block |សាសនបដ្ឋានំ|
  count |៨៩|, |តត្ថ អដ្ឋារស មូលបទា កុហិំ ទដ្ឋព្ពា។ សាសនបដ្ឋានេ។ តត្ថ កតមំ សាសនបដ្ឋានំ។ សំកិលេសភាគិយំ សុត្តំ វាសនាភាគិយំ សុត្តំ និព្ពេធភាគិយំ សុត្តំ អសេក្ខភាគិយំ សុត្តំ សំកិលេសភាគិយញ្ច វាសនាភាគិយញ្ច សុត្តំ សំកិលេសភាគិយញ្ច និព្ពេធភាគិយញ្ច សុត្តំ សំកិលេសភាគិយញ្ច អសេក្ខភាគិយញ្ច សុត្តំ សំកិលេសភាគិយញ្ច និព្ពេធភាគិយញ្ច អសេក្ខភាគិយញ្ច សុត្តំ សំកិលេសភាគិយញ្ច វាសនាភាគិយញ្ច និព្ពេធភាគិយញ្ច សុត្តំ វាសនាភាគិយញ្ច និព្ពេធភាគិយញ្ច សុត្តំ តណ្ហាសំកិលេសភាគិយំ សុត្តំ ទិដ្ឋិសំកិលេសភាគិយំ សុត្តំ ទុច្ចរិតសំកិលេសភាគិយំ សុត្តំ តណ្ហាវោទានភាគិយំ សុត្តំ ទិដ្ឋិវោទានភាគិយំ សុត្តំ ទុច្ចរិតវោទានភាគិយំ សុត្តំ។|
  block |តត្ថ សំកិលេសោ តិវិធោ តណ្ហាសំកិលេសោ ទិដ្ឋិសំកិលេសោ ទុច្ចរិតសំកិលេសោ។ តត្ថ តណ្ហាសំកិលេសោ សមថេន វិសុជ្ឈតិ សោ សមថោ សមាធិក្ខន្ធោ។ ទិដ្ឋិសំកិលេសោ វិបស្សនាយ វិសុជ្ឈតិ សា វិបស្សនា បញ្ញាក្ខន្ធោ។ ទុច្ចរិតសំកិលេសោ សុចរិតេន វិសុជ្ឈតិ តំ សុចរិតំ សីលក្ខន្ធោ។ តស្ស សីលេ បតិដ្ឋិតស្ស យទិ អាសត្តិ ឧប្បជ្ជតិ ភវេសុ ឯវំ សាយំ សមថវិបស្សនា ភាវនាមយំ បុញ្ញក្រិយវត្ថុ ភវតិ តត្រូបបត្តិយា សំវត្តតិ។ ឥមានិ ចត្តារិ សុត្តានិ សាធារណានិ កតានិ អដ្ឋ ភវន្តិ តានិយេវ អដ្ឋ សុត្តានិ សាធារណានិ កតានិ សោឡស ភវន្តិ។|
  block |ឥមេហិ សោឡសហិ សុត្តេហិ ភិន្នេហិ នវវិធំ សុត្តំ ភិន្នំ ភវតិ។ គាថាយ គាថា អនុមិនិតព្ពា វេយ្យាករណេន វេយ្យាករណំ អនុមិនិតព្ពំ។ សុត្តេន សុត្តំ អនុមិនិតព្ពំ។|
  count |៩០|, |តត្ថ កតមំ សំកិលេសភាគិយំ សុត្តំ។|
  block
    block |កាមន្ធា ជាលសញ្ឆន្នា តណ្ហាឆទនឆាទិតា|
    block |បមត្តពន្ធនា ពទ្ធា មច្ឆាវ កុមិនាមុខេ|
    block |ជរាមរណមន្វេន្តិ វច្ឆោ ខីរបកោវ មាតរន្តិ។|
    block |ឆន្ទា ទោសា ភយា មោហា យោ ធម្មំ អតិវត្តតិ|
    block |និហីយតិ តស្ស យសោ កាឡបក្ខេវ ចន្ទិមាតិ។|
    block |មនោបុព្ពង្គមា ធម្មា មនោសេដ្ឋា មនោមយា|
    block |មនសា ចេ បទុដ្ឋេន ភាសតិ វា ករោតិ វា|
    block |តតោ នំ ទុក្ខមន្វេតិ ចក្កំវ វហតោ បទន្តិ។|
    block |មិទ្ធី យទា ហោតិ មហគ្ឃសោ ច និទ្ទាយិតា សម្បរិវត្តសាយី|
    block |មហាវរាហោវ និវាបបុដ្ឋោ បុនប្បុនំ គព្ភមុបេតិ មន្ទោតិ។|
    block |អយសាវ មលំ សមុដ្ឋិតំ តតុដ្ឋាយ តមេវ ខាទតិ|
    block |ឯវំ អតិធោនចារិនំ សានិ កម្មានិ នយន្តិ ទុគ្គតិន្តិ។|
    block |ចោរោ យថា សន្ធិមុខេ គហីតោ សកម្មុនា ហញ្ញតិ ពជ្ឈតេ ច|
    block |ឯវំ អយំ បេច្ច បជា បរត្ថ សកម្មុនា ហញ្ញតិ ពជ្ឈតេ ចាតិ។|
    block |សុខកាមានិ ភូតានិ យោ ទណ្ឌេន វិហិំសតិ|
    block |អត្តនោ សុខមេសានោ បេច្ច សោ ន លភតេ សុខន្តិ។|
    block |គុន្នំ ចេ តរមានានំ ជិម្ហំ គច្ឆតិ បុង្គវោ|
    block |សព្ពា តា ជិម្ហំ គច្ឆន្តិ នេត្តេ ជិម្ហំ គតេ សតិ។|
    block |ឯវមេវ មនុស្សេសុ យោ ហោតិ សេដ្ឋសម្មតោ|
    block |សោ ចេ អធម្មំ ចរតិ បគេវ ឥតរា បជា|
    block |សព្ពំ រដ្ឋំ ទុក្ខំ សេតិ រាជា ចេ ហោតិ អធម្មិកោតិ។|
    block |សុកិច្ឆរូបាវតិមេ មនុស្សា ករោន្តិ បាបំ ឧបធីសុ រត្តា|
    block |គច្ឆន្តិ តេ ពហុជនសន្និវាសំ និរយំ អវីចិំ កដុកំ ភយានកន្តិ។|
    block |ផលំ វេ កទលិំ ហន្តិ ផលំ វេឡុំ ផលំ នឡំ|
    block |សក្ការោ កាបុរិសំ ហន្តិ គព្ភោ អស្សតរិំ យថាតិ។|
    block |កោធមក្ខគរុ ភិក្ខុ លាភសក្ការគារវោ|
    block |សុខេត្តេ បូតិពីជំវ សទ្ធម្មេ ន វិរូហតីតិ។|
    block |បទុដ្ឋចិត្តំ ញត្វាន ឯកច្ចំ ឥធ បុគ្គលំ|
    block |ឯតមត្ថញ្ច ព្យាកាសិ ពុទ្ធោ ភិក្ខូន សន្តិកេ|
    block |ឥមម្ហិ ចាយំ សមយេ កាលំ កយិរាថ បុគ្គលោ|
    block |និរយំ ឧបបជ្ជេយ្យ ចិត្តំ ហិស្ស បទូសិតំ|
    block |ចេតោបទោសហេតុ ហិ សត្តា គច្ឆន្តិ ទុគ្គតិំ។|
    block |យថាភតំ និក្ខិបេយ្យ ឯវមេវ តថាវិធោ|
    block |កាយស្ស ភេទា ទុប្បញ្ញោ និរយំ សោបបជ្ជតីតិ។|
    block |សចេ ភាយថ ទុក្ខស្ស សចេ វោ ទុក្ខមប្បិយំ|
    block |មាកត្ថ បាបកំ កម្មំ អាវិ វា យទិ វា រហោ។|
    block |សចេ ច បាបកំ កម្មំ ករិស្សថ ករោថ វា|
    block |ន វោ ទុក្ខា បមុត្យត្ថិ ឧបេច្ចបិ បលាយតន្តិ។|
    block |អធម្មេន ធនំ លទ្ធា មុសាវាទេន ចូភយំ|
    block |មមេតិ ពាលា មញ្ញន្តិ តំ កថំ នុ ភវិស្សតិ។|
    block |អន្តរាយា សុ ភវិស្សន្តិ សម្ភតស្ស វិនស្សតិ|
    block |មតា សគ្គំ ន គច្ឆន្តិ ននុ ឯត្តាវតា ហតាតិ។|
    block |កថំ ខណតិ អត្តានំ កថំ មិត្តេហិ ជីរតិ|
    block |កថំ វិវដ្ដតេ ធម្មា កថំ សគ្គំ ន គច្ឆតិ។|
    block |លោភា ខណតិ អត្តានំ លុទ្ធោ មិត្តេហិ ជីរតិ|
    block |លោភា វិវដ្ដតេ ធម្មា លោភា សគ្គំ ន គច្ឆតីតិ។|
    block |ចរន្តិ ពាលា ទុម្មេធា អមិត្តេនេវ អត្តនា|
    block |ករោន្តា បាបកំ កម្មំ យំ ហោតិ កដុកប្ផលំ។|
    block |ន តំ កម្មំ កតំ សាធុ យំ កត្វា អនុតប្បតិ|
    block |យស្ស អស្សុមុខោ រោទំ វិបាកំ បដិសេវតីតិ។|
    block |ទុក្ករំ ទុត្តិតិក្ខញ្ច អព្យត្តេន ច សាមញ្ញំ|
    block |ពហូ ហិ តត្ថ សម្ពាធា យត្ថ ពាលោ វិសីទតិ។|
    block |យោ ហិ អត្ថញ្ច ធម្មញ្ច ភាសមានេ តថាគតេ|
    block |មនំ បទោសយេ ពាលោ មោឃំ ខោ តស្ស ជីវិតំ។|
    block |ឯតញ្ចាហំ អរហាមិ ទុក្ខញ្ច ឥតោ ច បាបិយតរំ ភន្តេ|
    block |យោ អប្បមេយ្យេសុ តថាគតេសុ ចិត្តំ បទោសេមិ អវីតរាគោតិ។|
    block |អប្បមេយ្យំ បមិនន្តោ កោធ វិទ្វា វិកប្បយេ|
    block |អប្បមេយ្យំ បមាយិនំ និវុតំ តំ មញ្ញេ អកិស្សវន្តិ។|
    block |បុរិសស្ស ហិ ជាតស្ស កុឋារី ជាយតេ មុខេ|
    block |យាយ ឆិន្ទតិ អត្តានំ ពាលោ ទុព្ភាសិតំ ភណំ។|
    block |ន ហិ សត្ថំ សុនិសិតំ វិសំ ហលាហលំ ឥវ|
    block |ឯវំ វិរទ្ធំ បាតេតិ វាចា ទុព្ភាសិតា យថាតិ។|
  stand |ឥទំ សំកិលេសភាគិយំ សុត្តំ។|
  block |ចត្តារិមានិ ភិក្ខវេ អគតិគមនានិ។ កតមានិ ចត្តារិ។ ឆន្ទាគតិំ គច្ឆតិ ទោសាគតិំ គច្ឆតិ មោហាគតិំ គច្ឆតិ ភយាគតិំ គច្ឆតិ។ ឥមានិ ខោ ភិក្ខវេ ចត្តារិ អគតិគមនានិ។ ឥទមវោច ភគវា ឥទំ វត្វាន សុគតោ អថាបរំ ឯតទវោច សត្ថា|
  stand |ឥទំ សំកិលេសភាគិយំ សុត្តំ។|
  stand |ឥទំ សំកិលេសភាគិយំ សុត្តំ។|
  stand |ឥទំ សំកិលេសភាគិយំ សុត្តំ។|
  stand |ឥទំ សំកិលេសភាគិយំ សុត្តំ។|
  stand |ឥទំ សំកិលេសភាគិយំ សុត្តំ។|
  stand |ឥទំ សំកិលេសភាគិយំ សុត្តំ។|
  stand |ឥទំ សំកិលេសភាគិយំ សុត្តំ។|
  stand |ឥទំ សំកិលេសភាគិយំ សុត្តំ។|
  stand |ឥទំ សំកិលេសភាគិយំ សុត្តំ។|
  stand |ឥទំ សំកិលេសភាគិយំ សុត្តំ។|
  count |៩១|, |ឥធាហំ ភិក្ខវេ ឯកច្ចំ បុគ្គលំ បទុដ្ឋចិត្តំ ឯវំ ចេតសា ចេតោ បរិច្ច បជានាមិ យថា ខោ អយំ បុគ្គលោ ឥរិយតិ យញ្ច បដិបទំ បដិបន្នោ យញ្ច មគ្គំ សមារូឡ្ហោ។ ឥមម្ហិ ចាយំ សមយេ កាលំ ករេយ្យ យថាភតំ និក្ខិត្តោ ឯវំ និរយេ។ តំ កិស្ស ហេតុ។ ចិត្តំ ហិស្ស ភិក្ខវេ បទុដ្ឋំ ចេតោបទោសហេតុ ខោ បន ភិក្ខវេ ឯវមិធេកច្ចេ សត្តា កាយស្ស ភេទា បរំ មរណា អបាយំ ទុគ្គតិំ វិនិបាតំ និរយំ ឧបបជ្ជន្តីតិ។ ឯតមត្ថំ ភគវា អវោច តត្ថេតំ ឥតិ វុច្ចតិ|
  block |អយម្បិ អត្ថោ វុត្តោ ភគវតា ឥតិ មេ សុតន្តិ។|
  stand |ឥទំ សំកិលេសភាគិយំ សុត្តំ។|
  stand |ឥទំ សំកិលេសភាគិយំ សុត្តំ។|
  stand |ឥទំ សំកិលេសភាគិយំ សុត្តំ។|
  stand |ឥទំ សំកិលេសភាគិយំ សុត្តំ។|
  stand |ឥទំ សំកិលេសភាគិយំ សុត្តំ។|
  stand |ឥទំ សំកិលេសភាគិយំ សុត្តំ។|
  stand |ឥទំ សំកិលេសភាគិយំ សុត្តំ។|
  stand |ឥទំ សំកិលេសភាគិយំ សុត្តំ។|
  count |៩២|
    block |វិចិនាតិ មុខេន សោ កលិំ កលិនា តេន សុខំ ន វិន្ទតិ។|
    block |អប្បមត្តោ អយំ កលិ យោ អក្ខេសុ ធនបរាជយោ|
    block |សព្ពស្សាបិ សហាបិ អត្តនា អយមេវ មហន្តតរោ កលិ|
    block |យោ សុគតេសុ មនំ បទោសយេ។|
    block |សតំ សហស្សានំ និរព្ពុទានំ ឆត្តិំសតី បញ្ច ច អព្ពុទានិ|
    block |យមរិយគរហី និរយំ ឧបេតិ វាចំ មនញ្ច បណិធាយ បាបកន្តិ។|
    block |យោ លោភគុណេ អនុយុត្តោ សោ វចសា បរិភាសតិ អញ្ញេ|
    block |អស្សទ្ធោ កទរិយោ អវទញ្ញូ មច្ឆរិ បេសុណិយំ អនុយុត្តោ។|
    block |មុខទុគ្គ វិភូត អនរិយ ភូនហុ បាបក ទុក្កដការិ|
    block |បុរិសន្ត កលី អវជាតបុត្ត មា ពហុភាណិធ នេរយិកោសិ។|
    block |រជមាកិរសី អហិតាយ សន្តេ គរហសិ កិព្ពិសការី|
    block |ពហូនិ ទុច្ចរិតានិ ចរិត្វា គច្ឆសិ ខោ បបតំ ចិររត្តន្តិ។|
    block |មនោបុព្ពង្គមា ធម្មា មនោសេដ្ឋា មនោមយា|
    block |មនសា ចេ បសន្នេន ភាសតិ វា ករោតិ វា|
    block |តតោ នំ សុខមន្វេតិ ឆាយាវ អនបាយិនីតិ។|
    block |សុខកាមានិ ភូតានិ យោ ទណ្ឌេន ន ហិំសតិ|
    block |អត្តនោ សុខមេសានោ បេច្ច សោ លភតេ សុខន្តិ។|
    block |គុន្នញ្ចេ តរមានានំ ឧជុំ គច្ឆតិ បុង្គវោ|
    block |សព្ពា តា ឧជុំ គច្ឆន្តិ នេត្តេ ឧជុំ គតេ សតិ។|
    block |ឯវមេវ មនុស្សេសុ យោ ហោតិ សេដ្ឋសម្មតោ|
    block |សោ សចេ ធម្មំ ចរតិ បគេវ ឥតរា បជា|
    block |សព្ពំ រដ្ឋំ សុខំ សេតិ រាជា ចេ ហោតិ ធម្មិកោតិ។|
  block |យោ និន្ទិយំ បសំសតិ តំ វា និន្ទតិ យោ បសំសិយោ។|
  stand |ឥទំ សំកិលេសភាគិយំ សុត្តំ។|
  stand |ឥទំ សំកិលេសភាគិយំ សុត្តំ។|
  block |តត្ថ កតមំ វាសនាភាគិយំ សុត្តំ។|
  stand |ឥទំ វាសនាភាគិយំ សុត្តំ។|
  count |៩៣|, |មហានាមោ សក្កោ ភគវន្តំ ឯតទវោច ឥទំ ភន្តេ កបិលវត្ថុ ឥទ្ធញ្ចេវ ផីតញ្ច ពាហុជញ្ញំ អាកិណ្ណមនុស្សំ សម្ពាធព្យូហំ សោ ខោ អហំ ភន្តេ ភគវន្តំ វា បយិរុបាសិត្វា មនោភាវនីយេ វា ភិក្ខូ សាយន្ហសមយំ កបិលវត្ថុំ បវិសន្តោ ភន្តេនបិ ហត្ថិនា សមាគច្ឆាមិ ភន្តេនបិ អស្សេន សមាគច្ឆាមិ ភន្តេនបិ រថេន សមាគច្ឆាមិ ភន្តេនបិ សកដេន សមាគច្ឆាមិ ភន្តេនបិ បុរិសេន សមាគច្ឆាមិ តស្ស មយ្ហំ ភន្តេ តស្មិំ សមយេ មុស្សតេវ ភគវន្តំ អារព្ភ សតិ មុស្សតិ ធម្មំ អារព្ភ សតិ មុស្សតិ សង្ឃំ អារព្ភ សតិ។ តស្ស មយ្ហំ ភន្តេ ឯវំ ហោតិ ឥមម្ហិ ចាហំ សាយន្ហសមយេ កាលំ ករេយ្យំ កា មយ្ហំ គតិ កោ អភិសម្បរាយោតិ។|
  block |មា ភាយិ មហានាម មា ភាយិ មហានាម អបាបកំ តេ មរណំ ភវិស្សតិ អបាបិកា កាលង្កិរិយា។ ចតូហិ ខោ មហានាម ធម្មេហិ សមន្នាគតោ អរិយសាវកោ និព្ពាននិន្នោ ហោតិ និព្ពានបោណោ និព្ពានបព្ភារោ។ កតមេហិ ចតូហិ។ ឥធ មហានាម អរិយសាវកោ ពុទ្ធេ អវេច្ចប្បសាទេន សមន្នាគតោ ហោតិ ឥតិបិ សោ ភគវា អរហំ…បេ។… ពុទ្ធោ ភគវាតិ។ ធម្មេ…បេ។… សង្ឃេ…បេ។… អរិយកន្តេហិ សីលេហិ សមន្នាគតោ ហោតិ អខណ្ឌេហិ…បេ។… សមាធិសំវត្តនិកេហិ។ សេយ្យថាបិ មហានាម រុក្ខោ បាចីននិន្នោ បាចីនបោណោ បាចីនបព្ភារោ សោ មូលច្ឆិន្នោ កតមេន បបតេយ្យាតិ។ យេន ភន្តេ និន្នោ យេន បោណោ យេន បព្ភារោតិ។ ឯវមេវ ខោ មហានាម ឥមេហិ ចតូហិ ធម្មេហិ សមន្នាគតោ អរិយសាវកោ និព្ពាននិន្នោ ហោតិ និព្ពានបោណោ និព្ពានបព្ភារោ។ មា ភាយិ មហានាម មា ភាយិ មហានាម អបាបកំ តេ មរណំ ភវិស្សតិ អបាបិកា កាលង្កិរិយាតិ។|
  stand |ឥទំ វាសនាភាគិយំ សុត្តំ។|
  stand |ឥទំ វាសនាភាគិយំ សុត្តំ។|
  stand |ឥទំ វាសនាភាគិយំ សុត្តំ។|
  count |៩៤|, |ភគវា សាវត្ថិយំ វិហរតិ ជេតវនេ អនាថបិណ្ឌិកស្ស អារាមេ។ តេន ខោ បន សមយេន សម្ពហុលា ភិក្ខូ ភគវតោ ចីវរកម្មំ ករោន្តិ និដ្ឋិតចីវរោ ភគវា តេមាសច្ចយេន ចារិកំ បក្កមិស្សតីតិ។ តេន ខោ បន សមយេន ឥសិទត្តបុរាណា ថបតយោ សាកេតេ បដិវសន្តិ កេនចិ ទេវ ករណីយេន។ អស្សោសុំ ខោ ឥសិទត្តបុរាណា ថបតយោ សម្ពហុលា កិរ ភិក្ខូ ភគវតោ ចីវរកម្មំ ករោន្តិ។ និដ្ឋិតចីវរោ ភគវា តេមាសច្ចយេន ចារិកំ បក្កមិស្សតីតិ។|
  block |អថ ខោ ឥសិទត្តបុរាណា ថបតយោ មគ្គេ បុរិសំ ឋបេសុំ យទា ត្វំ អម្ភោ បុរិស បស្សេយ្យាសិ ភគវន្តំ អាគច្ឆន្តំ អរហន្តំ សម្មាសម្ពុទ្ធំ អថ អម្ហាកំ អារោចេយ្យាសីតិ។ ទ្វីហតីហំ ឋិតោ ខោ សោ បុរិសោ អទ្ទស ភគវន្តំ ទូរតោវ អាគច្ឆន្តំ ទិស្វាន យេន ឥសិទត្តបុរាណា ថបតយោ តេនុបសង្កមិ ឧបសង្កមិត្វា ឥសិទត្តបុរាណេ ថបតយោ ឯតទវោច អយំ សោ ភន្តេ ភគវា អាគច្ឆតិ អរហំ សម្មាសម្ពុទ្ធោ យស្សទានិ កាលំ មញ្ញថាតិ។|
  block |អថ ខោ ឥសិទត្តបុរាណា ថបតយោ យេន ភគវា តេនុបសង្កមិំសុ ឧបសង្កមិត្វា ភគវន្តំ អភិវាទេត្វា ភគវន្តំ បិដ្ឋិតោ បិដ្ឋិតោ អនុពន្ធិំសុ។ អថ ខោ ភគវា មគ្គា ឱក្កម្ម យេន អញ្ញតរំ រុក្ខមូលំ តេនុបសង្កមិ ឧបសង្កមិត្វា បញ្ញត្តេ អាសនេ និសីទិ។ ឥសិទត្តបុរាណា ថបតយោ ភគវន្តំ អភិវាទេត្វា ឯកមន្តំ និសីទិំសុ ឯកមន្តំ និសិន្នា ខោ ឥសិទត្តបុរាណា ថបតយោ ភគវន្តំ ឯតទវោចុំ|
  block |យទា មយំ ភន្តេ ភគវន្តំ សុណោម សាវត្ថិយា កោសលេសុ ចារិកំ បក្កមិស្សតីតិ ហោតិ នោ តស្មិំ សមយេ អនត្តមនតា ហោតិ ទោមនស្សំ ទូរេ នោ ភគវា ភវិស្សតីតិ។ យទា បន មយំ ភន្តេ ភគវន្តំ សុណោម សាវត្ថិយា កោសលេសុ ចារិកំ បក្កន្តោតិ ហោតិ នោ តស្មិំ សមយេ អនត្តមនតា ហោតិ ទោមនស្សំ ទូរេ នោ ភគវាតិ…បេ។…។|
  block |យទា បន មយំ ភន្តេ ភគវន្តំ សុណោម កាសីសុ មគធេសុ ចារិកំ បក្កមិស្សតីតិ ហោតិ នោ តស្មិំ សមយេ អនត្តមនតា ហោតិ ទោមនស្សំ ទូរេ នោ ភគវា ភវិស្សតីតិ។ យទា បន មយំ ភន្តេ ភគវន្តំ សុណោម កាសីសុ មគធេសុ ចារិកំ បក្កន្តោតិ អនប្បកា នោ តស្មិំ សមយេ អនត្តមនតា ហោតិ អនប្បកំ ទោមនស្សំ ទូរេ នោ ភគវាតិ។|
  block |យទា បន មយំ ភន្តេ ភគវន្តំ សុណោម មគធេសុ កាសីសុ ចារិកំ បក្កមិស្សតីតិ ហោតិ នោ តស្មិំ សមយេ អត្តមនតា ហោតិ សោមនស្សំ អាសន្នេ នោ ភគវា ភវិស្សតីតិ។ យទា បន មយំ ភន្តេ ភគវន្តំ សុណោម មគធេសុ កាសីសុ ចារិកំ បក្កន្តោតិ ហោតិ នោ តស្មិំ សមយេ អត្តមនតា ហោតិ សោមនស្សំ អាសន្នេ នោ ភគវាតិ…បេ។…។|
  block |យទា បន មយំ ភន្តេ ភគវន្តំ សុណោម កោសលេសុ សាវត្ថិំ ចារិកំ បក្កមិស្សតីតិ។ ហោតិ នោ តស្មិំ សមយេ អត្តមនតា ហោតិ សោមនស្សំ អាសន្នេ នោ ភគវា ភវិស្សតីតិ។|
  block |យទា បន មយំ ភន្តេ ភគវន្តំ សុណោម សាវត្ថិយំ វិហរតិ ជេតវនេ អនាថបិណ្ឌិកស្ស អារាមេតិ ហោតិ អនប្បកា នោ តស្មិំ សមយេ អត្តមនតា ហោតិ អនប្បកំ សោមនស្សំ អាសន្នេ នោ ភគវាតិ។|
  block |តស្មាតិហ ថបតយោ សម្ពាធោ ឃរាវាសោ រជាបថោ អព្ភោកាសោ បព្ពជ្ជា អលញ្ច បន វោ ថបតយោ អប្បមាទាយាតិ។ អត្ថិ ខោ នោ ភន្តេ ឯតម្ហា សម្ពាធា អញ្ញោ សម្ពាធោ សម្ពាធតរោ ចេវ សម្ពាធសង្ខាតតរោ ចាតិ។ កតមោ បន វោ ថបតយោ ឯតម្ហា សម្ពាធា អញ្ញោ សម្ពាធោ សម្ពាធតរោ ចេវ សម្ពាធសង្ខាតតរោ ចាតិ។|
  block |ឥធ មយំ ភន្តេ យទា រាជា បសេនទិ កោសលោ ឧយ្យានភូមិំ និយ្យាតុកាមោ ហោតិ យេ តេ រញ្ញោ បសេនទិស្ស កោសលស្ស នាគា ឱបវយ្ហា តេ កប្បេត្វា យា តា រញ្ញោ បសេនទិស្ស កោសលស្ស បជាបតិយោ បិយា មនាបា តា ឯកំ បុរតោ ឯកំ បច្ឆតោ និសីទាបេម តាសំ ខោ បន ភន្តេ ភគិនីនំ ឯវរូបោ គន្ធោ ហោតិ។ សេយ្យថាបិ នាម គន្ធករណ្ឌកស្ស តាវទេវ វិវរិយមានស្ស យថា តំ រាជកញ្ញានំ គន្ធេន វិភូសិតានំ។ តាសំ ខោ បន ភន្តេ ភគិនីនំ ឯវរូបោ កាយសម្ផស្សោ ហោតិ សេយ្យថាបិ នាម តូលបិចុនោ វា កប្បាហបិចុនោ វា យថា តំ រាជកញ្ញានំ សុខេធិតានំ។ តស្មិំ ខោ បន ភន្តេ សមយេ នាគោបិ រក្ខិតព្ពោ ហោតិ។ តាបិ ភគិនិយោ រក្ខិតព្ពា ហោតិ។ អត្តាបិ រក្ខិតព្ពា ហោតិ។ ន ខោ បន មយំ ភន្តេ អភិជានាម តាសុ ភគីនិសុ បាបកំ ចិត្តំ ញប្បាទេន្តា អយំ ខោ នោ ភន្តេ ឯតម្ហា សម្ពាធា អញ្ញោ សម្ពាធោ សម្ពាធតរោ ចេវ សម្ពាធសង្ឃាតតរោ ចាតិ។|
  block |តស្មាតិហ ថបតយោ សម្ពាធោ ឃរាវាសោ រជាបថោ អព្ភោកាសោ បព្ពជ្ជា។ អលញ្ច បន វោ ថបតយោ អប្បមាទាយ។ ចតូហិ ខោ ថបតយោ ធម្មេហិ សមន្នាគតោ អរិយសាវកោ សោតាបន្នោ ហោតិ អវិនិបាតធម្មោ និយតោ សម្ពោធិបរាយណោ។|
  block |កតមេហិ ចតូហិ។ ឥធ ថបតយោ សុតវា អរិយសាវកោ ពុទ្ធេ អវេច្ចប្បសាទេន សមន្នាគតោ ហោតិ ឥតិបិ សោ ភគវា អរហំ…បេ។… ពុទ្ធោ ភគវាតិ ធម្មេ…បេ។… សង្ឃេ…បេ។… វិគតមលមច្ឆេរេន ចេតសា អគារំ អជ្ឈាវសតិ មុត្តចាគោ បយតបាណិ វោស្សគ្គរតោ យាចយោគោ ទានសំវិភាគរតោ អប្បដិវិភត្តំ។ ឥមេហិ ខោ ថបតយោ ចតូហិ ធម្មេហិ សមន្នាគតោ អរិយសាវកោ សោតាបន្នោ ហោតិ អវិនិបាតធម្មោ និយតោ សម្ពោធិបរាយណោ។|
  block |តុម្ហេ ខោ ថបតយោ ពុទ្ធេ អវេច្ចប្បសាទេន សមន្នាគតា ឥតិបិ សោ ភគវា អរហំ…បេ។… ពុទ្ធោ ភគវាតិ ធម្មេ…បេ។… សង្ឃេ…បេ។… យំ ខោ បន កិញ្ចិ កុលេ ទេយ្យធម្មំ សព្ពំ តំ អប្បដិវិភត្តំ សីលវន្តេហិ កល្យាណធម្មេហិ តំ កិំ មញ្ញថ ថបតយោ កតិវិធា តេ កោសលេសុ មនុស្សា យេ តុម្ហាកំ សមសមា យទិទំ ទានសំវិភាគេហីតិ។ លាភា នោ ភន្តេ សុលទ្ធំ នោ ភន្តេ យេសំ នោ ភគវា ឯវំ បជានាតីតិ។|
  stand |ឥទំ វាសនាភាគិយំ សុត្តំ។|
  count |៩៥|
    block |ទេវេ ចេវ មនុស្សេ ច សេសេន បរិនិព្ពុតោតិ។|
    block |អស្សត្ថេ ហរិតោភាសេ សំវិរូឡ្ហម្ហិ បាទបេ|
    block |ឯកំ ពុទ្ធគតំ សញ្ញំ អលភិំត្ថំ បតិស្សតោ។|
    block |អជ្ជ តិំសំ តតោ កប្បា នាភិជានាមិ ទុគ្គតិំ|
    block |តិស្សោ វិជ្ជា សច្ឆិកតា តស្សា សញ្ញាយ វាសនាតិ។|
    block |បិណ្ឌាយ កោសលំ បុរំ បាវិសិ អគ្គបុគ្គលោ|
    block |អនុកម្បកោ បុរេភត្តំ តណ្ហានិឃាតកោ មុនិ។|
    block |បុរិសស្ស វដំសកោ ហត្ថេ សព្ពបុប្ផេហិលង្កតោ|
    block |សោ អទ្ទសាសិ សម្ពុទ្ធំ ភិក្ខុសង្ឃបុរក្ខតំ។|
    block |បវិសន្តំ រាជមគ្គេន ទេវមានុសបូជិតំ|
    block |ហដ្ឋោ ចិត្តំ បសាទេត្វា សម្ពុទ្ធមុបសង្កមិ។|
    block |សោ តំ វដំសកំ សុរភិំ វណ្ណវន្តំ មនោរមំ|
    block |សម្ពុទ្ធស្សុបនាមេសិ បសន្នោ សេហិ បាណិភិ។|
    block |តតោ អគ្គិសិខា វណ្ណា ពុទ្ធស្ស លបនន្តរា|
    block |សហស្សរំសិ វិជ្ជុរិវ ឱក្កា និក្ខមិ អាននា។|
    block |បទក្ខិណំ ករិត្វាន សីសេ អាទិច្ចពន្ធុនោ|
    block |តិក្ខត្តុំ បរិវដ្ដេត្វា មុទ្ធនន្តរធាយថ។|
    block |ឥទំ ទិស្វា អច្ឆរិយំ អព្ភុតំ លោមហំសនំ|
    block |ឯកំសំ ចីវរំ កត្វា អានន្ទោ ឯតទព្រវិ។|
    block |កោ ហេតុ សិតកម្មស្ស ព្យាករោហិ មហាមុនេ|
    block |ធម្មាលោកោ ភវិស្សតិ កង្ខំ វិតរ នោ មុនេ។|
    block |យស្ស តំ សព្ពធម្មេសុ សទា ញាណំ បវត្តតិ|
    block |កង្ខិំ វេមតិកំ ថេរំ អានន្ទំ ឯតទព្រវិ។|
    block |យោ សោ អានន្ទ បុរិសោ មយិ ចិត្តំ បសាទយិ|
    block |ចតុរាសីតិកប្បានិ ទុគ្គតិំ ន គមិស្សតិ។|
    block |ទេវេសុ ទេវសោភគ្គំ ទិព្ពំ រជ្ជំ បសាសិយ|
    block |មនុជេសុ មនុជិន្ទោ រាជា រដ្ឋេ ភវិស្សតិ។|
    block |សោ ចរិមំ បព្ពជិត្វា សច្ឆិកត្វាន ធម្មតំ|
    block |បច្ចេកពុទ្ធោ ធុតរាគោ វដំសកោ នាម ភវិស្សតិ។|
    block |នត្ថិ ចិត្តេ បសន្នម្ហិ អប្បកា នាម ទក្ខិណា|
    block |តថាគតេ វា សម្ពុទ្ធេ អថ វា តស្ស សាវកេ។|
    block |ឯវំ អចិន្តិយា ពុទ្ធា ពុទ្ធធម្មា អចិន្តិយា|
    block |អចិន្តិយេ បសន្នានំ វិបាកោ ហោតិ អចិន្តិយោតិ។|
    block |បសន្នចិត្តំ ញត្វាន ឯកច្ចំ ឥធ បុគ្គលំ|
    block |ឯតមត្ថញ្ច ព្យាកាសិ ពុទ្ធោ ភិក្ខូន សន្តិកេ។|
    block |ឥមម្ហិ ចាយំ សមយេ កាលំ កយិរាថ បុគ្គលោ|
    block |សគ្គម្ហិ ឧបបជ្ជេយ្យ ចិត្តំ ហិស្ស បសាទិតំ។|
    block |ចេតោបសាទហេតុ ហិ សត្តា គច្ឆន្តិ សុគ្គតិំ|
    block |យថាភតំ និក្ខិបេយ្យ ឯវមេវំ តថាវិធោ|
    block |កាយស្ស ភេទា សប្បញ្ញោ សគ្គំ សោ ឧបបជ្ជតីតិ។|
    block |សុវណ្ណច្ឆទនំ នាវំ នារិ អារុយ្ហ តិដ្ឋសិ|
    block |ឱគាហសិ បោក្ខរណិំ បទ្មំ ឆិន្ទសិ បាណិនា។|
    block |កេន តេ តាទិសោ វណ្ណោ អានុភាវោ ជុតិ ច តេ|
    block |ឧប្បជ្ជន្តិ ច តេ ភោគា យេ កេចិ មនសិច្ឆិតា។|
    block |បុច្ឆិតា ទេវតេ សំស កិស្ស កម្មស្សិទំ ផលំ|
    block |សា ទេវតា អត្តមនា ទេវរាជេន បុច្ឆិតា។|
    block |បញ្ហំ បុដ្ឋា វិយាកាសិ សក្កស្ស ឥតិ មេ សុតំ|
    block |អទ្ធានំ បដិបន្នាហំ ទិស្វា ថូបំ មនោរមំ។|
    block |តត្ថ ចិត្តំ បសាទេសិំ កស្សបស្ស យសស្សិនោ|
    block |បទ្ធបុប្ផេហិ បូជេសិំ បសន្នា សេហិ តស្សេវ|
    block |កម្មស្ស ផលំ វិបាកោ ឯតាទិសំ កតបុញ្ញា លភន្តីតិ។|
    block |ទានកថា សីលកថា សគ្គកថា បុញ្ញកថា បុញ្ញវិបាកកថាតិ|
  block |ឯកបុប្ផំ ចជិត្វាន សហស្សំ កប្បកោដិយោ។|
  stand |ឥទំ វាសនាភាគិយំ សុត្តំ។|
  stand |ឥទំ វាសនាភាគិយំ សុត្តំ។|
  stand |ឥទំ វាសនាភាគិយំ សុត្តំ។|
  count |៩៦|, |ឥធាហំ ភិក្ខវេ ឯកច្ចំ បុគ្គលំ បសន្នចិត្តំ ឯវំ ចេតសា ចេតោ បរិច្ច បជានាមិ យថា ខោ អយំ បុគ្គលោ ឥរិយតិ យញ្ច បដិបទំ បដិបន្នោ យញ្ច មគ្គំ សមារូឡ្ហោ។ ឥមម្ហិ ចាយំ សមយេ កាលំ ករេយ្យ យថាភតំ និក្ខិត្តោ ឯវំ សគ្គេ។ តំ កិស្ស ហេតុ។ ចិត្តំ ហិស្ស ភិក្ខវេ បសន្នំ ចេតោបសាទហេតុ ខោ បន ឯវមិធេកច្ចេ សត្តា កាយស្ស ភេទា បរំ មរណា សុគតិំ សគ្គំ លោកំ ឧបបជ្ជន្តីតិ។ ឯតមត្ថំ ភគវា អវោច តត្ថេតំ ឥតិ វុច្ចតិ|
  block |អយម្បិ អត្ថោ វុត្តោ ភគវតា ឥតិ មេ សុតន្តិ។|
  stand |ឥទំ វាសនាភាគិយំ សុត្តំ។|
  stand |ឥទំ វាសនាភាគិយំ សុត្តំ។|
  stand |ឥទំ វាសនាភាគិយំ សុត្តំ។|
  block |អបិចាបិ បំសុថូបេសុ ឧទ្ទិស្សកតេសុ ទសពលធរានំ តត្ថបិ ការំ កត្វា សគ្គេសុ នរា បមោទន្តីតិ។|
  stand |ឥទំ វាសនាភាគិយំ សុត្តំ។|
  count |៩៧|
    block |ឧទកេន បំសុំ តេមេត្វា ថូបំ វឌ្ឍេថ កស្សបំ។|
    block |អយំ សុគត្តេ សុគតស្ស ថូបោ មហេសិនោ ទសពលធម្មធារិនោ|
    block |តស្មិំ ឥមេ ទេវមនុជា បសន្នា ការំ ករោន្តា ជរាមរណា បមុច្ចរេតិ។|
    block |ឧឡារំ វត តំ អាសិ យាហំ ថូបំ មហេសិនោ|
    block |ឧប្បលានិ ច ចត្តារិ មាលញ្ច អភិរោបយិំ។|
    block |អជ្ជ តិំសំ តតោ កប្បា នាភិជានាមិ ទុគ្គតិំ|
    block |វិនិបាតំ ន គច្ឆាមិ ថូបំ បូជេត្វ សត្ថុនោតិ។|
    block |ពាត្តិំសលក្ខណធរស្ស វិជិតវិជយស្ស លោកនាថស្ស|
    block |សតសហស្សំ កប្បេ មុទិតោ ថូបំ អបូជេសិ។|
    block |យំ មយា បសុតំ បុញ្ញំ តេន ច បុញ្ញេន ទេវ សោភគ្គំ|
    block |រជ្ជានិ ច ការិតានិ អនាគន្តុន វិនិបាតំ។|
    block |យំ ចក្ខុ អទន្តទមកស្ស សាសនេ បណិហិតំ តថា|
    block |ចិត្តំ តំ មេ សព្ពំ លទ្ធំ វិមុត្តចិត្តម្ហិ វិធូតលតោតិ។|
  block |ទេវបុត្តសរីរវណ្ណា សព្ពេ សុភគសណ្ឋិតី។|
  stand |ឥទំ វាសនាភាគិយំ សុត្តំ។|
  stand |ឥទំ វាសនាភាគិយំ សុត្តំ។|
  stand |ឥទំ វាសនាភាគិយំ សុត្តំ។|
  count |៩៨|
    block |វិមុត្តចិត្តេ អខិលេ អនាសវេ អរណវិហារិម្ហិ អសង្គមានសេ។|
    block |តស្មិញ្ច ឱកប្បយិ ធម្មមុត្តមំ តស្មិញ្ច ធម្មេ បណិធេសិំ មានសំ|
    block |ឯវំ វិហារីហិ មេ សង្គមោ សិយា ភវេ កុទាសុបិ ច មា អបេក្ខវា។|
    block |តស្សេវ កម្មស្ស វិបាកតោ អហំ សហស្សក្ខត្តុំ កុរុសូបបជ្ជថ|
    block |ទីឃាយុកេសុ អមមេសុ បាណិសុ វិសេសគាមីសុ អហីនគាមិសុ។|
    block |តស្សេវ កម្មស្ស វិបាកតោ អហំ សហស្សក្ខត្តុំ តិទសោបបជ្ជថ|
    block |វិចិត្រមាលាភរណានុលេបិសុ វិសិដ្ឋកាយូបគតោ យសស្សិសុ។|
    block |តស្សេវ កម្មស្ស វិបាកតោ អហំ វិមុត្តចិត្តោ អខិលោ អនាសវោ|
    block |ឥមេហិ មេ អន្តិមទេហធារិភិ សមាគមោ អាសិហិ តាហិ តាសិហិ។|
    block |បច្ចក្ខំ ខ្វិមំ អវច តថាគតោ ជិនោ សមិជ្ឈតេ សីលវតោ យទិច្ឆតិ|
    block |យថា យថា មេ មនសា វិចិន្តិតំ តថា សមិទ្ធំ អយមន្តិមោ ភវោតិ។|
    block |ឯកតិំសម្ហិ កប្បម្ហិ ជិនោ អនេជោ អនន្តទស្សី ភគវា សិខីតិ|
    block |តស្សាបិ រាជា ភាតា សិខិទ្ធេ ពុទ្ធេ ច ធម្មេ ច អភិប្បសន្នោ។|
    block |បរិនិព្ពុតេ លោកវិនាយកម្ហិ ថូបំ សកាសិ វិបុលំ មហន្តំ|
    block |សមន្តតោ គាវុតិកំ មហេសិនោ ទេវាតិទេវស្ស នរុត្តមស្ស។|
    block |តស្មិំ មនុស្សោ ពលិមាភិហារី បគ្គយ្ហ ជាតិសុមនំ បហដ្ឋោ|
    block |វាតេន បុប្ផំ បតិតស្ស ឯកំ តាហំ គហេត្វាន តស្សេវ ទាសិ។|
    block |សោ មំ អវោចាភិបសន្នចិត្តោ តុយ្ហមេវ ឯតំ បុប្ផំ ទទាមិ|
    block |តាហំ គហេត្វា អភិរោបយេសិំ បុនប្បុនំ ពុទ្ធមនុស្សរន្តោ។|
    block |អជ្ជ តិំសំ តតោ កប្បា នាភិជានាមិ ទុគ្គតិំ|
    block |វិនិបាតញ្ច ន គច្ឆាមិ ថូបបូជាយិទំ ផលន្តិ។|
    block |កបិលំ នាម នគរំ សុវិភត្តំ មហាបថំ|
    block |អាកិណ្ណមិទ្ធំ ផីតញ្ច ព្រហ្មទត្តស្ស រាជិនោ។|
    block |កុម្មាសំ វិក្កិណិំ តត្ថ បញ្ចាលានំ បុរុត្តមេ|
    block |សោហំ អទ្ទសិំ សម្ពុទ្ធំ ឧបរិដ្ឋំ យសស្សិនំ។|
    block |ហដ្ឋោ ចិត្តំ បសាទេត្វា និមន្តេសិំ នរុត្តមំ|
    block |អរិដ្ឋំ ធុវភត្តេន យំ មេ គេហម្ហិ វិជ្ជថ។|
    block |តតោ ច កត្តិកោ បុណ្ណោ បុណ្ណមាសី ឧបដ្ឋិតា|
    block |នវំ ទុស្សយុគំ គយ្ហ អរិដ្ឋស្សោបនាមយិំ។|
    block |បសន្នចិត្តំ ញត្វាន បដិគ្គណ្ហិ នរុត្តមោ|
    block |អនុកម្បកោ ការុណិកោ តណ្ហានិឃាតកោ មុនិ។|
    block |តាហំ កម្មំ ករិត្វាន កល្យាណំ ពុទ្ធវណ្ណិតំ|
    block |ទេវេ ចេវ មនុស្សេ ច សន្ធាវិត្វា តតោ ចុតោ។|
    block |ពារាណសិយំ នគរេ សេដ្ឋិស្ស ឯកបុត្តកោ|
    block |អឌ្ឍេ កុលស្មិំ ឧប្បជ្ជិំ បាណេហិ ច បិយតរោ។|
    block |តតោ ច វិញ្ញុតំ បត្តោ ទេវបុត្តេន ចោទិតោ|
    block |បាសាទា ឱរូហិត្វាន សម្ពុទ្ធមុបសង្កមិំ។|
    block |សោ មេ ធម្មមទេសយិ អនុកម្បាយ គោតមោ|
    block |ទុក្ខំ ទុក្ខសមុប្បាទំ ទុក្ខស្ស ច អតិក្កមំ។|
    block |អរិយំ អដ្ឋង្គិកំ មគ្គំ ទុក្ខូបសមគាមិនំ|
    block |ចត្តារិ អរិយសច្ចានិ មុនិ ធម្មមទេសយិ។|
    block |តស្សាហំ វចនំ សុត្វា វិហរិំ សាសនេ រតោ|
    block |សមថំ បដិវិជ្ឈាហំ រត្តិន្ទិវមតន្ទិតោ។|
    block |អជ្ឈត្តញ្ច ពហិទ្ធា ច យេ មេ វិជ្ជិំសុ អាសវា|
    block |សព្ពេ អាសុំ សមុច្ឆិន្នា ន ច ឧប្បជ្ជរេ បុន។|
    block |បរិយន្តកតំ ទុក្ខំ ចរិមោយំ សមុស្សយោ|
    block |ជាតិមរណសំសារោ នត្ថិទានិ បុនព្ភវោតិ។|
    block |ឧទ្ធំ អធោ សព្ពធិ វិប្បមុត្តោ អយំ អហស្មីតិ អនានុបស្សី|
    block |ឯវំ វិមុត្តោ ឧទតារិ ឱឃំ អតិណ្ណបុព្ពំ អបុនព្ភវាយាតិ។|
  block |សាមាកបត្ថោទនមត្តមេវ ហិ បច្ចេកពុទ្ធម្ហិ អទាសិ ទក្ខិណំ។|
  stand |ឥទំ វាសនាភាគិយំ សុត្តំ។|
  stand |ឥទំ វាសនាភាគិយំ សុត្តំ។|
  stand |ឥទំ វាសនាភាគិយំ សុត្តំ។|
  count |៩៩|, |តត្ថ កតមំ និព្ពេធភាគិយំ សុត្តំ។|
  stand |ឥទំ និព្ពេធភាគិយំ សុត្តំ។|
  block |សីលវតោ អានន្ទ ន ចេតនា ករណីយា កិន្តិ មេ អវិប្បដិសារោ ជាយេយ្យាតិ។ ធម្មតា ឯសា អានន្ទ យំ សីលវតោ អវិប្បដិសារោ ជាយេយ្យ។ អវិប្បដិសារិនា អានន្ទ ន ចេតនា ករណីយា កិន្តិ មេ បាមោជ្ជំ ជាយេយ្យាតិ។ ធម្មតា ឯសា អានន្ទ យំ អវិប្បដិសារិនោ បាមោជ្ជំ ជាយេយ្យ។ បមុទិតេន អានន្ទ ន ចេតនា ករណីយា កិន្តិ មេ បីតិ ជាយេយ្យាតិ។ ធម្មតា ឯសា អានន្ទ យំ បមុទិតស្ស បីតិ ជាយេយ្យ។ បីតិមនស្ស អានន្ទ ន ចេតនា ករណីយា កិន្តិ មេ កាយោ បស្សម្ភេយ្យាតិ។ ធម្មតា ឯសា អានន្ទ យំ បីតិមនស្ស កាយោ បស្សម្ភេយ្យ។ បស្សទ្ធកាយស្ស អានន្ទ ន ចេតនា ករណីយា កិន្តាហំ សុខំ វេទិយេយ្យន្តិ។ ធម្មតា ឯសា អានន្ទ យំ បស្សទ្ធកាយោ សុខំ វេទិយេយ្យ។ សុខិនោ អានន្ទ ន ចេតនា ករណីយា កិន្តិ មេ សមាធិ ជាយេយ្យាតិ។ ធម្មតា ឯសា អានន្ទ យំ សុខិនោ សមាធិ ជាយេយ្យ។ សមាហិតស្ស អានន្ទ ន ចេតនា ករណីយា កិន្តាហំ យថាភូតំ បជានេយ្យន្តិ។ ធម្មតា ឯសា អានន្ទ យំ សមាហិតោ យថាភូតំ បជានេយ្យ។ យថាភូតំ បជានតា អានន្ទ ន ចេតនា ករណីយា កិន្តិ មេ និព្ពិទា ជាយេយ្យាតិ។ ធម្មតា ឯសា អានន្ទ យំ យថាភូតំ បជានន្តោ និព្ពិន្ទេយ្យ។ និព្ពិន្ទន្តេន អានន្ទ ន ចេតនា ករណីយា កិន្តិ មេ វិរាគោ ជាយេយ្យាតិ។ ធម្មតា ឯសា អានន្ទ យំ និព្ពិន្ទន្តោ វិរជ្ជេយ្យ។ វិរជ្ជន្តេន អានន្ទ ន ចេតនា ករណីយា កិន្តិ មេ វិមុត្តិ ជាយេយ្យាតិ។ ធម្មតា ឯសា អានន្ទ យំ វិរជ្ជន្តោ វិមុច្ចេយ្យ។ វិមុត្តេន អានន្ទ ន ចេតនា ករណីយា កិន្តិ មេ វិមុត្តិញាណទស្សនំ ឧប្បជ្ជេយ្យាតិ។ ធម្មតា ឯសា អានន្ទ យំ វិមុត្តស្ស វិមុត្តិញាណទស្សនំ ឧប្បជ្ជេយ្យាតិ។|
  stand |ឥទំ និព្ពេធភាគិយំ សុត្តំ។|
  count |១០០|
    block |អថស្ស កង្ខា វបយន្តិ សព្ពា យតោ បជានាតិ សហេតុធម្មន្តិ។|
    block |យទា ហវេ បាតុភវន្តិ ធម្មា អាតាបិនោ ឈាយតោ ព្រាហ្មណស្ស|
    block |អថស្ស កង្ខា វបយន្តិ សព្ពា យតោ ខយំ បច្ចយានំ អវេទីតិ។|
    block |កិំនុ កុជ្ឈសិ មា កុជ្ឈិ អក្កោធោ តិស្ស តេ វរំ|
    block |កោធមានមក្ខវិនយត្ថំ ហិ តិស្ស ព្រហ្មចរិយំ វុស្សតីតិ។|
    block |កទាហំ នន្ទំ បស្សេយ្យំ អារញ្ញំ បំសុកូលិកំ|
    block |អញ្ញាតុញ្ឆេន យាបេន្តំ កាមេសុ អនបេក្ខិនន្តិ។|
    block |កិំសុ ឆេត្វា សុខំ សេតិ កិំសុ ឆេត្វា ន សោចតិ|
    block |កិស្សស្សុ ឯកធម្មស្ស វធំ រោចេសិ គោតមាតិ។|
    block |កោធំ ឆេត្វា សុខំ សេតិ កោធំ ឆេត្វា ន សោចតិ|
    block |កោធស្ស វិសមូលស្ស មធុរគ្គស្ស ព្រាហ្មណ|
    block |វធំ អរិយា បសំសន្តិ តំ ហិ ឆេត្វា ន សោចតីតិ។|
    block |កិំសុ ហនេ ឧប្បតិតំ កិំសុ ជាតំ វិនោទយេ|
    block |កិញ្ចស្សុ បជហេ ធីរោ កិស្សាភិសមយោ សុខោ។|
    block |កោធំ ហនេ ឧប្បតិតំ រាគំ ជាតំ វិនោទយេ|
    block |អវិជ្ជំ បជហេ ធីរោ សច្ចាភិសមយោ សុខោតិ។|
  block |យទា ហវេ បាតុភវន្តិ ធម្មា អាតាបិនោ ឈាយតោ ព្រាហ្មណស្ស។|
  stand |ឥទំ និព្ពេធភាគិយំ សុត្តំ។|
  stand |ឥទំ និព្ពេធភាគិយំ សុត្តំ។|
  stand |ឥទំ និព្ពេធភាគិយំ សុត្តំ។|
  stand |ឥទំ និព្ពេធភាគិយំ សុត្តំ។|
  stand |ឥទំ និព្ពេធភាគិយំ សុត្តំ។|
  stand |ឥទំ និព្ពេធភាគិយំ សុត្តំ។|
  count |១០១|
    block |កាមរាគប្បហានាយ សតោ ភិក្ខុ បរិព្ពជេ។|
    block |សត្តិយា វិយ ឱមដ្ឋោ ឌយ្ហមានោវ មត្ថកេ|
    block |សក្កាយទិដ្ឋិប្បហានាយ សតោ ភិក្ខុ បរិព្ពជេតិ។|
    block |សព្ពេ ខយន្តា និចយា បតនន្តា សមុស្សយា|
    block |សព្ពេសំ មរណមាគម្ម សព្ពេសំ ជីវិតមទ្ធុវំ|
    block |ឯតំ ភយំ មរណេ បេក្ខមានោ បុញ្ញានិ កយិរាថ សុខាវហានិ។|
    block |សព្ពេ ខយន្តា និចយា បតនន្តា សមុស្សយា|
    block |សព្ពេសំ មរណមាគម្ម សព្ពេសំ ជីវិតមទ្ធុវំ|
    block |ឯតំ ភយំ មរណេ បេក្ខមានោ លោកាមិសំ បជហេ សន្តិបេក្ខោតិ។|
    block |សុខំ សយន្តិ មុនយោ ន តេ សោចន្តិ មាវិធ|
    block |យេសំ ឈានរតំ ចិត្តំ បញ្ញវា សុសមាហិតោ|
    block |អារទ្ធវីរិយោ បហិតត្តោ ឱឃំ តរតិ ទុត្តរំ។|
    block |វិរតោ កាមសញ្ញាយ សព្ពសំយោជនាតីតោ|
    block |នន្ទិភវបរិក្ខីណោ សោ គម្ភីរេ ន សីទតីតិ។|
    block |សទ្ទហានោ អរហតំ ធម្មំ និព្ពានបត្តិយា|
    block |សុស្សូសំ លភតេ បញ្ញំ អប្បមត្តោ វិចក្ខណោ។|
    block |បតិរូបការី ធុរវា ឧដ្ឋាតា វិន្ទតេ ធនំ|
    block |សច្ចេន កិត្តិំ បប្បោតិ ទទំ មិត្តានិ គន្ថតិ|
    block |អស្មា លោកា បរំ លោកំ ឯវំ បេច្ច ន សោចតីតិ។|
    block |សព្ពគន្ថបហីនស្ស វិប្បមុត្តស្ស តេ សតោ|
    block |សមណស្ស ន តំ សាធុ យទញ្ញមនុសាសសីតិ។|
    block |យេន កេនចិ វណ្ណេន សំវាសោ សក្ក ជាយតិ|
    block |ន តំ អរហតិ សប្បញ្ញោ មនសា អនុកម្បិតុំ។|
    block |មនសា ចេ បសន្នេន យទញ្ញមនុសាសតិ|
    block |ន តេន ហោតិ សំយុត្តោ យានុកម្បា អនុទ្ទយាតិ។|
  block |សត្តិយា វិយ ឱមដ្ឋោ ឌយ្ហមានោវ មត្ថកេ។|
  stand |ឥទំ និព្ពេធភាគិយំ សុត្តំ។|
  stand |ឥទំ និព្ពេធភាគិយំ សុត្តំ។|
  stand |ឥទំ និព្ពេធភាគិយំ សុត្តំ។|
  stand |ឥទំ និព្ពេធភាគិយំ សុត្តំ។|
  stand |ឥទំ និព្ពេធភាគិយំ សុត្តំ។|
  count |១០២|
    block |កុតោ សមុដ្ឋាយ មនោវិតក្កា កុមារកា ធង្កមិវោស្សជន្តិ។|
    block |រាគោ ច ទោសោ ច ឥតោនិទានា អរតី រតី លោមហំសោ ឥតោជា|
    block |ឥតោ សមុដ្ឋាយ មនោវិតក្កា កុមារកា ធង្កមិវោស្សជន្តិ។|
    block |ស្នេហជា អត្តសម្ភូតា និគ្រោធស្សេវ ខន្ធជា|
    block |បុថុ វិសត្តា កាមេសុ មាលុវាវ វិតតា វនេ។|
    block |យេ នំ បជានន្តិ យតោនិទានំ តេ នំ វិនោទេន្តិ សុណោហិ យក្ខ|
    block |តេ ទុត្តរំ ឱឃមិមំ តរន្តិ អតិណ្ណបុព្ពំ អបុនព្ភវាយាតិ។|
    block |ទុក្ករំ ភគវា សុទុក្ករំ ភគវាតិ|
    block |ទុក្ករំ វាបិ ករោន្តិ កាមទាតិ ភគវា|
    block |សេក្ខា សីលសមាហិតា|
    block |ឋិតត្តា អនគារិយុបេតស្ស តុដ្ឋិ ហោតិ សុខាវហាតិ។|
    block |ទុល្លភា ភគវា យទិទំ តុដ្ឋីតិ|
    block |ទុល្លភំ វាបិ លភន្តិ កាមទាតិ ភគវា|
    block |ចិត្តវូបសមេ រតា|
    block |យេសំ ទិវា ច រត្តោ ច ភាវនាយ រតោ មនោតិ។|
    block |ទុស្សមាទហំ ភគវា យទិទំ ចិត្តន្តិ|
    block |ទុស្សមាទហំ វាបិ សមាទហន្តិ កាមទាតិ ភគវា|
    block |ឥន្ទ្រិយូបសមេ រតា|
    block |តេ ឆេត្វា មច្ចុនោ ជាលំ អរិយា គច្ឆន្តិ កាមទាតិ។|
    block |ទុគ្គមោ ភគវា វិសមោ មគ្គោតិ|
    block |ទុគ្គមេ វិសមេ វាបិ អរិយា គច្ឆន្តិ កាមទ|
    block |អនរិយា វិសមេ មគ្គេ បបតន្តិ អវំសិរា|
    block |អរិយានំ សមោ មគ្គោ អរិយា ហិ វិសមេ សមាតិ។|
  block |រាគោ ច ទោសោ ច កុតោនិទានា អរតី រតី លោមហំសោ កុតោជា។|
  stand |ឥទំ និព្ពេធភាគិយំ សុត្តំ។|
  stand |ឥទំ និព្ពេធភាគិយំ សុត្តំ។|
  count |១០៣|
    block |អាវុត្ថំ ធម្មរាជេន បីតិសញ្ជននំ មម។|
    block |កម្មំ វិជ្ជា ច ធម្មោ ច សីលំ ជីវិតមុត្តមំ|
    block |ឯតេន មច្ចា សុជ្ឈន្តិ ន គោត្តេន ធនេន វា។|
    block |តស្មា ហិ បណ្ឌិតោ បោសោ សម្បស្សំ អត្ថមត្តនោ|
    block |យោនិសោ វិចិនេ ធម្មំ ឯវំ តត្ថ វិសុជ្ឈតិ។|
    block |សារិបុត្តោវ បញ្ញាយ សីលេន ឧបសមេន ច|
    block |យោបិ បារង្គតោ ភិក្ខុ ឯតាវបរមោ សិយាតិ។|
    block |អតីតំ នាន្វាគមេយ្យ នប្បដិកង្ខេ អនាគតំ|
    block |យទតីតំ បហីនំ តំ អប្បត្តញ្ច អនាគតំ។|
    block |បច្ចុប្បន្នញ្ច យោ ធម្មំ តត្ថ តត្ថ វិបស្សតិ|
    block |អសំហីរំ អសំកុប្បំ តំ វិទ្វា មនុព្រូហយេ។|
    block |អជ្ជេវ កិច្ចមាតប្បំ កោ ជញ្ញា មរណំ សុវេ|
    block |ន ហិ នោ សង្គរំ តេន មហាសេនេន មច្ចុនា។|
    block |ឯវំ វិហារិំ អាតាបិំ អហោរត្តមតន្ទិតំ|
    block |តំ វេ ភទ្ទេករត្តោតិ សន្តោ អាចិក្ខតេ មុនីតិ។|
    block |យស្ស សេលូបមំ ចិត្តំ ឋិតំ នានុបកម្បតិ|
    block |វិរត្តំ រជនីយេសុ កោបនេយ្យេ ន កុប្បតិ|
    block |យស្សេវំ ភាវិតំ ចិត្តំ កុតោ នំ ទុក្ខមេស្សតីតិ។|
    block |យោ ព្រាហ្មណោ ពាហិតបាបធម្មោ និហុំហុង្កោ និក្កសាវោ យតត្តោ|
    block |វេទន្តគូ វូសិតព្រហ្មចរិយោ ធម្មេន សោ ព្រហ្មវាទំ វទេយ្យ|
    block |យស្សុស្សទា នត្ថិ កុហិញ្ចិ លោកេតិ។|
    block |ពាហិត្វា បាបកេ ធម្មេ យេ ចរន្តិ សទា សតា|
    block |ខីណសំយោជនា ពុទ្ធា តេ វេ លោកស្មិ ព្រាហ្មណាតិ។|
    block |យត្ថ អាបោ ច បថវី តេជោ វាយោ ន គាធតិ|
    block |ន តត្ថ សុក្កា ជោតន្តិ អាទិច្ចោ នប្បកាសតិ|
    block |ន តត្ថ ចន្ទិមា ភាតិ តមោ តត្ថ ន វិជ្ជតិ។|
    block |យទា ច អត្តនាវេទិ មុនិ មោនេន ព្រាហ្មណោ|
    block |អថ រូបា អរូបា ច សុខទុក្ខា បមុច្ចតីតិ។|
    block |យទា សកេសុ ធម្មេសុ បារគូ ហោតិ ព្រាហ្មណោ|
    block |អថ ឯតំ បិសាចញ្ច បក្កុលញ្ចាតិវត្តតីតិ។|
    block |នាភិនន្ទតិ អាយន្តិំ បក្កមន្តិំ ន សោចតិ|
    block |សង្គា សង្គាមជិំ មុត្តំ តមហំ ព្រូមិ ព្រាហ្មណន្តិ។|
    block |ន ឧទកេន សុចី ហោតិ ពហ្វេត្ថ ន្ហាយតី ជនោ|
    block |យម្ហិ សច្ចញ្ច ធម្មោ ច សោ សុចី សោ ច ព្រាហ្មណោតិ។|
    block |យទា ហវេ បាតុភវន្តិ ធម្មា អាតាបិនោ ឈាយតោ ព្រាហ្មណស្ស|
    block |វិធូបយំ តិដ្ឋតិ មារសេនំ សូរិយោវ ឱភាសយមន្តលិក្ខន្តិ។|
    block |សន្តិន្ទ្រិយំ បស្សថ ឥរិយមានំ តេវិជ្ជបត្តំ អបហានធម្មំ|
    block |សព្ពានិ យោគានិ ឧបាតិវត្តោ អកិញ្ចនោ ឥរិយតិ បំសុកូលិកោ។|
    block |តំ ទេវតា សម្ពហុលា ឧឡារា ព្រហ្មវិមានំ ឧបសង្កមិត្វា|
    block |អាជានិយំ ជាតិពលំ និសេធំ និធ នមស្សន្តិ បសន្នចិត្តា។|
    block |នមោ តេ បុរិសាជញ្ញ នមោ តេ បុរិសុត្តម|
    block |យស្ស តេ នាភិជានាម កិំ ត្វំ និស្សាយ ឈាយសីតិ។|
    block |សហាយា វតិមេ ភិក្ខូ ចិររត្តំ សមេតិកា|
    block |សមេតិ នេសំ សទ្ធម្មោ ធម្មេ ពុទ្ធប្បវេទិតេ។|
    block |សុវិនីតា កប្បិនេន ធម្មេ អរិយប្បវេទិតេ|
    block |ធារេន្តិ អន្តិមំ ទេហំ ជេត្វា មារំ សវាហិនិន្តិ។|
    block |នយិទំ សិថិលមារព្ភ នយិទំ អប្បេន ថាមសា|
    block |និព្ពានំ អធិគន្តព្ពំ សព្ពទុក្ខប្បមោចនំ។|
    block |អយញ្ច ទហរោ ភិក្ខុ អយមុត្តមបុរិសោ|
    block |ធារេតិ អន្តិមំ ទេហំ ជេត្វា មារំ សវាហិនិន្តិ។|
    block |ទុព្ពណ្ណកោ លូខចីវរោ មោឃរាជា សទា សតោ|
    block |ខីណាសវោ វិសំយុត្តោ កតកិច្ចោ អនាសវោ។|
    block |តេវិជ្ជោ ឥទ្ធិប្បត្តោ ច ចេតោបរិយកោវិទោ|
    block |ធារេតិ អន្តិមំ ទេហំ ជេត្វា មារំ សវាហិនិន្តិ។|
    block |ឆន្នមតិវស្សតិ វិវដំ នាតិវស្សតិ|
    block |តស្មា ឆន្នំ វិវរេថ ឯវំ តំ នាតិវស្សតីតិ។|
    block |ន តំ ទឡ្ហំ ពន្ធនមាហុ ធីរា យទាយសំ ទារុជបព្ពជញ្ច|
    block |សារត្តរត្តា មណិកុណ្ឌលេសុ បុត្តេសុ ទារេសុ ច យា អបេក្ខាតិ|
    block |អយំ សំកិលេសោ។|
    block |ឯតំ ទឡ្ហំ ពន្ធនមាហុ ធីរា ឱហារិនំ សិថិលំ ទុប្បមុញ្ចំ|
    block |ឯតម្បិ ឆេត្វាន បរិព្ពជន្តិ អនបេក្ខិនោ កាមសុខំ បហាយាតិ។|
    block |យោ ឥមំ សមុទ្ទំ សគហំ សរក្ខសំ|
    block |សឩមិំ សាវដ្ដំ សភយំ ទុត្តរំ អច្ចតរិ|
    block |ស វេទន្តគូ វុសិតព្រហ្មចរិយោ លោកន្តគូ បារគតោតិ វុច្ចតីតិ។|
    block |អយំ លោកោ សន្តាបជាតោ ផស្សបរេតោ រោគំ វទតិ អត្តតោ|
    block |យេន យេន ហិ មញ្ញតិ តតោ តំ ហោតិ អញ្ញថា។|
    block |អញ្ញថាភាវី ភវសត្តោ លោកោ ភវបរេតោ ភវមេវាភិនន្ទតិ|
    block |យទភិនន្ទតិ តំ ភយំ|
    block |យស្ស ភាយតិ តំ ទុក្ខន្តិ អយំ សំកិលេសោ។|
    block |ភវវិប្បហានាយ ខោ បនិទំ ព្រហ្មចរិយំ វុស្សតីតិ អយំ និព្ពេធោ|
    block |ឯវមេតំ យថាភូតំ សម្មប្បញ្ញាយ បស្សតោ|
    block |ភវតណ្ហា បហីយតិ វិភវំ នាភិនន្ទតិ|
    block |សព្ពសោ តណ្ហានំ ខយា អសេសវិរាគនិរោធោ និព្ពានន្តិ|
    block |អយំ និព្ពេធោ។|
    block |តស្ស និព្ពុតស្ស ភិក្ខុនោ អនុបាទា បុនព្ភវោ ន ហោតិ|
    block |អភិភូតោ មារោ វិជិតសង្គាមោ ឧបច្ចគា សព្ពភវានិ តាទីតិ។|
    block |លទ្ធាន មានុសត្តំ ទ្វេ កិច្ចំ អកិច្ចមេវ ច|
    block |សុកិច្ចំ ចេវ បុញ្ញានិ សំយោជនវិប្បហានំ វាតិ។|
    block |បុញ្ញានិ ករិត្វាន សគ្គា សគ្គំ វជន្តិ កតបុញ្ញា|
    block |សំយោជនប្បហានា ជរាមរណា វិប្បមុច្ចន្តីតិ។|
    block |ន ហិ បាបំ កតំ កម្មំ សជ្ជុខីរំវ មុច្ចតិ|
    block |ឌហន្តំ ពាលមន្វេតិ ភស្មច្ឆន្នោវ បាវកោតិ។|
    block |យស្សិន្ទ្រិយានិ សមថង្គតានិ អស្សា យថា សារថិនា សុទន្តា|
    block |បហីនមានស្ស អនាសវស្ស ទេវាបិ តស្ស បិហយន្តិ តាទិនោតិ។|
    block |សព្ពា ទិសា អនុបរិគម្ម ចេតសា នេវជ្ឈគា បិយតរមត្តនា ក្វចិ|
    block |ឯវំ បិយោ បុថុ អត្តា បរេសំ តស្មា ន ហិំសេ បរមត្តកាមោតិ។|
    block |យេ កេចិ ភូតា ភវិស្សន្តិ យេ វាបិ សព្ពេ គមិស្សន្តិ បហាយ ទេហំ|
    block |តំ សព្ពជានិំ កុសលោ វិទិត្វា អាតាបិយោ ព្រហ្មចរិយំ ចរេយ្យាតិ។|
    block |បិយោ គរុ ភាវនីយោ វត្តា ច វចនក្ខមោ|
    block |គម្ភីរញ្ច កថំ កត្តា ន ចដ្ឋានេ និយោជកោ|
    block |តំ មិត្តំ មិត្តកាមេន យាវជីវម្បិ សេវិយន្តិ។|
    block |យញ្ច កាមសុខំ លោកេ យញ្ចិទំ ទិវិយំ សុខំ|
    block |តណ្ហក្ខយសុខស្សេតេ កលំ នាគ្ឃន្តិ សោឡសិន្តិ។|
    block |សុសុខំ វត និព្ពានំ សម្មាសម្ពុទ្ធទេសិតំ|
    block |អសោកំ វិរជំ ខេមំ យត្ថ ទុក្ខំ និរុជ្ឈតីតិ។|
    block |មាតរំ បិតរំ ហន្ត្វា រាជានោ ទ្វេ ច ខត្តិយេ|
    block |រដ្ឋំ សានុចរំ ហន្ត្វាតិ ឥទំ ធម្មាធិដ្ឋានំ។|
    block |អនីឃោ យាតិ ព្រាហ្មណោតិ ឥទំ សត្តាធិដ្ឋានំ|
    block |ឥទំ សត្តាធិដ្ឋានញ្ច ធម្មាធិដ្ឋានញ្ច។|
    block |យំ តំ លោកុត្តរំ ញាណំ សព្ពញ្ញូ យេន វុច្ចតិ|
    block |ន តស្ស បរិហានត្ថិ សព្ពកាលេ បវត្តតីតិ។|
    block |បញ្ញា ហិ សេដ្ឋា លោកស្មិំ យាយំ និព្ពានគាមិនី|
    block |យាយ សម្មា បជានាតិ ជាតិមរណសង្ខយន្តិ។|
    block |កិត្តយិស្សាមិ តេ សន្តិំ ធោតកាតិ ភគវា|
    block |ទិដ្ឋេ ធម្មេ អនីតិហំ|
    block |យំ វិទិត្វា សតោ ចរំ តរេ លោកេ វិសត្តិកំ។|
    block |តញ្ចាហំ អភិនន្ទាមិ មហេសិ សន្តិមុត្តមំ|
    block |យំ វិទិត្វា សតោ ចរំ តរេ លោកេ វិសត្តិកំ។|
    block |យំ កិញ្ចិ សម្បជានាសិ ធោតកាតិ ភគវា|
    block |ឧទ្ធំ អធោ តិរិយញ្ចាបិ មជ្ឈេ|
    block |ឯតំ វិទិត្វា សង្គោតិ លោកេ|
    block |ភវាភវាយ មាកាសិ តណ្ហន្តិ។|
    block |ចតុន្នំ អរិយសច្ចានំ យថាភូតំ អទស្សនា|
    block |សំសិតំ ទីឃមទ្ធានំ តាសុ តាស្វេវ ជាតិសុ។|
    block |តានិ ឯតានិ ទិដ្ឋានិ ភវនេត្តិ សមូហតា|
    block |ឧច្ឆិន្នំ មូលំ ទុក្ខស្ស នត្ថិ ទានិ បុនព្ភវោតិ។|
  block |ឥទំ ហិ តំ ជេតវនំ ឥសិសង្ឃនិសេវិតំ។|
  stand |ឥទំ និព្ពេធភាគិយំ សុត្តំ។|
  stand |ឥទំ និព្ពេធភាគិយំ សុត្តំ។|
  block |ចត្តារិមានិ ភិក្ខវេ សច្ឆិកាតព្ពានិ។ កតមានិ ចត្តារិ។ អត្ថិ ភិក្ខវេ ធម្មា ចក្ខុនា បញ្ញាយ ច សច្ឆិកាតព្ពា អត្ថិ ធម្មា សតិយា បញ្ញាយ ច សច្ឆិកាតព្ពា អត្ថិ ធម្មា កាយេន បញ្ញាយ ច សច្ឆិកាតព្ពា អត្ថិ ធម្មា បញ្ញាយ វេទិតព្ពា បញ្ញាយ ច សច្ឆិកាតព្ពា។|
  block |កតមេ ច ភិក្ខវេ ធម្មា ចក្ខុនា បញ្ញាយ ច សច្ឆិកាតព្ពា។ ទិព្ពចក្ខុ សុវិសុទ្ធំ អតិក្កន្តមានុសកំ ចក្ខុនា បញ្ញាយ ច សច្ឆិកាតព្ពំ។|
  block |កតមេ ច ភិក្ខវេ ធម្មា សតិយា បញ្ញាយ ច សច្ឆិកាតព្ពា។ បុព្ពេនិវាសានុស្សតិ សតិយា បញ្ញាយ ច សច្ឆិកាតព្ពា។|
  block |កតមេ ច ភិក្ខវេ ធម្មា កាយេន បញ្ញាយ ច សច្ឆិកាតព្ពា។ ឥទ្ធិវិធា និរោធា កាយេន បញ្ញាយ ច សច្ឆិកាតព្ពា។|
  block |កតមេ ច ភិក្ខវេ ធម្មា បញ្ញាយ វេទិតព្ពា បញ្ញាយ សច្ឆិកាតព្ពា។ អាសវានំ ខយេ ញាណំ បញ្ញាយ វេទិតព្ពំ បញ្ញាយ ច សច្ឆិកាតព្ពន្តិ។|
  stand |ឥទំ និព្ពេធភាគិយំ សុត្តំ។|
  count |១០៤|, |តត្ថ កតមំ អសេក្ខភាគិយំ សុត្តំ។|
  stand |ឥទំ អសេក្ខភាគិយំ សុត្តំ។|
  block |អាយស្មតោ ច សារិបុត្តស្ស ចារិកាទសមំ វេយ្យាករណំ កាតព្ពន្តិ។|
  stand |ឥទំ អសេក្ខភាគិយំ សុត្តំ។|
  stand |ឥទំ អសេក្ខភាគិយំ សុត្តំ។|
  stand |ឥទំ អសេក្ខភាគិយំ សុត្តំ។|
  stand |ឥទំ អសេក្ខភាគិយំ សុត្តំ។|
  stand |ឥទំ អសេក្ខភាគិយំ សុត្តំ។|
  stand |ឥទំ អសេក្ខភាគិយំ សុត្តំ។|
  stand |ឥទំ អសេក្ខភាគិយំ សុត្តំ។|
  stand |ឥទំ អសេក្ខភាគិយំ សុត្តំ។|
  stand |ឥទំ អសេក្ខភាគិយំ សុត្តំ។|
  stand |ឥទំ អសេក្ខភាគិយំ សុត្តំ។|
  stand |ឥទំ អសេក្ខភាគិយំ សុត្តំ។|
  stand |ឥទំ អសេក្ខភាគិយំ សុត្តំ។|
  count |១០៥|, |តថាគតោ ភិក្ខវេ អរហំ សម្មាសម្ពុទ្ធោ រូបស្ស និព្ពិទា វិរាគា និរោធា អនុបាទា វិមុត្តោ សម្មាសម្ពុទ្ធោតិ វុច្ចតិ។ ភិក្ខុបិ ភិក្ខវេ បញ្ញាវិមុត្តោ រូបស្ស និព្ពិទា វិរាគា និរោធា អនុបាទា វិមុត្តោ បញ្ញាវិមុត្តោតិ វុច្ចតិ។|
  block |តថាគតោ ភិក្ខវេ អរហំ សម្មាសម្ពុទ្ធោ វេទនាយ…បេ។… សញ្ញាយ…បេ។… សង្ខារានំ…បេ។… វិញ្ញាណស្ស និព្ពិទា វិរាគា និរោធា អនុបាទា វិមុត្តោ សម្មាសម្ពុទ្ធោតិ វុច្ចតិ។ ភិក្ខុបិ ភិក្ខវេ បញ្ញាវិមុត្តោ វិញ្ញាណស្ស និព្ពិទា វិរាគា និរោធា អនុបាទា វិមុត្តោ បញ្ញាវិមុត្តោតិ វុច្ចតិ។|
  block |តត្រ ខោ ភិក្ខវេ កោ វិសេសោ កោ អធិប្បយាសោ កិំ នានាករណំ តថាគតស្ស អរហតោ សម្មាសម្ពុទ្ធស្ស បញ្ញាវិមុត្តេន ភិក្ខុនាតិ។ ភគវំមូលកា នោ ភន្តេ ធម្មា…បេ។…|
  block |តថាគតោ ភិក្ខវេ អរហំ សម្មាសម្ពុទ្ធោ អនុប្បន្នស្ស មគ្គស្ស ឧប្បាទេតា អសញ្ជាតស្ស មគ្គស្ស សញ្ជនេតា អនក្ខាតស្ស មគ្គស្ស អក្ខាតា មគ្គញ្ញូ មគ្គវិទូ មគ្គកោវិទោ មគ្គានុគា ច ភិក្ខវេ ឯតរហិ សាវកា វិហរន្តិ បច្ឆាសមន្នាគតា។ អយំ ខោ ភិក្ខវេ វិសេសោ អយំ អធិប្បយាសោ ឥទំ នានាករណំ តថាគតស្ស អរហតោ សម្មាសម្ពុទ្ធស្ស បញ្ញាវិមុត្តេន ភិក្ខុនាតិ។|
  stand |ឥទំ អសេក្ខភាគិយំ សុត្តំ។|
  count |១០៦|, |តត្ថ កតមំ សំកិលេសភាគិយញ្ច វាសនាភាគិយញ្ច សុត្តំ។|
  block |ឆន្នមតិវស្សតីតិ សំកិលេសោ វិវដំ នាតិវស្សតីតិ វាសនា តស្មា ឆន្នំ វិវរេថ ឯវំ តំ នាតិវស្សតីតិ អយំ សំកិលេសោ ច វាសនា ច។ ឥទំ សំកិលេសភាគិយញ្ច វាសនាភាគិយញ្ច សុត្តំ។|
  block |ចត្តារោមេ មហារាជ បុគ្គលា សន្តោ សំវិជ្ជមានា លោកស្មិំ។ កតមេ ចត្តារោ។ តមោ តមបរាយណោ តមោ ជោតិបរាយណោ ជោតិ តមបរាយណោ ជោតិ ជោតិបរាយណោតិ។ តត្ថ យោ ច បុគ្គលោ ជោតិ តមបរាយណោ យោ ច បុគ្គលោ តមោ តមបរាយណោ ឥមេ ទ្វេ បុគ្គលា សំកិលេសភាគិយា យោ ច បុគ្គលោ តមោ ជោតិបរាយណោ យោ ច បុគ្គលោ ជោតិ ជោតិបរាយណោ ឥមេ ទ្វេ បុគ្គលា វាសនាភាគិយា។ ឥទំ សំកិលេសភាគិយញ្ច វាសនាភាគិយញ្ច សុត្តំ។|
  block |តត្ថ កតមំ សំកិលេសភាគិយញ្ច និព្ពេធភាគិយញ្ច សុត្តំ។|
  block |អយំ និព្ពេធោ។ ឥទំ សំកិលេសភាគិយញ្ច និព្ពេធភាគិយញ្ច សុត្តំ។|
  count |១០៧|, |យញ្ច ភិក្ខវេ ចេតេតិ យញ្ច បកប្បេតិ យញ្ច អនុសេតិ។ អារម្មណមេតំ ហោតិ វិញ្ញាណស្ស ឋិតិយា អារម្មណេ សតិ បតិដ្ឋា វិញ្ញាណស្ស ហោតិ តស្មិំ បតិដ្ឋិតេ វិញ្ញាណេ វិរូឡ្ហេ អាយតិំ បុនព្ភវាភិនិព្ពត្តិ ហោតិ អាយតិំ បុនព្ភវាភិនិព្ពត្តិយា សតិ អាយតិំ ជាតិជរាមរណំ សោកបរិទេវទុក្ខទោមនស្សុបាយាសា សម្ភវន្តិ ឯវមេតស្ស កេវលស្ស ទុក្ខក្ខន្ធស្ស សមុទយោ ហោតិ។|
  block |នោ ចេ ភិក្ខវេ ចេតេតិ នោ ចេ បកប្បេតិ អថ ចេ អនុសេតិ។ អារម្មណមេតំ ហោតិ វិញ្ញាណស្ស ឋិតិយា អារម្មណេ សតិ បតិដ្ឋា វិញ្ញាណស្ស ហោតិ តស្មិំ បតិដ្ឋិតេ វិញ្ញាណេ វិរូឡ្ហេ អាយតិំ បុនព្ភវាភិនិព្ពត្តិ ហោតិ អាយតិំ បុនព្ភវាភិនិព្ពត្តិយា សតិ អាយតិំ ជាតិជរាមរណំ សោកបរិទេវទុក្ខទោមនស្សុបាយាសា សម្ភវន្តិ ឯវមេតស្ស កេវលស្ស ទុក្ខក្ខន្ធស្ស សមុទយោ ហោតីតិ។ អយំ សំកិលេសោ។|
  block |យតោ ច ខោ ភិក្ខវេ នោ ចេវ ចេតេតិ នោ ច បកប្បេតិ នោ ច អនុសេតិ។ អារម្មណមេតំ ន ហោតិ វិញ្ញាណស្ស ឋិតិយា អារម្មណេ អសតិ បតិដ្ឋា វិញ្ញាណស្ស ន ហោតិ តស្មិំ អប្បតិដ្ឋិតេ វិញ្ញាណេ អវិរូឡ្ហេ អាយតិំ បុនព្ភវាភិនិព្ពត្តិ ន ហោតិ អាយតិំ បុនព្ភវាភិនិព្ពត្តិយា អសតិ អាយតិំ ជាតិជរាមរណំ សោកបរិទេវទុក្ខទោមនស្សុបាយាសា និរុជ្ឈន្តិ។ ឯវមេតស្ស កេវលស្ស ទុក្ខក្ខន្ធស្ស និរោធោ ហោតីតិ អយំ និព្ពេធោ។ ឥទំ សំកិលេសភាគិយញ្ច និព្ពេធភាគិយញ្ច សុត្តំ។|
  count |១០៨|, |តត្ថ កតមំ សំកិលេសភាគិយញ្ច អសេក្ខភាគិយញ្ច សុត្តំ។|
  block |សមុទ្ទោ សមុទ្ទោតិ ខោ ភិក្ខវេ អស្សុតវា បុថុជ្ជនោ ភាសតិ នេសោ ភិក្ខវេ អរិយស្ស វិនយេ សមុទ្ទោ មហា ឯសោ ភិក្ខវេ ឧទករាសិ មហាឧទកណ្ណវោ។ ចក្ខុ ភិក្ខវេ បុរិសស្ស សមុទ្ទោ តស្ស រូបមយោ វេគោ។ អយំ សំកិលេសោ។|
  block |យោ តំ រូបមយំ វេគំ សហតិ អយំ វុច្ចតិ ភិក្ខវេ អតរិ ចក្ខុសមុទ្ទំ សឩមិំ សាវដ្ដំ សគហំ សរក្ខសំ តិណ្ណោ បារង្គតោ ថលេ តិដ្ឋតិ ព្រាហ្មណោតិ។ អយំ អសេក្ខោ។|
  block |សោតំ ភិក្ខវេ…បេ។… ឃានំ…បេ។… ជិវ្ហា…បេ។… កាយោ…បេ។… មនោ ភិក្ខវេ បុរិសស្ស សមុទ្ទោ តស្ស ធម្មមយោ វេគោតិ។ អយំ សំកិលេសោ។|
  block |យោ តំ ធម្មមយំ វេគំ សហតិ អយំ វុច្ចតិ ភិក្ខវេ អតរិ មនោសមុទ្ទំ សឩមិំ សាវដ្ដំ សគហំ សរក្ខសំ តិណ្ណោ បារង្គតោ ថលេ តិដ្ឋតិ ព្រាហ្មណោតិ។ អយំ អសេក្ខោ។ ឥទមវោច ភគវា ឥទំ វត្វាន សុគតោ អថាបរំ ឯតទវោច សត្ថា|
  block |អយំ អសេក្ខោ។ ឥទំ សំកិលេសភាគិយញ្ច អសេក្ខភាគិយញ្ច សុត្តំ។|
  block |ឆយិមេ ភិក្ខវេ ពឡិសា លោកស្មិំ អនយាយ សត្តានំ ព្យាពាធាយ បាណីនំ។ កតមេ ឆ។ សន្តិ ភិក្ខវេ ចក្ខុវិញ្ញេយ្យា រូបា ឥដ្ឋា កន្តា មនាបា បិយរូបា កាមូបសំហិតា រជនីយា តញ្ចេ ភិក្ខុ អភិនន្ទតិ អភិវទតិ អជ្ឈោសាយ តិដ្ឋតិ អយំ វុច្ចតិ ភិក្ខវេ ភិក្ខុ គិលិតពឡិសោ មារស្ស អនយំ អាបន្នោ ព្យសនំ អាបន្នោ យថាកាមំ ករណីយោ បាបិមតោ។|
  block |សន្តិ ភិក្ខវេ សោតវិញ្ញេយ្យា សទ្ទា…បេ។… ឃានវិញ្ញេយ្យា គន្ធា…បេ។… ជិវ្ហាវិញ្ញេយ្យា រសា…បេ។… កាយវិញ្ញេយ្យា ផោដ្ឋព្ពា…បេ។… មនោវិញ្ញេយ្យា ធម្មា ឥដ្ឋា កន្តា មនាបា បិយរូបា កាមូបសំហិតា រជនីយា តញ្ចេ ភិក្ខុ អភិនន្ទតិ អភិវទតិ អជ្ឈោសាយ តិដ្ឋតិ។ អយំ វុច្ចតិ ភិក្ខវេ ភិក្ខុ គិលិតពឡិសោ មារស្ស អនយំ អាបន្នោ ព្យសនំ អាបន្នោ យថាកាមំ ករណីយោ បាបិមតោតិ។ អយំ សំកិលេសោ។|
  block |សន្តិ ច ភិក្ខវេ ចក្ខុវិញ្ញេយ្យា រូបា ឥដ្ឋា កន្តា មនាបា បិយរូបា កាមូបសំហិតា រជនីយា តញ្ចេ ភិក្ខុ នាភិនន្ទតិ នាភិវទតិ នាជ្ឈោសាយ តិដ្ឋតិ អយំ វុច្ចតិ ភិក្ខវេ ភិក្ខុ ន គិលិតពឡិសោ មារស្ស អភេទិ ពឡិសំ បរិភេទិ ពឡិសំ ន អនយំ អាបន្នោ ន ព្យសនំ អាបន្នោ ន យថាកាមំ ករណីយោ បាបិមតោ។|
  block |សន្តិ ច ភិក្ខវេ សោតវិញ្ញេយ្យា សទ្ទា…បេ។… មនោវិញ្ញេយ្យា ធម្មា ឥដ្ឋា កន្តា មនាបា បិយរូបា កាមូបសំហិតា រជនីយា តញ្ចេ ភិក្ខុ នាភិនន្ទតិ នាភិវទតិ នាជ្ឈោសាយ តិដ្ឋតិ។ អយំ វុច្ចតិ ភិក្ខវេ ភិក្ខុ ន គិលិតពឡិសោ មារស្ស អភេទិ ពឡិសំ បរិភេទិ ពឡិសំ ន អនយំ អាបន្នោ ន ព្យសនំ អាបន្នោ ន យថាកាមំ ករណីយោ បាបិមតោតិ។ អយំ អសេក្ខោ។ ឥទំ សំកិលេសភាគិយញ្ច អសេក្ខភាគិយញ្ច សុត្តំ។|
  count |១០៩|, |តត្ថ កតមំ សំកិលេសភាគិយញ្ច និព្ពេធភាគិយញ្ច អសេក្ខភាគិយញ្ច សុត្តំ។|
  block |យេ ហិ កេចិ សមណា វា ព្រាហ្មណា វា ភវេន ភវស្ស វិប្បមោក្ខមាហំសុ សព្ពេ តេ អវិប្បមុត្តា ភវស្មាតិ វទាមិ។ យេ វា បន កេចិ សមណា វា ព្រាហ្មណា វា វិភវេន ភវស្ស និស្សរណមាហំសុ សព្ពេ តេ អនិស្សដា ភវស្មាតិ វទាមិ។ ឧបធិំ ហិ បដិច្ច ទុក្ខមិទំ សម្ភោតីតិ។ អយំ សំកិលេសោ។|
  block |សព្ពុបាទានក្ខយា នត្ថិ ទុក្ខស្ស សម្ភវោតិ។ អយំ និព្ពេធោ។|
  block |លោកមិមំ បស្ស បុថូ អវិជ្ជាយ បរេតា ភូតា ភូតរតា ភវា អបរិមុត្តា យេ ហិ កេចិ ភវា សព្ពធិ សព្ពត្ថតាយ សព្ពេ តេ ភវា អនិច្ចា ទុក្ខា វិបរិណាមធម្មាតិ។ អយំ សំកិលេសោ។|
  block |អយំ អសេក្ខោ។ ឥទំ សំកិលេសភាគិយញ្ច និព្ពេធភាគិយញ្ច អសេក្ខភាគិយញ្ច សុត្តំ។|
  block |ចត្តារោមេ ភិក្ខវេ បុគ្គលា។ កតមេ ចត្តារោ។ អនុសោតគាមី បដិសោតគាមី ឋិតត្តោ តិណ្ណោ បារង្គតោ ថលេ តិដ្ឋតិ ព្រាហ្មណោតិ។ តត្ថ យោយំ បុគ្គលោ អនុសោតគាមី អយំ បុគ្គលោ សំកិលេសភាគិយោ។ តត្ថ យោយំ បុគ្គលោ បដិសោតគាមី យោ ច ឋិតត្តោ ឥមេ ទ្វេ បុគ្គលា និព្ពេធភាគិយា។ តត្ថ យោយំ បុគ្គលោ តិណ្ណោ បារង្គតោ ថលេ តិដ្ឋតិ ព្រាហ្មណោ អយំ អសេក្ខោ។ ឥទំ សំកិលេសភាគិយញ្ច និព្ពេធភាគិយញ្ច អសេក្ខភាគិយញ្ច សុត្តំ។|
  count |១១០|, |តត្ថ កតមំ សំកិលេសភាគិយញ្ច វាសនាភាគិយញ្ច និព្ពេធភាគិយញ្ច សុត្តំ។|
  block |ឆឡាភិជាតិកោ អត្ថិ បុគ្គលោ កណ្ហោ កណ្ហាភិជាតិកោ កណ្ហំ ធម្មំ អភិជាយតិ អត្ថិ បុគ្គលោ កណ្ហោ កណ្ហាភិជាតិកោ សុក្កំ ធម្មំ អភិជាយតិ អត្ថិ បុគ្គលោ កណ្ហោ កណ្ហាភិជាតិកោ អកណ្ហំ អសុក្កំ អកណ្ហអសុក្កវិបាកំ អច្ចន្តទិដ្ឋំ និព្ពានំ អារាធេតិ អត្ថិ បុគ្គលោ សុក្កោ សុក្កាភិជាតិកោ កណ្ហំ ធម្មំ អភិជាយតិ អត្ថិ បុគ្គលោ សុក្កោ សុក្កាភិជាតិកោ សុក្កំ ធម្មំ អភិជាយតិ អត្ថិ បុគ្គលោ សុក្កោ សុក្កាភិជាតិកោ អកណ្ហំ អសុក្កំ អកណ្ហអសុក្កវិបាកំ អច្ចន្តទិដ្ឋំ និព្ពានំ អារាធេតិ។|
  block |តត្ថ យោ ច បុគ្គលោ កណ្ហោ កណ្ហាភិជាតិកោ កណ្ហំ ធម្មំ អភិជាយតិ យោ ច បុគ្គលោ សុក្កោ សុក្កាភិជាតិកោ កណ្ហំ ធម្មំ អភិជាយតិ ឥមេ ទ្វេ បុគ្គលា សំកិលេសភាគិយា។|
  block |តត្ថ យោ ច បុគ្គលោ កណ្ហោ កណ្ហាភិជាតិកោ សុក្កំ ធម្មំ អភិជាយតិ យោ ច បុគ្គលោ សុក្កោ សុក្កាភិជាតិកោ សុក្កំ ធម្មំ អភិជាយតិ ឥមេ ទ្វេ បុគ្គលា វាសនាភាគិយា។|
  block |តត្ថ យោ ច បុគ្គលោ កណ្ហោ កណ្ហាភិជាតិកោ អកណ្ហំ អសុក្កំ អកណ្ហអសុក្កវិបាកំ អច្ចន្តទិដ្ឋំ និព្ពានំ អារាធេតិ យោ ច បុគ្គលោ សុក្កោ សុក្កាភិជាតិកោ អកណ្ហំ អសុក្កំ អកណ្ហអសុក្កវិបាកំ អច្ចន្តទិដ្ឋំ និព្ពានំ អារាធេតិ ឥមេ ទ្វេ បុគ្គលា និព្ពេធភាគិយា ឥទំ សំកិលេសភាគិយញ្ច វាសនាភាគិយញ្ច និព្ពេធភាគិយញ្ច សុត្តំ។|
  block |ចត្តារិមានិ ភិក្ខវេ កម្មានិ។ កតមានិ ចត្តារិ។ អត្ថិ កម្មំ កណ្ហំ កណ្ហវិបាកំ អត្ថិ កម្មំ សុក្កំ សុក្កវិបាកំ អត្ថិ កម្មំ កណ្ហសុក្កំ កណ្ហសុក្កវិបាកំ អត្ថិ កម្មំ អកណ្ហំ អសុក្កំ អកណ្ហអសុក្កវិបាកំ កម្មុត្តមំ កម្មសេដ្ឋំ កម្មក្ខយាយ សំវត្តតិ។|
  block |តត្ថ យញ្ច កម្មំ កណ្ហំ កណ្ហវិបាកំ យញ្ច កម្មំ កណ្ហសុក្កំ កណ្ហសុក្កវិបាកំ អយំ សំកិលេសោ។ យញ្ច កម្មំ សុក្កំ សុក្កវិបាកំ អយំ វាសនា។ យញ្ច កម្មំ អកណ្ហំ អសុក្កំ អកណ្ហអសុក្កវិបាកំ កម្មុត្តមំ កម្មសេដ្ឋំ កម្មក្ខយាយ សំវត្តតិ អយំ និព្ពេធោ។ ឥទំ សំកិលេសភាគិយញ្ច វាសនាភាគិយញ្ច និព្ពេធភាគិយញ្ច សុត្តំ។|
  count |១១១|, |តត្ថ កតមំ វាសនាភាគិយញ្ច និព្ពេធភាគិយញ្ច សុត្តំ។|
  block |សុកិច្ចំ ចេវ បុញ្ញានីតិ វាសនា។ សំយោជនវិប្បហានំ វាតិ និព្ពេធោ។|
  block |បុញ្ញានិ ករិត្វាន សគ្គា សគ្គំ វជន្តិ កតបុញ្ញាតិ វាសនា។ សំយោជនប្បហានា ជរាមរណា វិប្បមុច្ចន្តីតិ និព្ពេធោ។ ឥទំ វាសនាភាគិយញ្ច និព្ពេធភាគិយញ្ច សុត្តំ។|
  block |ទ្វេមានិ ភិក្ខវេ បធានានិ។ កតមានិ ទ្វេ។ យោ ច អគារស្មា អនគារិយំ បព្ពជិតេសុ ចីវរបិណ្ឌបាតសេនាសនគិលានបច្ចយភេសជ្ជបរិក្ខារំ បរិច្ចជតិ យោ ច អគារស្មា អនគារិយំ បព្ពជិតេសុ សព្ពូបធិបដិនិស្សគ្គោ តណ្ហក្ខយោ វិរាគោ និរោធោ និព្ពានន្តិ។ តត្ថ យោ អគារស្មា អនគារិយំ បព្ពជិតេសុ ចីវរបិណ្ឌបាតសេនាសនគិលានបច្ចយភេសជ្ជបរិក្ខារំ បរិច្ចជតិ អយំ វាសនា។|
  block |យោ អគារស្មា អនគារិយំ បព្ពជិតេសុ សព្ពូបធិបដិនិស្សគ្គោ តណ្ហក្ខយោ វិរាគោ និរោធោ និព្ពានំ អយំ និព្ពេធោ។ ឥទំ វាសនាភាគិយញ្ច និព្ពេធភាគិយញ្ច សុត្តំ។|
  block |តត្ថ តណ្ហាសំកិលេសភាគិយំ សុត្តំ តណ្ហាបក្ខេនេវ និទ្ទិសិតព្ពំ តីហិ តណ្ហាហិ កាមតណ្ហាយ ភវតណ្ហាយ វិភវតណ្ហាយ។ យេន យេន វា បន វត្ថុនា អជ្ឈោសិតា តេន តេនេវ និទ្ទិសិតព្ពំ តស្សា វិត្ថារោ ឆត្តិំសតណ្ហាជាលិនិយាវិចរិតានិ។|
  block |តត្ថ ទិដ្ឋិសំកិលេសភាគិយំ សុត្តំ ទិដ្ឋិបក្ខេនេវ និទ្ទិសិតព្ពំ ឧច្ឆេទសស្សតេន យេន យេន វា បន វត្ថុនា ទិដ្ឋិវសេន អភិនិវិសតិ ឥទមេវ សច្ចំ មោឃមញ្ញន្តិ តេន តេនេវ និទ្ទិសិតព្ពំ តស្សា វិត្ថារោ ទ្វាសដ្ឋិទិដ្ឋិគតានិ។|
  block |តត្ថ ទុច្ចរិតសំកិលេសភាគិយំ សុត្តំ ចេតនាយ ចេតសិកកម្មេន និទ្ទិសិតព្ពំ តីហិ ទុច្ចរិតេហិ កាយទុច្ចរិតេន វចីទុច្ចរិតេន មនោទុច្ចរិតេន តស្ស វិត្ថារោ ទសអកុសលកម្មបថា។|
  block |តត្ថ តណ្ហាវោទានភាគិយំ សុត្តំ សមថេន និទ្ទិសិតព្ពំ ទិដ្ឋិវោទានភាគិយំ សុត្តំ វិបស្សនា និទ្ទិសិតព្ពំ ទុច្ចរិតវោទានភាគិយំ សុត្តំ សុចរិតេន និទ្ទិសិតព្ពំ។ តីណិ អកុសលមូលានិ។ តំ កិស្ស ហេតុ។ សំសារស្ស និព្ពត្តិយា។ តថា និព្ពត្តេ សំសារេ កាយទុច្ចរិតំ កាយសុចរិតំ វចីទុច្ចរិតំ វចីសុចរិតំ មនោទុច្ចរិតំ មនោសុចរិតំ ឥមិនា អសុភេន កម្មវិបាកេន ឥទំ ពាលលក្ខណំ និព្ពត្តតីតិ។ ឥទំ សំកិលេសភាគិយំ សុត្តំ។|
  block |ឥមិនា សុភេន កម្មវិបាកេន ឥទំ មហាបុរិសលក្ខណំ និព្ពត្តតីតិ។ ឥទំ វាសនាភាគិយំ សុត្តំ។|
  block |តត្ថ សំកិលេសភាគិយំ សុត្តំ ចតូហិ កិលេសភូមីហិ និទ្ទិសិតព្ពំ អនុសយភូមិយា បរិយុដ្ឋានភូមិយា សំយោជនភូមិយា ឧបាទានភូមិយា។ សានុសយស្ស បរិយុដ្ឋានំ ជាយតិ បរិយុដ្ឋិតោ សំយុជ្ជតិ សំយុជ្ជន្តោ ឧបាទិយតិ ឧបាទានបច្ចយា ភវោ ភវបច្ចយា ជាតិ ជាតិបច្ចយា ជរាមរណំ សោកបរិទេវទុក្ខទោមនស្សុបាយាសា សម្ភវន្តិ ឯវមេតស្ស កេវលស្ស ទុក្ខក្ខន្ធស្ស សមុទយោ ហោតិ។ ឥមាហិ ចតូហិ កិលេសភូមីហិ សព្ពេ កិលេសា សង្គហំ សមោសរណំ គច្ឆន្តិ ឥទំ សំកិលេសភាគិយំ សុត្តំ។|
  block |វាសនាភាគិយំ សុត្តំ តីហិ សុចរិតេហិ និទ្ទិសិតព្ពំ និព្ពេធភាគិយំ សុត្តំ ចតូហិ សច្ចេហិ និទ្ទិសិតព្ពំ អសេក្ខភាគិយំ សុត្តំ តីហិ ធម្មេហិ និទ្ទិសិតព្ពំ ពុទ្ធធម្មេហិ បច្ចេកពុទ្ធធម្មេហិ សាវកភូមិយា។ ឈាយិវិសយេ និទ្ទិសិតព្ពន្តិ។|
  count |១១២|, |តត្ថ កតមេ អដ្ឋារស មូលបទា។ លោកិយំ លោកុត្តរំ លោកិយញ្ច លោកុត្តរញ្ច សត្តាធិដ្ឋានំ ធម្មាធិដ្ឋានំ សត្តាធិដ្ឋានញ្ច ធម្មាធិដ្ឋានញ្ច ញាណំ ញេយ្យំ ញាណញ្ច ញេយ្យញ្ច ទស្សនំ ភាវនា ទស្សនញ្ច ភាវនា ច សកវចនំ បរវចនំ សកវចនញ្ច បរវចនញ្ច វិសជ្ជនីយំ អវិសជ្ជនីយំ វិសជ្ជនីយញ្ច អវិសជ្ជនីយញ្ច កម្មំ វិបាកោ កម្មញ្ច វិបាកោ ច កុសលំ អកុសលំ កុសលញ្ច អកុសលញ្ច អនុញ្ញាតំ បដិក្ខិត្តំ អនុញ្ញាតញ្ច បដិក្ខិត្តញ្ច ថវោ ចាតិ។|
  block |តត្ថ កតមំ លោកិយំ។|
  stand |ឥទំ លោកិយំ។|
  block |ចត្តារិមានិ ភិក្ខវេ អគតិគមនានិ សព្ពំ…បេ។… និហីយតេ តស្ស យសោ កាឡបក្ខេវ ចន្ទិមាតិ។ ឥទំ លោកិយំ។|
  block |អដ្ឋិមេ ភិក្ខវេ លោកធម្មា។ កតមេ អដ្ឋ។ លាភោ អលាភោ យសោ អយសោ និន្ទា បសំសា សុខំ ទុក្ខំ។ ឥមេ ខោ ភិក្ខវេ អដ្ឋ លោកធម្មាតិ។ ឥទំ លោកិយំ។|
  block |តត្ថ កតមំ លោកុត្តរំ។|
  stand |ឥទំ លោកុត្តរំ។|
  block |បញ្ចិមានិ ភិក្ខវេ ឥន្ទ្រិយានិ លោកុត្តរានិ។ កតមានិ បញ្ច។ សទ្ធិន្ទ្រិយំ វីរិយិន្ទ្រិយំ សតិន្ទ្រិយំ សមាធិន្ទ្រិយំ បញ្ញិន្ទ្រិយំ។ ឥមានិ ខោ ភិក្ខវេ បញ្ចិន្ទ្រិយានិ លោកុត្តរានីតិ។ ឥទំ លោកុត្តរំ។|
  block |តត្ថ កតមំ លោកិយញ្ច លោកុត្តរញ្ច។|
  block |លទ្ធាន មានុសត្តំ ទ្វេ កិច្ចំ អកិច្ចមេវ ចាតិ ទ្វេ គាថា។ យំ ឥហ សុកិច្ចំ ចេវ បុញ្ញានីតិ ច បុញ្ញានិ ករិត្វាន សគ្គា សគ្គំ វជន្តិ កតបុញ្ញាតិ ច។ ឥទំ លោកិយំ។|
  block |យំ ឥហ សំយោជនវិប្បហានំ វាតិ ច សំយោជនប្បហានា ជរាមរណា វិប្បមុច្ចន្តីតិ ច ឥទំ លោកុត្តរំ។ ឥទំ លោកិយញ្ច លោកុត្តរញ្ច។|
  block |វិញ្ញាណេ ចេ ភិក្ខវេ អាហារេ សតិ នាមរូបស្ស អវក្កន្តិ ហោតិ នាមរូបស្ស អវក្កន្តិយា សតិ បុនព្ភវោ ហោតិ បុនព្ភវេ សតិ ជាតិ ហោតិ ជាតិយា សតិ ជរាមរណំ សោកបរិទេវទុក្ខទោមនស្សុបាយាសា សម្ភវន្តិ។ ឯវមេតស្ស កេវលស្ស ទុក្ខក្ខន្ធស្ស សមុទយោ ហោតិ។ សេយ្យថាបិ ភិក្ខវេ មហារុក្ខោ តស្ស យានិ ចេវ មូលានិ អធោគមានិ យានិ ច តិរិយំ គមានិ សព្ពានិ តានិ ឧទ្ធំ ឱជំ អភិហរន្តិ។ ឯវំ ហិ សោ ភិក្ខវេ មហារុក្ខោ តទាហារោ តទុបាទានោ ចិរំ ទីឃមទ្ធានំ តិដ្ឋេយ្យ។ ឯវមេវ ខោ ភិក្ខវេ វិញ្ញាណេ អាហារេ សតិ នាមរូបស្ស អវក្កន្តិ ហោតិ សព្ពំ…បេ។… ឯវមេតស្ស កេវលស្ស ទុក្ខក្ខន្ធស្ស សមុទយោ ហោតីតិ។ ឥទំ លោកិយំ។|
  block |វិញ្ញាណេ ចេ ភិក្ខវេ អាហារេ អសតិ នាមរូបស្ស អវក្កន្តិ ន ហោតិ នាមរូបស្ស អវក្កន្តិយា អសតិ បុនព្ភវោ ន ហោតិ បុនព្ភវេ អសតិ ជាតិ ន ហោតិ ជាតិយា អសតិ ជរាមរណំ សោកបរិទេវទុក្ខទោមនស្សុបាយាសា និរុជ្ឈន្តិ។ ឯវមេតស្ស កេវលស្ស ទុក្ខក្ខន្ធស្ស និរោធោ ហោតិ។ សេយ្យថាបិ ភិក្ខវេ មហារុក្ខោ អថ បុរិសោ អាគច្ឆេយ្យ កុទ្ទាលបិដកំ អាទាយ សោ តំ រុក្ខំ មូលេ ឆិន្ទេយ្យ មូលេ ឆេត្វា បលិខណេយ្យ បលិខណិត្វា មូលានិ ឧទ្ធរេយ្យ អន្តមសោ ឧសីរនាឡិមត្តានិបិ។ សោ តំ រុក្ខំ ខណ្ឌាខណ្ឌិកំ ឆិន្ទេយ្យ ខណ្ឌាខណ្ឌិកំ ឆិន្ទិត្វា ផាលេយ្យ ផាលេត្វា សកលិកំ សកលិកំ ករេយ្យ សកលិកំ សកលិកំ ករិត្វា វាតាតបេ វិសោសេយ្យ វាតាតបេ វិសោសេត្វា អគ្គិនា ឌហេយ្យ អគ្គិនា ឌហេត្វា មសិំ ករេយ្យ មសិំ ករិត្វា មហាវាតេ វា ឱផុនេយ្យ នទិយា វា សីឃសោតាយ បវាហេយ្យ ឯវំ ហិ សោ ភិក្ខវេ មហារុក្ខោ ឧច្ឆិន្នមូលោ អស្ស តាលាវត្ថុកតោ អនភាវំកតោ អាយតិំ អនុប្បាទធម្មោ។ ឯវមេវ ខោ ភិក្ខវេ វិញ្ញាណេ អាហារេ អសតិ នាមរូបស្ស អវក្កន្តិ ន ហោតិ នាមរូបស្ស អវក្កន្តិយា អសតិ សព្ពំ…បេ។… ឯវមេតស្ស កេវលស្ស ទុក្ខក្ខន្ធស្ស និរោធោ ហោតីតិ។ ឥទំ លោកុត្តរំ។ ឥទំ លោកិយញ្ច លោកុត្តរញ្ច។|
  count |១១៣|, |តត្ថ កតមំ សត្តាធិដ្ឋានំ។|
  stand |ឥទំ សត្តាធិដ្ឋានំ។|
  stand |ឥទំ សត្តាធិដ្ឋានំ។|
  block |សត្តហិ ភិក្ខវេ អង្គេហិ សមន្នាគតំ កល្យាណមិត្តំ អបិ វិវេចិយមានេន បណាមិយមានេន គលេ បិសនមជ្ជមានេន យាវជីវំ ន វិជហិតព្ពំ។ កតមេហិ សត្តហិ។ បិយោ ច ហោតិ មនាបោ ច គរុ ច ភាវនីយោ ច វត្តា ច វចនក្ខមោ ច គម្ភីរញ្ច កថំ កត្តា ហោតិ នោ ច អដ្ឋានេ និយោជេតិ។ ឥមេហិ ខោ ភិក្ខវេ សត្តហិ…បេ។… ន វិជហិតព្ពំ។ ឥទមវោច ភគវា ឥទំ វត្វាន សុគតោ។ អថាបរំ ឯតទវោច សត្ថា|
  stand |ឥទំ សត្តាធិដ្ឋានំ។|
  block |តត្ថ កតមំ ធម្មាធិដ្ឋានំ។|
  stand |ឥទំ ធម្មាធិដ្ឋានំ។|
  stand |ឥទំ ធម្មាធិដ្ឋានំ។|
  block |តត្ថ កតមំ សត្តាធិដ្ឋានញ្ច ធម្មាធិដ្ឋានញ្ច|
  block |ចត្តារោមេ ភិក្ខវេ ឥទ្ធិបាទា។ កតមេ ចត្តារោ។ ឆន្ទសមាធិបធានសង្ខារសមន្នាគតោ ឥទ្ធិបាទោ វីរិយ…បេ។… ចិត្ត។ វីមំសាសមាធិបធានសង្ខារសមន្នាគតោ ឥទ្ធិបាទោតិ។ ឥទំ ធម្មាធិដ្ឋានំ។|
  block |សោ កាយេបិ ចិត្តំ សមោទហតិ ចិត្តេបិ កាយំ សមោទហតិ កាយេ សុខសញ្ញញ្ច លហុសញ្ញញ្ច ឱក្កមិត្វា ឧបសម្បជ្ជ វិហរតិ។ ឥទំ សត្តាធិដ្ឋានំ ឥទំ សត្តាធិដ្ឋានញ្ច ធម្មាធិដ្ឋានញ្ច។|
  count |១១៤|, |តត្ថ កតមំ ញាណំ។|
  stand |ឥទំ ញាណំ។|
  stand |ឥទំ ញាណំ។|
  block |តត្ថ កតមំ ញេយ្យំ។|
  stand |ឥទំ ញេយ្យំ។|
  block |ចតុន្នំ ភិក្ខវេ អរិយសច្ចានំ អននុពោធា អប្បដិវេធា ឯវមិទំ ទីឃមទ្ធានំ សន្ធាវិតំ សំសរិតំ មមញ្ចេវ តុម្ហាកញ្ច…បេ។… តយិទំ ភិក្ខវេ ទុក្ខំ អរិយសច្ចំ អនុពុទ្ធំ បដិវិទ្ធំ ទុក្ខសមុទយំ អរិយសច្ចំ អនុពុទ្ធំ បដិវិទ្ធំ ទុក្ខនិរោធំ អរិយសច្ចំ អនុពុទ្ធំ បដិវិទ្ធំ ទុក្ខនិរោធគាមិនី បដិបទា អរិយសច្ចំ អនុពុទ្ធំ បដិវិទ្ធំ។ ឧច្ឆិន្នា ភវតណ្ហា ខីណា ភវនេត្តិ នត្ថិ ទានិ បុនព្ភវោតិ។ ឥទមវោច ភគវា ឥទំ វត្វាន សុគតោ អថាបរំ ឯតទវោច សត្ថា|
  stand |ឥទំ ញេយ្យំ។|
  block |តត្ថ កតមំ ញាណញ្ច ញេយ្យញ្ច។ រូបំ អនិច្ចំ វេទនា អនិច្ចា សញ្ញា អនិច្ចា សង្ខារា អនិច្ចា វិញ្ញាណំ អនិច្ចន្តិ។ ឥទំ ញេយ្យំ។|
  block |ឯវំ ជានំ ឯវំ បស្សំ អរិយសាវកោ រូបំ អនិច្ចន្តិ បស្សតិ វេទនា អនិច្ចាតិ បស្សតិ សញ្ញំ…បេ។… សង្ខារេ…បេ។… វិញ្ញាណំ អនិច្ចន្តិ បស្សតីតិ។ ឥទំ ញាណំ។|
  block |សោ បរិមុច្ចតិ រូបេន បរិមុច្ចតិ វេទនាយ បរិមុច្ចតិ សញ្ញាយ បរិមុច្ចតិ សង្ខារេហិ បរិមុច្ចតិ វិញ្ញាណម្ហា បរិមុច្ចតិ ទុក្ខស្មាតិ វទាមីតិ។ ឥទំ ញាណញ្ច ញេយ្យញ្ច។|
  block |សព្ពេ សង្ខារា អនិច្ចាតិ ឥទំ ញេយ្យំ។ យទា បញ្ញាយ បស្សតីតិ ឥទំ ញាណំ។ អថ និព្ពិន្ទតិ ទុក្ខេ ឯស មគ្គោ វិសុទ្ធិយាតិ ឥទំ ញាណញ្ច ញេយ្យញ្ច។|
  block |សព្ពេ សង្ខារា ទុក្ខាតិ ឥទំ ញេយ្យំ។ យទា បញ្ញាយ បស្សតីតិ ឥទំ ញាណំ។ អថ និព្ពិន្ទតិ ទុក្ខេ ឯស មគ្គោ វិសុទ្ធិយាតិ ឥទំ ញាណញ្ច ញេយ្យញ្ច។|
  block |សព្ពេ ធម្មា អនត្តាតិ ឥទំ ញេយ្យំ។ យទា បញ្ញាយ បស្សតីតិ ឥទំ ញាណំ។ អថ និព្ពិន្ទតិ ទុក្ខេ ឯស មគ្គោ វិសុទ្ធិយាតិ ឥទំ ញាណញ្ច ញេយ្យញ្ច។|
  block |យេ ហិ កេចិ សោណ សមណា វា ព្រាហ្មណា វា អនិច្ចេន រូបេន ទុក្ខេន វិបរិណាមធម្មេន សេយ្យោហមស្មីតិ វា សមនុបស្សន្តិ សទិសោហមស្មីតិ វា សមនុបស្សន្តិ ហីនោហមស្មីតិ វា សមនុបស្សន្តិ។ កិមញ្ញត្រ យថាភូតស្ស អទស្សនា។ អនិច្ចាយ វេទនាយ…បេ។… អនិច្ចាយ សញ្ញាយ…បេ។… អនិច្ចេហិ សង្ខារេហិ…បេ។… អនិច្ចេន វិញ្ញាណេន ទុក្ខេន វិបរិណាមធម្មេន សេយ្យោហមស្មីតិ វា សមនុបស្សន្តិ សទិសោហមស្មីតិ វា សមនុបស្សន្តិ ហីនោហមស្មីតិ វា សមនុបស្សន្តិ កិមញ្ញត្រ យថាភូតស្ស អទស្សនាតិ។ ឥទំ ញេយ្យំ។|
  block |យេ ច ខោ កេចិ សោណ សមណា វា ព្រាហ្មណា វា អនិច្ចេន រូបេន ទុក្ខេន វិបរិណាមធម្មេន សេយ្យោហមស្មីតិបិ ន សមនុបស្សន្តិ សទិសោហមស្មីតិបិ ន សមនុបស្សន្តិ ហីនោហមស្មីតិបិ ន សមនុបស្សន្តិ កិមញ្ញត្រ យថាភូតស្ស ទស្សនា។ អនិច្ចាយ វេទនាយ…បេ។… អនិច្ចាយ សញ្ញាយ…បេ។… អនិច្ចេហិ សង្ខារេហិ…បេ។… អនិច្ចេន វិញ្ញាណេន ទុក្ខេន វិបរិណាមធម្មេន សេយ្យោហមស្មីតិបិ ន សមនុបស្សន្តិ សទិសោហមស្មីតិបិ ន សមនុបស្សន្តិ ហីនោហមស្មីតិបិ ន សមនុបស្សន្តិ កិមញ្ញត្រ យថាភូតស្ស ទស្សនាតិ។ ឥទំ ញាណំ។|
  stand |ឥទំ ញាណញ្ច ញេយ្យញ្ច។|
  block |តត្ថ កតមំ ទស្សនំ។|
  count |១១៥|
    block |កិញ្ចាបិ តេ ហោន្តិ ភុសំ បមត្តា ន តេ ភវំ អដ្ឋមមាទិយន្តីតិ។|
    block |យថិន្ទខីលោ បថវិស្សិតោ សិយា ចតុព្ភិ វាតេហិ អសម្បកម្បិយោ|
    block |តថូបមំ សប្បុរិសំ វទាមិ យោ អរិយសច្ចានិ អវេច្ច បស្សតីតិ។|
    block |យស្សិន្ទ្រិយានិ ភាវិតានិ អជ្ឈត្តំ ពហិទ្ធា ច សព្ពលោកេ|
    block |និព្ពិជ្ឈ ឥមំ បរញ្ច លោកំ កាលំ កង្ខតិ ភាវិតោ សទន្តោតិ។|
    block |សព្ពបាបស្ស អករណំ កុសលស្ស ឧបសម្បទា|
    block |សចិត្តបរិយោទាបនំ ឯតំ ពុទ្ធាន សាសនន្តិ។|
    block |បថវីសមោ នត្ថិ វិត្ថតោ និន្នោ បាតាលសមោ ន វិជ្ជតិ|
    block |មេរុសមោ នត្ថិ ឧន្នតោ ចក្កវត្តិសទិសោ នត្ថិ បោរិសោតិ។|
    block |ភិយ្យោ ពាលា បភិជ្ជេយ្យុំ នោ ចស្ស បដិសេធកោ|
    block |តស្មា ភុសេន ទណ្ឌេន ធីរោ ពាលំ និសេធយេតិ។|
    block |ឯតទេវ អហំ មញ្ញេ ពាលស្ស បដិសេធនំ|
    block |បរំ សង្កុបិតំ ញត្វា យោ សតោ ឧបសម្មតីតិ។|
    block |ឯតទេវ តិតិក្ខាយ វជ្ជំ បស្សាមិ វាសវ|
    block |យទា នំ មញ្ញតិ ពាលោ ភយា ម្យាយំ តិតិក្ខតិ|
    block |អជ្ឈារុហតិ ទុម្មេធោ គោវ ភិយ្យោ បលាយិនន្តិ។|
    block |កាមំ មញ្ញតុ វា មា វា ភយា ម្យាយំ តិតិក្ខតិ|
    block |សទត្ថបរមា អត្ថា ខន្តា ភិយ្យោ ន វិជ្ជតិ។|
    block |យោ ហវេ ពលវា សន្តោ ទុព្ពលស្ស តិតិក្ខតិ|
    block |តមាហុ បរមំ ខន្តិំ និច្ចំ ខមតិ ទុព្ពលោ។|
    block |អពលំ តំ ពលំ អាហុ យស្ស ពាលពលំ ពលំ|
    block |ពលស្ស ធម្មគុត្តស្ស បដិវត្តា ន វិជ្ជតិ។|
    block |តស្សេវ តេន បាបិយោ យោ កុទ្ធំ បដិកុជ្ឈតិ|
    block |កុទ្ធំ អប្បដិកុជ្ឈន្តោ សង្គាមំ ជេតិ ទុជ្ជយំ។|
    block |ឧភិន្នមត្ថំ ចរតិ អត្តនោ ច បរស្ស ច|
    block |បរំ សង្កុបិតំ ញត្វា យោ សតោ ឧបសម្មតិ។|
    block |ឧភិន្នំ តិកិច្ឆន្តានំ អត្តនោ ច បរស្ស ច|
    block |ជនា មញ្ញន្តិ ពាលោតិ យេ ធម្មស្ស អកោវិទាតិ។|
    block |អត្តានញ្ចេ បិយំ ជញ្ញា ន នំ បាបេន សំយុជេ|
    block |ន ហិ តំ សុលភំ ហោតិ សុខំ ទុក្កដការិនា។|
    block |អន្តកេនាធិបន្នស្ស ជហតោ មានុសំ ភវំ|
    block |កិំ ហិ តស្ស សកំ ហោតិ កិញ្ច អាទាយ គច្ឆតិ|
    block |កិញ្ចស្ស អនុគំ ហោតិ ឆាយាវ អនបាយិនី។|
    block |ឧភោ បុញ្ញញ្ច បាបញ្ច យំ មច្ចោ កុរុតេ ឥធ|
    block |តញ្ហិ តស្ស សកំ ហោតិ តំវ អាទាយ គច្ឆតិ|
    block |តំវស្ស អនុគំ ហោតិ ឆាយាវ អនបាយិនី។|
    block |តស្មា ករេយ្យ កល្យាណំ និចយំ សម្បរាយិកំ|
    block |បុញ្ញានិ បរលោកស្មិំ បតិដ្ឋា ហោន្តិ បាណិនន្តិ។|
    block |អាកង្ខតោ តេ នរទម្មសារថិ ទេវា មនុស្សា មនសា វិចិន្តិតំ|
    block |សព្ពេ ន ជញ្ញា កសិណាបិ បាណិនោ សន្តំ សមាធិំ អរណំ និសេវតោ|
    block |កិន្តំ ភគវា អាកង្ខតីតិ។|
    block |ពារាណសិំ គមិស្សាមិ អហំ តំ អមតទុន្ទុភិំ|
    block |ធម្មចក្កំ បវត្តេតុំ លោកេ អប្បដិវត្តិយន្តិ។|
    block |មាទិសា វេ ជិនា ហោន្តិ យេ បត្តា អាសវក្ខយំ|
    block |ជិតា មេ បាបកា ធម្មា តស្មាហំ ឧបកា ជិនោតិ។|
    block |អន្តកេនាធិបន្នស្ស ជហតោ មានុសំ ភវំ|
    block |កិំ ហិ តស្ស សកំ ហោតិ កិញ្ច អាទាយ គច្ឆតិ|
    block |កិញ្ចស្ស អនុគំ ហោតិ ឆាយាវ អនបាយិនី។|
    block |ឧភោ បុញ្ញញ្ច បាបញ្ច យំ មច្ចោ កុរុតេ ឥធ|
    block |តញ្ហិ តស្ស សកំ ហោតិ តំវ អាទាយ គច្ឆតិ|
    block |តំវស្ស អនុគំ ហោតិ ឆាយាវ អនបាយិនីតិ។|
    block |សដ្ឋិវស្សសហស្សានិ បរិបុណ្ណានិ សព្ពសោ|
    block |និរយេ បច្ចមានានំ កទា អន្តោ ភវិស្សតិ។|
    block |នត្ថិ អន្តោ កុតោ អន្តោ ន អន្តោ បដិទិស្សតិ|
    block |តទា ហិ បកតំ បាបំ តុយ្ហំ មយ្ហញ្ច មារិសាតិ។|
    block |អធម្មចារី ហិ នរោ បមត្តោ យហិំ យហិំ គច្ឆតិ ទុគ្គតិំ យោ|
    block |សោ នំ អធម្មោ ចរិតោ ហនាតិ សយំ គហីតោ យថា កណ្ហសប្បោ។|
    block |ន ហិ ធម្មោ អធម្មោ ច ឧភោ សមវិបាកិនោ|
    block |អធម្មោ និរយំ នេតិ ធម្មោ បាបេតិ សុគ្គតិន្តិ។|
    block |វាចានុរក្ខី មនសា សុសំវុតោ កាយេន ច នាកុសលំ កយិរា|
    block |ឯតេ តយោ កម្មបថេ វិសោធយេ អារាធយេ មគ្គមិសិប្បវេទិតន្តិ។|
    block |យស្ស កាយេន វាចាយ មនសា នត្ថិ ទុក្កដំ|
    block |សំវុតំ តីហិ ឋានេហិ តមហំ ព្រូមិ ព្រាហ្មណន្តិ។|
    block |យស្ស អច្ចន្ត ទុស្សីល្យំ មាលុវា សាលមិវោត្ថតំ|
    block |ករោតិ សោ តថត្តានំ យថា នំ ឥច្ឆតី ទិសោតិ។|
    block |អត្តនា ហិ កតំ បាបំ អត្តជំ អត្តសម្ភវំ|
    block |អភិមត្ថតិ ទុម្មេធំ វជិរំវស្មមយំ មណិន្តិ។|
    block |ទស កម្មបថេ និសេវិយ អកុសលាកុសលេហិ វិវជ្ជិតា|
    block |គរហា ច ភវន្តិ ទេវតេ ពាលមតី និរយេសុ បច្ចរេតិ។|
    block |យាទិសំ វបតេ ពីជំ តាទិសំ ហរតេ ផលំ|
    block |កល្យាណការី កល្យាណំ បាបការី ច បាបកន្តិ។|
    block |សុភេន កម្មេន វជន្តិ សុគ្គតិំ អបាយភូមិំ អសុភេន កម្មុនា|
    block |ខយា ច កម្មស្ស វិមុត្តចេតសោ និព្ពន្តិ តេ ជោតិរិវិន្ធនក្ខយា។|
    block |យថាបិ ភមរោ បុប្ផំ វណ្ណគន្ធមហេឋយំ|
    block |បលេតិ រសមាទាយ ឯវំ គាមេ មុនី ចរេតិ។|
    block |នត្ថិ បុត្តសមំ បេមំ នត្ថិ គោសមិតំ ធនំ|
    block |នត្ថិ សូរិយសមា អាភា សមុទ្ទបរមា សរាតិ។|
    block |នត្ថិ អត្តសមំ បេមំ នត្ថិ ធញ្ញសមំ ធនំ|
    block |នត្ថិ បញ្ញាសមា អាភា វុដ្ឋិវេបរមា សរាតិ។|
    block |កិំសូធ ភីតា ជនតា អនេកា មគ្គោ ចនេកាយតនោ បវុត្តោ|
    block |បុច្ឆាមិ តំ គោតម ភូរិបញ្ញ កិស្មិំ ឋិតោ បរលោកំ ន ភាយេតិ។|
    block |វាចំ មនញ្ច បណិធាយ សម្មា កាយេន បាបានិ អកុព្ពមានោ|
    block |ពហ្វន្នបានំ ឃរមាវសន្តោ សទ្ធោ មុទូ សំវិភាគី វទញ្ញូ|
    block |ឯតេសុ ធម្មេសុ ឋិតោ ចតូសុ ធម្មេ ឋិតោ បរលោកំ ន ភាយេតិ។|
    block |សព្ពបាបស្ស អករណំ កុសលស្ស ឧបសម្បទា|
    block |សចិត្តបរិយោទាបនំ ឯតំ ពុទ្ធានសាសនំ។|
    block |មគ្គានដ្ឋង្គិកោ សេដ្ឋោ សច្ចានំ ចតុរោ បទា|
    block |វិរាគោ សេដ្ឋោ ធម្មានំ ទ្វិបទានញ្ច ចក្ខុមាតិ។|
    block |សព្ពលោកុត្តរោ សត្ថា ធម្មោ ច កុសលក្ខតោ|
    block |គណោ ច នរសីហស្ស តានិ តីណិ វិស្សិស្សរេ។|
    block |សមណបទុមសញ្ចយោ គណោ ធម្មវរោ ច វិទូនំ សក្កតោ|
    block |នរវរទមកោ ច ចក្ខុមា តានិ តីណិ លោកស្ស ឧត្តរិ។|
    block |សត្ថា ច អប្បដិសមោ ធម្មោ ច សព្ពោ និរុបទាហោ|
    block |អរិយោ ច គណវរោ តានិ ខលុ វិស្សិស្សរេ តីណិ។|
    block |សច្ចនាមោ ជិនោ ខេមោ សព្ពាភិភូ សច្ចធម្មោ នត្ថញ្ញោ តស្ស ឧត្តរិ|
    block |អរិយសង្ឃោ និច្ចំ វិញ្ញូនំ បូជិតោ តានិ តីណិ លោកស្ស ឧត្តរិ។|
    block |ឯកាយនំ ជាតិខយន្តទស្សី មគ្គំ បជានាតិ ហិតានុកម្បី|
    block |ឯតេន មគ្គេន តរិំសុ បុព្ពេ តរិស្សន្តិ យេ ច តរន្តិ ឱឃំ។|
    block |តំ តាទិសំ ទេវមនុស្សសេដ្ឋំ|
    block |សត្តា នមស្សន្តិ វិសុទ្ធិបេក្ខាតិ។|
    block |នវហិ ច បទេហិ កុសលា នវហិ ច យុជ្ជន្តិ អកុសលប្បក្ខា|
    block |ឯតេ ខលុ មូលបទា ភវន្តិ អដ្ឋារស បទានីតិ។|
  block |យេ អរិយសច្ចានិ វិភាវយន្តិ គម្ភីរបញ្ញេន សុទេសិតានិ។|
  stand |ឥទំ ទស្សនំ។|
  stand |ឥទំ ទស្សនំ។|
  block |ចតូហិ ភិក្ខវេ សោតាបត្តិយង្គេហិ សមន្នាគតោ អរិយសាវកោ អាកង្ខមានោ អត្តនាវ អត្តានំ ព្យាករេយ្យ ខីណនិរយោម្ហិ ខីណតិរច្ឆានយោនិ ខីណបេត្តិវិសយោ ខីណាបាយទុគ្គតិវិនិបាតោ សោតាបន្នោហមស្មិ អវិនិបាតធម្មោ និយតោ សម្ពោធិបរាយណោ សត្តក្ខត្តុបរមំ ទេវេ ច មនុស្សេ ច សន្ធាវិត្វា សំសរិត្វា ទុក្ខស្សន្តំ ករិស្សាមីតិ។ កតមេហិ ចតូហិ។ ឥធ ភិក្ខវេ អរិយសាវកស្ស តថាគតេ សទ្ធា និវិដ្ឋា បតិដ្ឋិតា វិរូឡ្ហា មូលជាតា អសំហារិយា សមណេន វា ព្រាហ្មណេន វា ទេវេន វា មារេន វា ព្រហ្មុនា វា កេនចិ វា លោកស្មិំ សហ ធម្មេន ធម្មេ ខោ បន និដ្ឋំ គតោ ហោតិ ស្វាក្ខាតោ ភគវតា ធម្មោ សន្ទិដ្ឋិកោ អកាលិកោ ឯហិបស្សិកោ ឱបនេយ្យិកោ បច្ចត្តំ វេទិតព្ពោ វិញ្ញូហិ យទិទំ មទនិម្មទនោ…បេ។… និរោធោ និព្ពានំ សហ ធម្មិយា ខោ បនស្ស ហោន្តិ ឥដ្ឋា កន្តា បិយា មនាបា គិហី ចេវ បព្ពជិតា ច។ អរិយកន្តេហិ ខោ បន សីលេហិ សមន្នាគតោ ហោតិ អខណ្ឌេហិ អច្ឆិទ្ទេហិ អសពលេហិ អកម្មាសេហិ ភុជិស្សេហិ វិញ្ញុប្បសដ្ឋេហិ អបរាមដ្ឋេហិ សមាធិសំវត្តនិកេហិ។ ឥមេហិ ខោ ភិក្ខវេ ចតូហិ សោតាបត្តិយង្គេហិ សមន្នាគតោ អរិយសាវកោ អាកង្ខមានោ អត្តនាវ អត្តានំ ព្យាករេយ្យ ខីណនិរយោម្ហិ ខីណតិរច្ឆានយោនិ ខីណបេត្តិវិសយោ ខីណាបាយទុគ្គតិវិនិបាតោ សោតាបន្នោហមស្មិ អវិនិបាតធម្មោ និយតោ សម្ពោធិបរាយណោ សត្តក្ខត្តុបរមំ ទេវេ ច មនុស្សេ ច សន្ធាវិត្វា សំសរិត្វា ទុក្ខស្សន្តំ ករិស្សាមីតិ។|
  stand |ឥទំ ទស្សនំ។|
  block |តត្ថ កតមា ភាវនា។|
  stand |អយំ ភាវនា។|
  block |ចត្តារិមានិ ភិក្ខវេ ធម្មបទានិ។ កតមានិ ចត្តារិ។ អនភិជ្ឈា ធម្មបទំ អព្យាបាទោ ធម្មបទំ សម្មាសតិ ធម្មបទំ សម្មាសមាធិ ធម្មបទំ ឥមានិ ខោ ភិក្ខវេ ចត្តារិ ធម្មបទានីតិ។ អយំ ភាវនា។|
  block |តត្ថ កតមំ ទស្សនញ្ច ភាវនា ច។ បញ្ច ឆិន្ទេ បញ្ច ជហេតិ ឥទំ ទស្សនំ។ បញ្ច ចុត្តរិ ភាវយេ។ បញ្ច សង្គាតិគោ ភិក្ខុ ឱឃតិណ្ណោតិ វុច្ចតីតិ អយំ ភាវនា។ ឥទំ ទស្សនញ្ច ភាវនា ច។|
  block |តីណិមានិ ភិក្ខវេ ឥន្ទ្រិយានិ។ កតមានិ តីណិ អនញ្ញាតញ្ញស្សាមីតិន្ទ្រិយំ អញ្ញិន្ទ្រិយំ អញ្ញាតាវិន្ទ្រិយំ។ កតមញ្ច ភិក្ខវេ អនញ្ញាតញ្ញស្សាមីតិន្ទ្រិយំ។ ឥធ ភិក្ខវេ ភិក្ខុ អនភិសមេតស្ស ទុក្ខស្ស អរិយសច្ចស្ស អភិសមយាយ ឆន្ទំ ជនេតិ វាយមតិ វីរិយំ អារភតិ ចិត្តំ បគ្គណ្ហាតិ បទហតិ អនភិសមេតស្ស ទុក្ខសមុទយស្ស អរិយសច្ចស្ស…បេ។… ទុក្ខនិរោធស្ស…បេ។… ទុក្ខនិរោធគាមិនិយា បដិបទាយ អរិយសច្ចស្ស អភិសមយាយ ឆន្ទំ ជនេតិ វាយមតិ វីរិយំ អារភតិ ចិត្តំ បគ្គណ្ហាតិ បទហតិ។ ឥទំ ភិក្ខវេ អនញ្ញាតញ្ញស្សាមីតិន្ទ្រិយន្តិ។ ឥទំ ទស្សនំ។|
  block |កតមញ្ច ភិក្ខវេ អញ្ញិន្ទ្រិយំ។ ឥធ ភិក្ខវេ ភិក្ខុ ឥទំ ទុក្ខន្តិ យថាភូតំ បជានាតិ អយំ ទុក្ខសមុទយោតិ យថាភូតំ បជានាតិ អយំ ទុក្ខនិរោធោតិ…បេ។… អយំ ទុក្ខនិរោធគាមិនី បដិបទាតិ យថាភូតំ បជានាតិ។ ឥទំ ភិក្ខវេ អញ្ញិន្ទ្រិយំ។|
  block |កតមញ្ច ភិក្ខវេ អញ្ញាតាវិន្ទ្រិយំ។ ឥធ ភិក្ខវេ ភិក្ខុ អាសវានំ ខយា អនាសវំ ចេតោវិមុត្តិំ បញ្ញាវិមុត្តិំ ទិដ្ឋេវ ធម្មេ សយំ អភិញ្ញា សច្ឆិកត្វា ឧបសម្បជ្ជ វិហរតិ ខីណា ជាតិ វុសិតំ ព្រហ្មចរិយំ កតំ ករណីយំ នាបរំ ឥត្ថត្តាយាតិ បជានាតិ។ ឥទំ ភិក្ខវេ អញ្ញាតាវិន្ទ្រិយន្តិ។ អយំ ភាវនា។|
  block |ឥទំ ទស្សនញ្ច ភាវនា ច។|
  count |១១៦|, |តត្ថ កតមំ សកវចនំ។|
  stand |ឥទំ សកវចនំ។|
  block |តីណិមានិ ភិក្ខវេ ពាលស្ស ពាលលក្ខណានិ ពាលនិមិត្តានិ ពាលាបទានានិ យេហិ ពាលំ ពាលោតិ បរេ សញ្ជានន្តិ។ កតមានិ តីណិ។ ពាលោ ភិក្ខវេ ទុច្ចិន្តិតចិន្តី ច ហោតិ ទុព្ភាសិតភាសី ច ហោតិ ទុក្កដកម្មការី ច ហោតិ។ ឥមានិ ខោ ភិក្ខវេ តីណិ ពាលស្ស ពាលលក្ខណានិ ពាលនិមិត្តានិ ពាលាបទានានិ។|
  block |តីណិមានិ ភិក្ខវេ បណ្ឌិតស្ស បណ្ឌិតលក្ខណានិ បណ្ឌិតនិមិត្តានិ បណ្ឌិតាបទានានិ យេហិ បណ្ឌិតំ បណ្ឌិតោតិ បរេ សញ្ជានន្តិ។ កតមានិ តីណិ។ បណ្ឌិតោ ភិក្ខវេ សុចិន្តិតចិន្តី ច ហោតិ សុភាសិតភាសី ច ហោតិ សុកតកម្មការី ច ហោតិ។ ឥមានិ ខោ ភិក្ខវេ តីណិ បណ្ឌិតស្ស បណ្ឌិតលក្ខណានិ បណ្ឌិតនិមិត្តានិ បណ្ឌិតាបទានានីតិ។|
  stand |ឥទំ សកវចនំ។|
  block |តត្ថ កតមំ បរវចនំ។|
  stand |ឥទំ បរវចនំ។|
  block |ហោតុ ទេវានមិន្ទ សុភាសិតេន ជយោតិ។ ហោតុ វេបចិត្តិ សុភាសិតេន ជយោតិ។ ភណ វេបចិត្តិ គាថន្តិ។ អថ ខោ ភិក្ខវេ វេបចិត្តិ អសុរិន្ទោ ឥមំ គាថំ អភាសិ|
  block |ភាសិតាយ ខោ បន ភិក្ខវេ វេបចិត្តិនា អសុរិន្ទេន គាថាយ អសុរា អនុមោទិំសុ ទេវា តុណ្ហី អហេសុំ។ អថ ខោ ភិក្ខវេ វេបចិត្តិ អសុរិន្ទោ សក្កំ ទេវានមិន្ទំ ឯតទវោច ភណ ទេវានមិន្ទ គាថន្តិ។ ឯវំ វុត្តេ ភិក្ខវេ សក្កោ ទេវានមិន្ទោ ឥមំ គាថំ អភាសិ|
  block |ភាសិតាយ ខោ បន ភិក្ខវេ សក្កេន ទេវានមិន្ទេន គាថាយ ទេវា អនុមោទិំសុ អសុរា តុណ្ហី អហេសុំ។ អថ ខោ ភិក្ខវេ សក្កោ ទេវានមិន្ទោ វេបចិត្តិំ អសុរិន្ទំ ឯតទវោច ភណ វេបចិត្តិ គាថន្តិ។ ឯវំ វុត្តេ ភិក្ខវេ វេបចិត្តិ អសុរិន្ទោ ឥមំ គាថំ អភាសិ|
  block |ភាសិតាយ ខោ បន ភិក្ខវេ វេបចិត្តិនា អសុរិន្ទេន គាថាយ អសុរា អនុមោទិំសុ ទេវា តុណ្ហី អហេសុំ។ អថ ខោ វេបចិត្តិ អសុរិន្ទោ សក្កំ ទេវានមិន្ទំ ឯតទវោច ភណ ទេវានមិន្ទ គាថន្តិ។ ឯវំ វុត្តេ ភិក្ខវេ សក្កោ ទេវានមិន្ទោ ឥមា គាថាយោ អភាសិ|
  block |ភាសិតាសុ ខោ បន ភិក្ខវេ សក្កេន ទេវានមិន្ទេន គាថាសុ ទេវា អនុមោទិំសុ អសុរា តុណ្ហី អហេសុន្តិ។ ឥទំ បរវចនំ។|
  count |១១៧|, |តត្ថ កតមំ សកវចនញ្ច បរវចនញ្ច។|
  block |យញ្ច បត្តំ យញ្ច បត្តព្ពំ ឧភយមេតំ រជានុកិណ្ណំ អាតុរស្សានុសិក្ខតោ។ យេ ច សិក្ខាសារា សីលំ វតំ ជីវិតំ ព្រហ្មចរិយំ ឧបដ្ឋានសារា អយមេកោ អន្តោ។ យេ ច ឯវំវាទិនោ ឯវំទិដ្ឋិនោ នត្ថិ កាមេសុ ទោសោតិ អយំ ទុតិយោ អន្តោ។ ឥច្ចេតេ ឧភោ អន្តា កដសិវឌ្ឍនា កដសិយោ ទិដ្ឋិំ វឌ្ឍេន្តិ។ ឯតេ ឧភោ អន្តេ អនភិញ្ញាយ ឱលីយន្តិ ឯកេ អតិធាវន្តិ ឯកេតិ។ ឥទំ បរវចនំ។|
  block |យេ ច ខោ តេ ឧភោ អន្តេ អភិញ្ញាយ តត្រ ច ន អហេសុំ តេន ច អមញ្ញិំសុ វដ្ដំ តេសំ នត្ថិ បញ្ញាបនាយាតិ។ ឥទំ សកវចនំ។ អយំ ឧទានោ សកវចនញ្ច បរវចនញ្ច។|
  block |រាជា បសេនទិ កោសលោ ភគវន្តំ ឯតទវោច ឥធ មយ្ហំ ភន្តេ រហោគតស្ស បដិសល្លីនស្ស ឯវំ ចេតសោ បរិវិតក្កោ ឧទបាទិ កេសំ នុ ខោ បិយោ អត្តា កេសំ អប្បិយោ អត្តាតិ។ តស្ស មយ្ហំ ភន្តេ ឯតទហោសិ យេ ច ខោ កេចិ កាយេន ទុច្ចរិតំ ចរន្តិ វាចាយ ទុច្ចរិតំ ចរន្តិ មនសា ទុច្ចរិតំ ចរន្តិ តេសំ អប្បិយោ អត្តា។ កិញ្ចាបិ តេ ឯវំ វទេយ្យុំ បិយោ នោ អត្តាតិ អថ ខោ តេសំ អប្បិយោ អត្តា។ តំ កិស្ស ហេតុ។ យំ ហិ អប្បិយោ អប្បិយស្ស ករេយ្យ តំ តេ អត្តនាវ អត្តនោ ករោន្តិ តស្មា តេសំ អប្បិយោ អត្តា។ យេ ច ខោ កេចិ កាយេន សុចរិតំ ចរន្តិ វាចាយ សុចរិតំ ចរន្តិ មនសា សុចរិតំ ចរន្តិ តេសំ បិយោ អត្តា។ កិញ្ចាបិ តេ ឯវំ វទេយ្យុំ អប្បិយោ នោ អត្តាតិ អថ ខោ តេសំ បិយោ អត្តា។ តំ កិស្ស ហេតុ។ យំ ហិ បិយោ បិយស្ស ករេយ្យ។ តំ តេ អត្តនាវ អត្តនោ ករោន្តិ។ តស្មា តេសំ បិយោ អត្តាតិ។|
  block |ឯវមេតំ មហារាជ ឯវមេតំ មហារាជ យេ ហិ កេចិ មហារាជ កាយេន ទុច្ចរិតំ ចរន្តិ វាចាយ ទុច្ចរិតំ ចរន្តិ មនសា ទុច្ចរិតំ ចរន្តិ តស្មា តេសំ អប្បិយោ អត្តា។ កិញ្ចាបិ តេ ឯវំ វទេយ្យុំ បិយោ នោ អត្តាតិ អថ ខោ តេសំ អប្បិយោ អត្តា។ តំ កិស្ស ហេតុ។ យំ ហិ មហារាជ អប្បិយោ អប្បិយស្ស ករេយ្យ តំ តេ អត្តនាវ អត្តនោ ករោន្តិ តស្មា តេសំ អប្បិយោ អត្តា។ យេ ច ខោ កេចិ មហារាជ កាយេន សុចរិតំ ចរន្តិ វាចាយ សុចរិតំ ចរន្តិ មនសា សុចរិតំ ចរន្តិ តេសំ បិយោ អត្តា។ កិញ្ចាបិ តេ ឯវំ វទេយ្យុំ អប្បិយោ នោ អត្តាតិ អថ ខោ តេសំ បិយោ អត្តា។ តំ កិស្ស ហេតុ។ យំ ហិ មហារាជ បិយោ បិយស្ស ករេយ្យ តំ តេ អត្តនាវ អត្តនោ ករោន្តិ តស្មា តេសំ បិយោ អត្តាតិ។ ឥទមវោច ភគវា…បេ។… សត្ថា|
  block |ឥទំ សុត្តំ បរវចនំ។ អនុគីតិ សកវចនំ។ ឥទំ សកវចនញ្ច បរវចនញ្ច។|
  count |១១៨|, |តត្ថ កតមំ វិសជ្ជនីយំ។|
  block |បញ្ហេ បុច្ឆិតេ ឥទំ អភិញ្ញេយ្យំ ឥទំ បរិញ្ញេយ្យំ ឥទំ បហាតព្ពំ ឥទំ ភាវេតព្ពំ ឥទំ សច្ឆិកាតព្ពំ ឥមេ ធម្មា ឯវំគហិតា ឥទំ ផលំ និព្ពត្តយន្តិ។ តេសំ ឯវំគហិតានំ អយមត្ថោ ឥតិ ឥទំ វិសជ្ជនីយំ។ ឧឡារោ ពុទ្ធោ ភគវាតិ ពុទ្ធឧឡារតំ ធម្មស្វាក្ខាតតំ សង្ឃសុប្បដិបត្តិញ្ច ឯកំសេនេវ និទ្ទិសេ។ សព្ពេ សង្ខារា អនិច្ចាតិ សព្ពេ សង្ខារា ទុក្ខាតិ សព្ពេ ធម្មា អនត្តាតិ ឯកំសេនេវ និទ្ទិសេ។ យំ វា បនញ្ញម្បិ ឯវំ ជាតិយំ។ ឥទំ វិសជ្ជនីយំ។|
  block |តត្ថ កតមំ អវិសជ្ជនីយំ។|
  stand |ឥទំ អវិសជ្ជនីយំ។|
  block |ឯត្តកោ ភគវា សីលក្ខន្ធេ សមាធិក្ខន្ធេ បញ្ញាក្ខន្ធេ វិមុត្តិក្ខន្ធេ វិមុត្តិញាណទស្សនក្ខន្ធេ ឥរិយាយំ បភាវេ ហិតេសិតាយំ ករុណាយំ ឥទ្ធិយន្តិ។ ឥទំ អវិសជ្ជនីយំ។|
  block |តថាគតស្ស ភិក្ខវេ អរហតោ សម្មាសម្ពុទ្ធស្ស លោកេ ឧប្បាទា តិណ្ណំ រតនានំ ឧប្បាទោ ពុទ្ធរតនស្ស ធម្មរតនស្ស សង្ឃរតនស្ស។ កិំ បមាណានិ តីណិ រតនានីតិ។ ឥទំ អវិសជ្ជនីយំ។|
  block |ពុទ្ធវិសយោ អវិសជ្ជនីយោ។ បុគ្គលបរោបរញ្ញុតា អវិសជ្ជនីយា។ បុព្ពា ភិក្ខវេ កោដិ ន បញ្ញាយតិ អវិជ្ជានីវរណានំ សត្តានំ តណ្ហាសំយោជនានំ សកិំ និរយំ សកិំ តិរច្ឆានយោនិំ សកិំ បេត្តិវិសយំ សកិំ អសុរយោនិំ សកិំ ទេវេ សកិំ មនុស្សេ សន្ធាវិតំ សំសរិតំ។ កតមា បុព្ពា កោដីតិ អវិសជ្ជនីយំ។ ន បញ្ញាយតីតិ សាវកានំ ញាណវេកល្លេន។ ទុវិធា ពុទ្ធានំ ភគវន្តានំ ទេសនា អត្តូបនាយិកា ច បរូបនាយិកា ច។ ន បញ្ញាយតីតិ បរូបនាយិកា។ នត្ថិ ពុទ្ធានំ ភគវន្តានំ អវិជាននាតិ អត្តូបនាយិកា។ យថា ភគវា កោកាលិកំ ភិក្ខុំ អារព្ភ អញ្ញតរំ ភិក្ខុំ ឯវមាហ|
  block |សេយ្យថាបិ ភិក្ខុ វីសតិខារិកោ កោសលកោ តិលវាហោ…បេ។… ន ត្វេវ ឯកោ អព្ពុទោ និរយោ។ សេយ្យថាបិ ភិក្ខុ វីសតិ អព្ពុទា និរយា ឯវមេកោ និរព្ពុទោ និរយោ។ សេយ្យថាបិ ភិក្ខុ វីសតិ និរព្ពុទា និរយា ឯវមេកោ អពពោ និរយោ។ សេយ្យថាបិ ភិក្ខុ វីសតិ អពពា និរយា ឯវមេកោ អដដោ និរយោ។ សេយ្យថាបិ ភិក្ខុ វីសតិ អដដា និរយា ឯវមេកោ អហហោ និរយោ។ សេយ្យថាបិ ភិក្ខុ វីសតិ អហហា និរយា ឯវមេកោ កុមុទោ និរយោ។ សេយ្យថាបិ ភិក្ខុ វីសតិ កុមុទា និរយា ឯវមេកោ សោគន្ធិកោ និរយោ។ សេយ្យថាបិ ភិក្ខុ វីសតិ សោគន្ធិកា និរយា ឯវមេកោ ឧប្បលកោ និរយោ។ សេយ្យថាបិ ភិក្ខុ វីសតិ ឧប្បលកា និរយា ឯវមេកោ បុណ្ឌរីកោ និរយោ។ សេយ្យថាបិ ភិក្ខុ វីសតិ បុណ្ឌរីកា និរយា ឯវមេកោ បទុមោ និរយោ។ បទុមេ បន ភិក្ខុ និរយេ កោកាលិកោ ភិក្ខុ ឧបបន្នោ សារិបុត្តមោគ្គល្លានេសុ ចិត្តំ អាឃាតេត្វាតិ។ យំ វា បន កិញ្ចិ ភគវា អាហ អយំ អប្បមេយ្យោ អសង្ខ្យេយោតិ។ សព្ពំ តំ អវិសជ្ជនីយំ។ ឥទំ អវិសជ្ជនីយំ។|
  count |១១៩|, |តត្ថ កតមំ វិសជ្ជនីយញ្ច អវិសជ្ជនីយញ្ច យទា សោ ឧបកោ អាជីវកោ ភគវន្តំ អាហ កុហិំ អាវុសោ គោតម គមិស្សសីតិ។ ភគវា អាហ|
  block |ឧបកោ អាជីវកោ អាហ ជិនោតិ ខោ អាវុសោ ភោ គោតម បដិជានាសីតិ។ ភគវា អាហ|
  block |កថំ ជិនោ កេន ជិនោតិ វិសជ្ជនីយំ។ កតមោ ជិនោតិ អវិសជ្ជនីយំ។ កតមោ អាសវក្ខយោ រាគក្ខយោ ទោសក្ខយោ មោហក្ខយោតិ វិសជ្ជនីយំ។ កិត្តកោ អាសវក្ខយោតិ អវិសជ្ជនីយំ។ ឥទំ វិសជ្ជនីយញ្ច អវិសជ្ជនីយញ្ច។|
  block |អត្ថិ តថាគតោតិ វិសជ្ជនីយំ។ អត្ថិ រូបន្តិ វិសជ្ជនីយំ។ រូបំ តថាគតោតិ អវិសជ្ជនីយំ។ រូបវា តថាគតោតិ អវិសជ្ជនីយំ។ រូបេ តថាគតោតិ អវិសជ្ជនីយំ។ តថាគតេ រូបន្តិ អវិសជ្ជនីយំ។ ឯវំ អត្ថិ វេទនា…បេ។… សញ្ញា…បេ។… សង្ខារា…បេ។… អត្ថិ វិញ្ញាណន្តិ វិសជ្ជនីយំ។ វិញ្ញាណំ តថាគតោតិ អវិសជ្ជនីយំ។ វិញ្ញាណវា តថាគតោតិ អវិសជ្ជនីយំ។ វិញ្ញាណេ តថាគតោតិ អវិសជ្ជនីយំ។ តថាគតេ វិញ្ញាណន្តិ អវិសជ្ជនីយំ។ អញ្ញត្រ រូបេន តថាគតោតិ អវិសជ្ជនីយំ។ អញ្ញត្រ វេទនាយ…បេ។… សញ្ញាយ…បេ។… សង្ខារេហិ…បេ។… វិញ្ញាណេន តថាគតោតិ អវិសជ្ជនីយំ។ អយំ សោ តថាគតោ អរូបកោ…បេ។… អវេទនកោ…បេ។… អសញ្ញកោ…បេ។… អសង្ខារកោ…បេ។… អវិញ្ញាណកោតិ អវិសជ្ជនីយំ។ ឥទំ វិសជ្ជនីយញ្ច អវិសជ្ជនីយញ្ច។|
  block |បស្សតិ ភគវា ទិព្ពេន ចក្ខុនា វិសុទ្ធេន អតិក្កន្តមានុសកេន សត្តេ ចវមានេ ឧបបជ្ជមានេ ឯវំ សព្ពំ…បេ។… យថាកម្មូបគេ សត្តេ បជានាតីតិ វិសជ្ជនីយំ។ កតមេ សត្តា កតមោ តថាគតោតិ អវិសជ្ជនីយំ។ ឥទំ វិសជ្ជនីយញ្ច អវិសជ្ជនីយញ្ច។|
  block |អត្ថិ តថាគតោតិ វិសជ្ជនីយំ។ អត្ថិ តថាគតោ បរំ មរណាតិ អវិសជ្ជនីយំ។ ឥទំ វិសជ្ជនីយញ្ច អវិសជ្ជនីយញ្ច។|
  count |១២០|, |តត្ថ កតមំ កម្មំ។|
  stand |ឥទំ កម្មំ។|
  block |បុន ចបរំ ភិក្ខវេ ពាលំ បីឋសមារូឡ្ហំ វា មញ្ចសមារូឡ្ហំ វា ឆមាយំ វា សេមានំ យានិស្ស បុព្ពេ បាបកានិ កម្មានិ កតានិ កាយេន ទុច្ចរិតានិ វាចាយ ទុច្ចរិតានិ មនសា ទុច្ចរិតានិ តានិស្ស តម្ហិ សមយេ ឱលម្ពន្តិ អជ្ឈោលម្ពន្តិ អភិប្បលម្ពន្តិ។ សេយ្យថាបិ ភិក្ខវេ មហតំ បព្ពតកូដានំ ឆាយា សាយន្ហសមយំ បថវិយំ ឱលម្ពន្តិ អជ្ឈោលម្ពន្តិ អភិប្បលម្ពន្តិ។ ឯវមេវ ខោ ភិក្ខវេ ពាលំ បីឋសមារូឡ្ហំ វា មញ្ចសមារូឡ្ហំ វា ឆមាយំ វា សេមានំ យានិស្ស បុព្ពេ បាបកានិ កម្មានិ កតានិ កាយេន ទុច្ចរិតានិ វាចាយ ទុច្ចរិតានិ មនសា ទុច្ចរិតានិ តានិស្ស តម្ហិ សមយេ ឱលម្ពន្តិ អជ្ឈោលម្ពន្តិ អភិប្បលម្ពន្តិ។ តត្រ ភិក្ខវេ ពាលស្ស ឯវំ ហោតិ អកតំ វត មេ កល្យាណំ អកតំ កុសលំ អកតំ ភីរុត្តាណំ។ កតំ បាបំ កតំ លុទ្ទំ កតំ កិព្ពិសំ យាវតា ភោ អកតកល្យាណានំ អកតកុសលានំ អកតភីរុត្តាណានំ កតបាបានំ កតលុទ្ទានំ កតកិព្ពិសានំ គតិ តំ គតិំ បេច្ច គច្ឆាមីតិ សោ សោចតិ កិលមតិ បរិទេវតិ ឧរត្តាឡិំ កន្ទតិ សម្មោហំ អាបជ្ជតីតិ។|
  block |បុន ចបរំ ភិក្ខវេ បណ្ឌិតំ បីឋសមារូឡ្ហំ វា មញ្ចសមារូឡ្ហំ វា ឆមាយំ វា សេមានំ យានិស្ស បុព្ពេ កល្យាណានិ កម្មានិ កតានិ កាយេន សុចរិតានិ វាចាយ សុចរិតានិ មនសា សុចរិតានិ តានិស្ស តម្ហិ សមយេ ឱលម្ពន្តិ អជ្ឈោលម្ពន្តិ អភិប្បលម្ពន្តិ។ សេយ្យថាបិ ភិក្ខវេ មហតំ បព្ពតកូដានំ ឆាយា សាយន្ហសមយំ បថវិយំ ឱលម្ពន្តិ អជ្ឈោលម្ពន្តិ អភិប្បលម្ពន្តិ។ ឯវមេវ ខោ ភិក្ខវេ បណ្ឌិតំ បីឋសមារូឡ្ហំ វា មញ្ចសមារូឡ្ហំ វា ឆមាយំ វា សេមានំ យានិស្ស បុព្ពេ កល្យាណានិ កម្មានិ កតានិ កាយេន សុចរិតានិ វាចាយ សុចរិតានិ មនសា សុចរិតានិ តានិស្ស តម្ហិ សមយេ ឱលម្ពន្តិ អជ្ឈោលម្ពន្តិ អភិប្បលម្ពន្តិ។ តត្រ ភិក្ខវេ បណ្ឌិតស្ស ឯវំ ហោតិ អកតំ វត មេ បាបំ អកតំ លុទ្ទំ អកតំ កិព្ពិសំ។ កតំ កល្យាណំ កតំ កុសលំ កតំ ភីរុត្តាណំ យាវតា ភោ អកតបាបានំ អកតលុទ្ទានំ អកតកិព្ពិសានំ កតកល្យាណានំ កតកុសលានំ កតភីរុត្តាណានំ គតិ តំ គតិំ បេច្ច គច្ឆាមីតិ សោ ន សោចតិ ន កិលមតិ ន បរិទេវតិ ន ឧរត្តាឡិំ កន្ទតិ ន សម្មោហំ អាបជ្ជតិ កតំ មេ បុញ្ញំ អកតំ បាបំ យា ភវិស្សតិ គតិ អកតបាបស្ស អកតលុទ្ទស្ស អកតកិព្ពិសស្ស កតបុញ្ញស្ស កតកុសលស្ស កតភីរុត្តាណស្ស តំ បេច្ច ភវេ គតិំ បច្ចនុភវិស្សាមីតិ វិប្បដិសារោ ន ជាយតិ។ អវិប្បដិសារិនោ ខោ ភិក្ខវេ ឥត្ថិយា វា បុរិសស្ស វា គិហិនោ វា បព្ពជិតស្ស វា ភទ្ទកំ មរណំ ភទ្ទិកា កាលង្កិរិយាតិ វទាមីតិ។ ឥទំ កម្មំ។|
  block |តីណិមានិ ភិក្ខវេ ទុច្ចរិតានិ។ កតមានិ តីណិ កាយទុច្ចរិតំ វចីទុច្ចរិតំ មនោទុច្ចរិតំ។ ឥមានិ ខោ ភិក្ខវេ តីណិ ទុច្ចរិតានិ។ តីណិមានិ ភិក្ខវេ សុចរិតានិ។ កតមានិ តីណិ។ កាយសុចរិតំ វចីសុចរិតំ មនោសុចរិតំ។ ឥមានិ ខោ ភិក្ខវេ តីណិ សុចរិតានិ។ ឥទំ កម្មំ។|
  block |តត្ថ កតមោ វិបាកោ។|
  block |លាភា វោ ភិក្ខវេ សុលទ្ធំ វោ ភិក្ខវេ ខណោ វោ ភិក្ខវេ បដិលទ្ធោ ព្រហ្មចរិយវាសាយ។ ទិដ្ឋា មយា ភិក្ខវេ ឆ ផស្សាយតនិកា នាម និរយា។ តត្ថ យំ កិញ្ចិ ចក្ខុនា រូបំ បស្សតិ អនិដ្ឋរូបំយេវ បស្សតិ នោ ឥដ្ឋរូបំ។ អកន្តរូបំយេវ បស្សតិ នោ កន្តរូបំ។ អមនាបរូបំយេវ បស្សតិ នោ មនាបរូបំ។|
  block |យំ កិញ្ចិ សោតេន សទ្ទំ សុណាតិ…បេ។… ឃានេន…បេ។… ជិវ្ហាយ…បេ។… កាយេន…បេ។… យំ កិញ្ចិ មនសា ធម្មំ វិជានាតិ អនិដ្ឋធម្មំយេវ វិជានាតិ នោ ឥដ្ឋធម្មំ។ អកន្តធម្មំយេវ វិជានាតិ នោ កន្តធម្មំ។ អមនាបធម្មំយេវ វិជានាតិ នោ មនាបធម្មំ។ លាភា វោ ភិក្ខវេ សុលទ្ធំ វោ ភិក្ខវេ ខណោ វោ ភិក្ខវេ បដិលទ្ធោ ព្រហ្មចរិយវាសាយ។|
  block |ទិដ្ឋា មយា ភិក្ខវេ ឆ ផស្សាយតនិកា នាម សគ្គា។ តត្ថ យំ កិញ្ចិ ចក្ខុនា រូបំ បស្សតិ ឥដ្ឋរូបំយេវ បស្សតិ នោ អនិដ្ឋរូបំ។ កន្តរូបំយេវ បស្សតិ នោ អកន្តរូបំ។ មនាបរូបំយេវ បស្សតិ នោ អមនាបរូបំ។ យំ កិញ្ចិ សោតេន សទ្ទំ សុណាតិ…បេ។… ឃានេន …បេ។… ជិវ្ហាយ…បេ។… កាយេន…បេ។… មនសា ធម្មំ វិជានាតិ ឥដ្ឋធម្មំយេវ វិជានាតិ នោ អនិដ្ឋធម្មំ។ កន្តធម្មំយេវ វិជានាតិ នោ អកន្តធម្មំ។ មនាបធម្មំយេវ វិជានាតិ នោ អមនាបធម្មំ។ លាភា វោ ភិក្ខវេ សុលទ្ធំ វោ ភិក្ខវេ ខណោ វោ ភិក្ខវេ បដិលទ្ធោ ព្រហ្មចរិយវាសាយាតិ។ អយំ វិបាកោ។|
  stand |អយំ វិបាកោ។|
  count |១២១|, |តត្ថ កតមំ កម្មញ្ច វិបាកោ ច។|
  stand |ឥទំ កម្មញ្ច វិបាកោ ច។|
  block |មា ភិក្ខវេ បុញ្ញានំ ភាយិត្ថ សុខស្សេតំ ភិក្ខវេ អធិវចនំ ឥដ្ឋស្ស កន្តស្ស បិយស្ស មនាបស្ស យទិទំ បុញ្ញានិ។ អភិជានាមិ ខោ បនាហំ ភិក្ខវេ ទីឃរត្តំ កតានំ បុញ្ញានំ ឥដ្ឋំ កន្តំ បិយំ មនាបំ វិបាកំ បច្ចនុភូតំ សត្ត វស្សានិ មេត្តចិត្តំ ភាវេត្វា សត្ត សំវដ្ដវិវដ្ដកប្បេ ន ឥមំ លោកំ បុនរាគមាសិំ។ សំវដ្ដមានេ សុទាហំ ភិក្ខវេ កប្បេ អាភស្សរូបគោ ហោមិ។ វិវដ្ដមានេ កប្បេ សុញ្ញំ ព្រហ្មវិមានំ ឧបបជ្ជាមិ។ តត្រ សុទាហំ ភិក្ខវេ ព្រហ្មា ហោមិ មហាព្រហ្មា អភិភូ អនភិភូតោ អញ្ញទត្ថុទសោ វសវត្តី។ ឆត្តិំសក្ខត្តុំ ខោ បនាហំ ភិក្ខវេ សក្កោ អហោសិំ ទេវានមិន្ទោ អនេកសតក្ខត្តុំ រាជា អហោសិំ ចក្កវត្តី ធម្មិកោ ធម្មរាជា ចាតុរន្តោ វិជិតាវី ជនបទត្ថាវរិយប្បត្តោ សត្តរតនសមន្នាគតោ កោ បន វាទោ បទេសរជ្ជស្ស។ តស្ស មយ្ហំ ភិក្ខវេ ឯតទហោសិ កិស្ស នុ ខោ មេ ឥទំ កម្មស្ស ផលំ កិស្ស កម្មស្ស វិបាកោ យេនាហំ ឯតរហិ ឯវំមហិទ្ធិកោ ឯវំមហានុភាវោតិ។ តស្ស មយ្ហំ ភិក្ខវេ ឯតទហោសិ តិណ្ណំ ខោ មេ ឥទំ កម្មានំ ផលំ តិណ្ណំ កម្មានំ វិបាកោ។ យេនាហំ ឯតរហិ ឯវំមហិទ្ធិកោ ឯវំមហានុភាវោតិ។ សេយ្យថិទំ ទានស្ស ទមស្ស សំយមស្សាតិ។ តត្ថ យញ្ច ទានំ យោ ច ទមោ យោ ច សំយមោ ឥទំ កម្មំ។ យោ តប្បច្ចយា វិបាកោ បច្ចនុភូតោ អយំ វិបាកោ។ តថា ចូឡកម្មវិភង្គោ វត្តព្ពោ។|
  block |យំ សុភស្ស មាណវស្ស តោទេយ្យបុត្តស្ស ទេសិតំ។ តត្ថ យេ ធម្មា អប្បាយុកទីឃាយុកតាយ សំវត្តន្តិ ពហ្វាពាធអប្បាពាធតាយ អប្បេសក្ខមហេសក្ខតាយ ទុព្ពណ្ណសុវណ្ណតាយ នីចកុលិកឧច្ចកុលិកតាយ អប្បភោគមហាភោគតាយ ទុប្បញ្ញបញ្ញវន្តតាយ ច សំវត្តន្តិ ឥទំ កម្មំ។ យា តត្ថ អប្បាយុកទីឃាយុកតា…បេ។… ទុប្បញ្ញបញ្ញវន្តតា អយំ វិបាកោ។ ឥទំ កម្មញ្ច វិបាកោ ច។|
  count |១២២|, |តត្ថ កតមំ កុសលំ។|
  stand |ឥទំ កុសលំ។|
  stand |ឥទំ កុសលំ។|
  block |តីណិមានិ ភិក្ខវេ កុសលមូលានិ។ កតមានិ តីណិ។ អលោភោ កុសលមូលំ អទោសោ កុសលមូលំ អមោហោ កុសលមូលំ។ ឥមានិ ខោ ភិក្ខវេ តីណិ កុសលមូលានិ។ ឥទំ កុសលំ។ វិជ្ជា ភិក្ខវេ បុព្ពង្គមា កុសលានំ ធម្មានំ សមាបត្តិយា អនុទេវ ហិរី ឱត្តប្បញ្ចាតិ។ ឥទំ កុសលំ។|
  block |តត្ថ កតមំ អកុសលំ។|
  stand |ឥទំ អកុសលំ។|
  stand |ឥទំ អកុសលំ។|
  stand |ឥទំ អកុសលំ។|
  block |តីណិមានិ ភិក្ខវេ អកុសលមូលានិ កតមានិ តីណិ។ លោភោ អកុសលមូលំ ទោសោ អកុសលមូលំ មោហោ អកុសលមូលំ។ ឥមានិ ខោ ភិក្ខវេ តីណិ អកុសលមូលានិ។ ឥទំ អកុសលំ។|
  block |តត្ថ កតមំ កុសលញ្ច អកុសលញ្ច។|
  block |តត្ថ យំ អាហ កល្យាណការី កល្យាណន្តិ ឥទំ កុសលំ។ យំ អាហ បាបការី ច បាបកន្តិ ឥទំ អកុសលំ។ ឥទំ កុសលញ្ច អកុសលញ្ច។|
  block |តត្ថ យំ អាហ សុភេន កម្មេន វជន្តិ សុគ្គតិន្តិ ឥទំ កុសលំ។ យំ អាហ អបាយភូមិំ អសុភេន កម្មុនាតិ ឥទំ អកុសលំ។ ឥទំ កុសលញ្ច អកុសលញ្ច។|
  count |១២៣|, |តត្ថ កតមំ អនុញ្ញាតំ។|
  stand |ឥទំ អនុញ្ញាតំ។|
  block |តីណិមានិ ភិក្ខវេ ភិក្ខូនំ ករណីយានិ។ កតមានិ តីណិ ឥធ ភិក្ខវេ ភិក្ខុ បាតិមោក្ខសំវរសំវុតោ វិហរតិ អាចារគោចរសម្បន្នោ អណុមត្តេសុ វជ្ជេសុ ភយទស្សាវី សមាទាយ សិក្ខតិ សិក្ខាបទេសុ កាយកម្មវចីកម្មេន សមន្នាគតោ កុសលេន បរិសុទ្ធាជីវោ។ អារទ្ធវីរិយោ ខោ បន ហោតិ ថាមវា ទឡ្ហបរក្កមោ អនិក្ខិត្តធុរោ អកុសលានំ ធម្មានំ បហានាយ កុសលានំ ធម្មានំ ភាវនាយ សច្ឆិកិរិយាយ។ បញ្ញវា ខោ បន ហោតិ ឧទយត្ថគាមិនិយា បញ្ញាយ សមន្នាគតោ អរិយាយ និព្ពេធិកាយ សម្មា ទុក្ខក្ខយគាមិនិយា។ ឥមានិ ខោ ភិក្ខវេ ភិក្ខូនំ តីណិ ករណីយានីតិ។ ឥទំ អនុញ្ញាតំ។|
  block |ទសយិមេ ភិក្ខវេ ធម្មា បព្ពជិតេន អភិណ្ហំ បច្ចវេក្ខិតព្ពា។ កតមេ ទស។ វេវណ្ណិយម្ហិ អជ្ឈុបគតោតិ បព្ពជិតេន អភិណ្ហំ បច្ចវេក្ខិតព្ពំ…បេ។… ឥមេ ខោ ភិក្ខវេ ទស ធម្មា បព្ពជិតេន អភិណ្ហំ បច្ចវេក្ខិតព្ពាតិ។ ឥទំ អនុញ្ញាតំ។|
  block |តីណិមានិ ភិក្ខវេ ករណីយានិ។ កតមានិ តីណិ។ កាយសុចរិតំ វចីសុចរិតំ មនោសុចរិតន្តិ។ ឥមានិ ខោ ភិក្ខវេ តីណិ ករណីយានីតិ។ ឥទំ អនុញ្ញាតំ។|
  block |តត្ថ កតមំ បដិក្ខិត្តំ។|
  block |ភគវា អាហ|
  block |ឯត្ថ យំ បុរិមកំ ឥទំ បដិក្ខិត្តំ។|
  block |តីណិមានិ ភិក្ខវេऋ អករណីយានិ។ កតមានិ តីណិ។ កាយទុច្ចរិតំ វចីទុច្ចរិតំ មនោទុច្ចរិតន្តិ។ ឥមានិ ខោ ភិក្ខវេ តីណិ អករណីយានីតិ។ ឥទំ បដិក្ខិត្តំ។|
  count |១២៤|, |តត្ថ កតមំ អនុញ្ញាតញ្ច បដិក្ខិត្តញ្ច។|
  block |តត្ថ យំ អាហ វាចំ មនញ្ច បណិធាយ សម្មាតិ ឥទំ អនុញ្ញាតំ។ កាយេន បាបានិ អកុព្ពមានោតិ ឥទំ បដិក្ខិត្តំ។ ពហ្វន្នបានំ ឃរមាវសន្តោ សទ្ធោ មុទូ សំវិភាគី វទញ្ញូ។ ឯតេសុ ធម្មេសុ ឋិតោ ចតូសុ ធម្មេ ឋិតោ បរលោកំ ន ភាយេតិ ឥទំ អនុញ្ញាតំ។ ឥទំ អនុញ្ញាតញ្ច បដិក្ខិត្តញ្ច។|
  block |តត្ថ យំ អាហ សព្ពបាបស្ស អករណន្តិ ឥទំ បដិក្ខិត្តំ យំ អាហ កុសលស្ស ឧបសម្បទាតិ ឥទំ អនុញ្ញាតំ។ ឥទំ អនុញ្ញាតញ្ច បដិក្ខិត្តញ្ច។|
  block |កាយសមាចារម្បាហំ ទេវានមិន្ទ ទុវិធេន វទាមិ សេវិតព្ពម្បិ អសេវិតព្ពម្បិ។ វចីសមាចារម្បាហំ ទេវានមិន្ទ ទុវិធេន វទាមិ សេវិតព្ពម្បិ អសេវិតព្ពម្បិ។ មនោសមាចារម្បាហំ ទេវានមិន្ទ ទុវិធេន វទាមិ…បេ។… បរិយេសនម្បាហំ ទេវានមិន្ទ ទុវិធេន វទាមិ សេវិតព្ពម្បិ អសេវិតព្ពម្បិ។|
  block |កាយសមាចារម្បាហំ ទេវានមិន្ទ ទុវិធេន វទាមិ សេវិតព្ពម្បិ អសេវិតព្ពម្បីតិ ឥតិ ខោ បនេតំ វុត្តំ កិញ្ចេតំ បដិច្ច វុត្តំ។ យថារូបញ្ច ខោ កាយសមាចារំ សេវតោ អកុសលា ធម្មា អភិវឌ្ឍន្តិ កុសលា ធម្មា បរិហាយន្តិ ឯវរូបោ កាយសមាចារោ ន សេវិតព្ពោ។ តត្ថ យំ ជញ្ញា កាយសមាចារំ ឥមំ ខោ មេ កាយសមាចារំ សេវតោ អកុសលា ធម្មា បរិហាយន្តិ កុសលា ធម្មា អភិវឌ្ឍន្តីតិ ឯវរូបោ កាយសមាចារោ សេវិតព្ពោ។ កាយសមាចារម្បាហំ ទេវានមិន្ទ ទុវិធេន វទាមិ សេវិតព្ពម្បិ អសេវិតព្ពម្បីតិ ឥតិ យំ តំ វុត្តំ ឥទមេតំ បដិច្ច វុត្តំ។ វចីសមាចារំ…បេ។… បរិយេសនម្បាហំ ទេវានមិន្ទ ទុវិធេន វទាមិ សេវិតព្ពម្បិ អសេវិតព្ពម្បីតិ ឥតិ ខោ បនេតំ វុត្តំ កិញ្ចេតំ បដិច្ច វុត្តំ។ យថារូបញ្ច ខោ បរិយេសនំ សេវតោ អកុសលា ធម្មា អភិវឌ្ឍន្តិ កុសលា ធម្មា បរិហាយន្តិ ឯវរូបា បរិយេសនា ន សេវិតព្ពា។ តត្ថ យំ ជញ្ញា បរិយេសនំ ឥមំ ខោ មេ បរិយេសនំ សេវតោ អកុសលា ធម្មា បរិហាយន្តិ កុសលា ធម្មា អភិវឌ្ឍន្តីតិ ឯវរូបា បរិយេសនា សេវិតព្ពា។ បរិយេសនម្បាហំ ទេវានមិន្ទ ទុវិធេន វទាមិ សេវិតព្ពម្បិ អសេវិតព្ពម្បីតិ ឥតិ យំ តំ វុត្តំ ឥទមេតំ បដិច្ច វុត្តំ។|
  block |តត្ថ យំ អាហ សេវិតព្ពម្បីតិ ឥទំ អនុញ្ញាតំ។ យំ អាហ ន សេវិតព្ពម្បីតិ ឥទំ បដិក្ខិត្តំ។ ឥទំ អនុញ្ញាតញ្ច បដិក្ខិត្តញ្ច។|
  count |១៧០|, |តត្ថ កតមោ ថវោ។|
  stand |អយំ ថវោ។|
  block |តីណិមានិ ភិក្ខវេ អគ្គានិ។ កតមានិ តីណិ។ យាវតា ភិក្ខវេ សត្តា អបទា វា ទ្វិបទា វា ចតុប្បទា វា ពហុប្បទា វា រូបិនោ វា អរូបិនោ វា សញ្ញិនោ វា អសញ្ញិនោ វា នេវសញ្ញីនាសញ្ញិនោ វា តថាគតោ តេសំ អគ្គមក្ខាយតិ សេដ្ឋមក្ខាយតិ បវរមក្ខាយតិ យទិទំ អរហំ សម្មាសម្ពុទ្ធោ។ យាវតា ភិក្ខវេ ធម្មានំ បណ្ណត្តិសង្ខតានំ វា អសង្ខតានំ វា វិរាគោ តេសំ ធម្មានំ អគ្គមក្ខាយតិ សេដ្ឋមក្ខាយតិ បវរមក្ខាយតិ យទិទំ មទនិម្មទនោ…បេ។… និរោធោ និព្ពានំ។ យាវតា ភិក្ខវេ សង្ឃានំ បណ្ណត្តិ គណានំ បណ្ណត្តិ មហាជនសន្និបាតានំ បណ្ណត្តិ តថាគតសាវកសង្ឃោ តេសំ អគ្គមក្ខាយតិ សេដ្ឋមក្ខាយតិ បវរមក្ខាយតិ យទិទំ ចត្តារិ បុរិសយុគានិ អដ្ឋ បុរិសបុគ្គលា…បេ។… បុញ្ញក្ខេត្តំ លោកស្សាតិ។|
  stand |អយំ ថវោតិ។|
  block |តត្ថ លោកិយំ សុត្តំ ទ្វីហិ សុត្តេហិ និទ្ទិសិតព្ពំ សំកិលេសភាគិយេន ច វាសនាភាគិយេន ច។ លោកុត្តរំបិ សុត្តំ តីហិ សុត្តេហិ និទ្ទិសិតព្ពំ ទស្សនភាគិយេន ច ភាវនាភាគិយេន ច អសេក្ខភាគិយេន ច។ លោកិយញ្ច លោកុត្តរញ្ច។ យស្មិំ សុត្តេ យំ យំ បទំ ទិស្សតិ សំកិលេសភាគិយំ វា វាសនាភាគិយំ វា តេន តេន លោកិយន្តិ និទ្ទិសិតព្ពំ ទស្សនភាគិយំ វា ភាវនាភាគិយំ វា អសេក្ខភាគិយំ វា យំ យំ បទំ ទិស្សតិ តេន តេន លោកុត្តរន្តិ និទ្ទិសិតព្ពំ។|
  block |វាសនាភាគិយំ សុត្តំ សំកិលេសភាគិយស្ស សុត្តស្ស និគ្ឃាតាយ ទស្សនភាគិយំ សុត្តំ វាសនាភាគិយស្ស សុត្តស្ស និគ្ឃាតាយ ភាវនាភាគិយំ សុត្តំ ទស្សនភាគិយស្ស សុត្តស្ស បដិនិស្សគ្គាយ អសេក្ខភាគិយំ សុត្តំ ភាវនាភាគិយស្ស សុត្តស្ស បដិនិស្សគ្គាយ អសេក្ខភាគិយំ សុត្តំ ទិដ្ឋធម្មសុខវិហារត្ថំ។|
  block |លោកុត្តរំ សុត្តំ សត្តាធិដ្ឋានំ ឆព្ពីសតិយា បុគ្គលេហិ និទ្ទិសិតព្ពំ តេ តីហិ សុត្តេហិ សមន្វេសិតព្ពា ទស្សនភាគិយេន ភាវនាភាគិយេន អសេក្ខភាគិយេន ចាតិ។|
  block |តត្ថ ទស្សនភាគិយំ សុត្តំ បញ្ចហិ បុគ្គលេហិ និទ្ទិសិតព្ពំ ឯកពីជិនា កោលំកោលេន សត្តក្ខត្តុបរមេន សទ្ធានុសារិនា ធម្មានុសារិនា ចាតិ ទស្សនភាគិយំ សុត្តំ ឥមេហិ បញ្ចហិ បុគ្គលេហិ និទ្ទិសិតព្ពំ។ ភាវនាភាគិយំ សុត្តំ ទ្វាទសហិ បុគ្គលេហិ និទ្ទិសិតព្ពំ សកទាគាមិផលសច្ឆិកិរិយាយ បដិបន្នេន សកទាគាមិនា អនាគាមិផលសច្ឆិកិរិយាយ បដិបន្នេន អនាគាមិនា អន្តរា បរិនិព្ពាយិនា ឧបហច្ច បរិនិព្ពាយិនា អសង្ខារបរិនិព្ពាយិនា សសង្ខារបរិនិព្ពាយិនា ឧទ្ធំសោតេន អកនិដ្ឋគាមិនា សទ្ធាវិមុត្តេន ទិដ្ឋិប្បត្តេន កាយសក្ខិនា ចាតិ ភាវនាភាគិយំ សុត្តំ ឥមេហិ ទ្វាទសហិ បុគ្គលេហិ និទ្ទិសិតព្ពំ។ អសេក្ខភាគិយំ សុត្តំ នវហិ បុគ្គលេហិ និទ្ទិសិតព្ពំ សទ្ធាវិមុត្តេន បញ្ញាវិមុត្តេន សុញ្ញតវិមុត្តេន អនិមិត្តវិមុត្តេន អប្បណិហិតវិមុត្តេន ឧភតោភាគវិមុត្តេន សមសីសិនា បច្ចេកពុទ្ធសម្មាសម្ពុទ្ធេហិ ចាតិ អសេក្ខភាគិយំ សុត្តំ ឥមេហិ នវហិ បុគ្គលេហិ និទ្ទិសិតព្ពំ។ ឯវំ លោកុត្តរំ សុត្តំ សត្តាធិដ្ឋានំ ឥមេហិ ឆព្ពីសតិយា បុគ្គលេហិ និទ្ទិសិតព្ពំ។|
  block |លោកិយំ សុត្តំ សត្តាធិដ្ឋានំ ឯកូនវីសតិយា បុគ្គលេហិ និទ្ទិសិតព្ពំ។ តេ ចរិតេហិ និទ្ទិដ្ឋា សមន្វេសិតព្ពា កេចិ រាគចរិតា កេចិ ទោសចរិតា កេចិ មោហចរិតា កេចិ រាគចរិតា ច ទោសចរិតា ច កេចិ រាគចរិតា ច មោហចរិតា ច កេចិ ទោសចរិតា ច មោហចរិតា ច កេចិ រាគចរិតា ច ទោសចរិតា ច មោហចរិតា ច រាគមុខេ ឋិតោ រាគចរិតោ រាគមុខេ ឋិតោ ទោសចរិតោ រាគមុខេ ឋិតោ មោហចរិតោ រាគមុខេ ឋិតោ រាគចរិតោ ច ទោសចរិតោ ច មោហចរិតោ ច ទោសមុខេ ឋិតោ ទោសចរិតោ ទោសមុខេ ឋិតោ មោហចរិតោ ទោសមុខេ ឋិតោ រាគចរិតោ ទោសមុខេ ឋិតោ រាគចរិតោ ច ទោសចរិតោ ច មោហចរិតោ ច មោហមុខេ ឋិតោ មោហចរិតោ មោហមុខេ ឋិតោ រាគចរិតោ មោហមុខេ ឋិតោ ទោសចរិតោ មោហមុខេ ឋិតោ រាគចរិតោ ច ទោសចរិតោ ច មោហចរិតោ ចាតិ លោកិយំ សុត្តំ សត្តាធិដ្ឋានំ ឥមេហិ ឯកូនវីសតិយា បុគ្គលេហិ និទ្ទិសិតព្ពំ។|
  block |វាសនាភាគិយំ សុត្តំ សីលវន្តេហិ និទ្ទិសិតព្ពំ តេ សីលវន្តោ បញ្ច បុគ្គលា បកតិសីលំ សមាទានសីលំ ចិត្តប្បសាទោ សមថោ វិបស្សនា ចាតិ វាសនាភាគិយំ សុត្តំ ឥមេហិ បញ្ចហិ បុគ្គលេហិ និទ្ទិសិតព្ពំ។|
  block |លោកុត្តរំ សុត្តំ ធម្មាធិដ្ឋានំ តីហិ សុត្តេហិ និទ្ទិសិតព្ពំ ទស្សនភាគិយេន ភាវនាភាគិយេន អសេក្ខភាគិយេន ច។|
  block |លោកិយញ្ច លោកុត្តរញ្ច សត្តាធិដ្ឋានញ្ច ធម្មាធិដ្ឋានញ្ច ឧភយេន និទ្ទិសិតព្ពំ ញាណំ បញ្ញាយ និទ្ទិសិតព្ពំ បញ្ញិន្ទ្រិយេន បញ្ញាពលេន អធិបញ្ញាសិក្ខាយ ធម្មវិចយសម្ពោជ្ឈង្គេន សម្មាទិដ្ឋិយា តីរណាយ សន្តីរណាយ ធម្មេ ញាណេន អន្វយេ ញាណេន ខយេ ញាណេន អនុប្បាទេ ញាណេន អនញ្ញាតញ្ញស្សាមីតិន្ទ្រិយេន អញ្ញិន្ទ្រិយេន អញ្ញាតាវិន្ទ្រិយេន ចក្ខុនា វិជ្ជាយ ពុទ្ធិយា ភូរិយា មេធាយ យំ យំ វា បន លព្ភតិ តេន តេន បញ្ញាធិវចនេន និទ្ទិសិតព្ពំ។|
  block |ញេយ្យំ អតីតានាគតបច្ចុប្បន្នេហិ អជ្ឈត្តិកពាហិរេហិ ហីនប្បណីតេហិ ទូរសន្តិកេហិ សង្ខតាសង្ខតេហិ កុសលាកុសលាព្យាកតេហិ សង្ខេបតោ វា ឆហិ អារម្មណេហិ និទ្ទិសិតព្ពំ។ ញាណញ្ច ញេយ្យញ្ច តទុភយេន និទ្ទិសិតព្ពំ បញ្ញាបិ អារម្មណភូតា ញេយ្យំ យំ កិញ្ចិ អារម្មណភូតំ អជ្ឈត្តិកំ វា ពាហិរំ វា សព្ពំ តំ សង្ខតេន អសង្ខតេន ច និទ្ទិសិតព្ពំ។|
  block |ទស្សនំ ភាវនា សកវចនំ បរវចនំ វិសជ្ជនីយំ អវិសជ្ជនីយំ កម្មំ វិបាកោតិ សព្ពត្ថ តទុភយំ សុត្តេ យថា និទ្ទិដ្ឋំ តថា ឧបធារយិត្វា លព្ភមានតោ និទ្ទិសិតព្ពំ យំ វា បន កិញ្ចិ ភគវា អញ្ញតរវចនំ ភាសតិ សព្ពំ តំ យថានិទ្ទិដ្ឋំ ធារយិតព្ពំ។|
  block |ទុវិធោ ហេតុ យញ្ច កម្មំ យេ ច កិលេសា សមុទយោ កិលេសា។ តត្ថ កិលេសា សំកិលេសភាគិយេន សុត្តេន និទ្ទិសិតព្ពា។ សមុទយោ សំកិលេសភាគិយេន ច វាសនាភាគិយេន ច សុត្តេន និទ្ទិសិតព្ពោ។ តត្ថ កុសលំ ចតូហិ សុត្តេហិ និទ្ទិសិតព្ពំ វាសនាភាគិយេន ទស្សនភាគិយេន ភាវនាភាគិយេន អសេក្ខភាគិយេន ច។ អកុសលំ សំកិលេសភាគិយេន សុត្តេន និទ្ទិសិតព្ពំ។ កុសលញ្ច អកុសលញ្ច តទុភយេន និទ្ទិសិតព្ពំ។ អនុញ្ញាតំ ភគវតោ អនុញ្ញាតាយ និទ្ទិសិតព្ពំ តំ បញ្ចវិធំ សំវរោ បហានំ ភាវនា សច្ឆិកិរិយា កប្បិយានុលោមោតិ យំ ទិស្សតិ តាសុ តាសុ ភូមីសុ តំ កប្បិយានុលោមេន និទ្ទិសិតព្ពំ។ បដិក្ខិត្តំ ភគវតា បដិក្ខិត្តការណេន និទ្ទិសិតព្ពំ។ អនុញ្ញាតញ្ច បដិក្ខិត្តញ្ច តទុភយេន និទ្ទិសិតព្ពំ។ ថវោ បសំសាយ និទ្ទិសិតព្ពោ។ សោ បញ្ចវិធេន វេទិតព្ពោ ភគវតោ ធម្មស្ស អរិយសង្ឃស្ស អរិយធម្មានំ សិក្ខាយ លោកិយគុណសម្បត្តិយាតិ។ ឯវំ ថវោ បញ្ចវិធេន និទ្ទិសិតព្ពោ។|
  block |ឥន្ទ្រិយភូមិ នវហិ បទេហិ និទ្ទិសិតព្ពា កិលេសភូមិ នវហិ បទេហិ និទ្ទិសិតព្ពា ឯវមេតានិ អដ្ឋារស បទានិ ហោន្តិ នវ បទានិ កុសលានិ នវ បទានិ អកុសលានីតិ តថាហិ វុត្តំ អដ្ឋារស មូលបទា កុហិំ ទដ្ឋព្ពា សាសនប្បដ្ឋានេតិ។ តេនាហ អាយស្មា មហាកច្ចាយនោ|
  stand |និយុត្តំ សាសនប្បដ្ឋានំ។|
  block |ឯត្តាវតា សមត្តា នេត្តិ យា អាយស្មតា មហាកច្ចាយនេន ភាសិតា ភគវតា អនុមោទិតា មូលសង្គីតិយំ សង្គីតាតិ។|
  stand |នេត្តិប្បករណំ និដ្ឋិតំ។|
