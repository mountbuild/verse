block |៤៤។ ឯកវិហារិវគ្គោ|
  block |១។ ឯកវិហារិកត្ថេរអបទានំ|
    count |១|
      block |ឥមម្ហិ ភទ្ទកេ កប្បេ ព្រហ្មពន្ធុ មហាយសោ|
      block |កស្សបោ នាម គោត្តេន ឧប្បជ្ជិ វទតំ វរោ។|
    count |២|
      block |និប្បបញ្ចោ និរាលម្ពោ អាកាសសមមានសោ|
      block |សុញ្ញតាពហុលោ តាទី អនិមិត្តរតោ វសី។|
    count |៣|
      block |អសង្គចិត្តោ និក្លេសោ អសំសដ្ឋោ កុលេ គណេ|
      block |មហាការុណិកោ វីរោ វិនយោបាយកោវិទោ។|
    count |៤|
      block |ឧយ្យុត្តោ បរកិច្ចេសុ វិនយន្តោ សទេវកេ|
      block |និព្ពានគមនំ មគ្គំ គតិំ បង្កវិសោសនំ។|
    count |៥|
      block |អមតំ បរមស្សាទំ ជរាមច្ចុនិវារណំ|
      block |មហាបរិសមជ្ឈេ សោ និសិន្នោ លោកតារកោ។|
    count |៦|
      block |ករវីករុតោ នាថោ ព្រហ្មឃោសោ តថាគតោ|
      block |ឧទ្ធរន្តោ មហាទុគ្គា វិប្បនដ្ឋេ អនាយកេ។|
    count |៧|
      block |ទេសេន្តោ វិរជំ ធម្មំ ទិដ្ឋោ មេ លោកនាយកោ|
      block |តស្ស ធម្មំ សុណិត្វាន បព្ពជិំ អនគារិយំ។|
    count |៨|
      block |បព្ពជិត្វា តទាបាហំ ចិន្តេន្តោ ជិនសាសនំ|
      block |ឯកកោវ វនេ រម្មេ វសិំ សំសគ្គបីឡិតោ។|
    count |៩|
      block |សក្កាយវូបកាសោ មេ ហេតុភូតោ មមាភវី|
      block |មនសោ វូបកាសស្ស សំសគ្គភយទស្សិនោ។|
    count |១០|
      block |កិលេសា ឈាបិតា មយ្ហំ ភវា សព្ពេ សមូហតា|
      block |នាគោវ ពន្ធនំ ឆេត្វា វិហរាមិ អនាសវោ។|
    count |១១|
      block |ស្វាគតំ វត មេ អាសិ មម ពុទ្ធស្ស សន្តិកេ|
      block |តិស្សោ វិជ្ជា អនុប្បត្តា កតំ ពុទ្ធស្ស សាសនំ។|
    count |១២|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា ឯកវិហារិកោ ថេរោ ឥមា គាថាយោ|
    block |អភាសិត្ថាតិ។|
    stand |ឯកវិហារិកត្ថេរស្សាបទានំ បឋមំ។|
  block |២។ ឯកសង្ខិយត្ថេរអបទានំ|
    count |១៣|
      block |វិបស្សិនោ ភគវតោ មហាពោធិមហោ អហុ|
      block |មហាជនា សមាគម្ម បូជេន្តិ ពោធិមុត្តមំ។|
    count |១៤|
      block |ន ហិ តំ ឱរកំ មញ្ញេ ពុទ្ធសេដ្ឋោ ភវិស្សតិ|
      block |យស្សាយំ ឦទិសា ពោធិ បូជនីយា ច សត្ថុនោ។|
    count |១៥|
      block |តតោ សង្ខំ គហេត្វាន ពោធិរុក្ខមុបដ្ឋហិំ|
      block |ធមន្តោ សព្ពទិវសំ អវន្ទិំ ពោធិមុត្តមំ។|
    count |១៦|
      block |អាសន្នកេ កតំ កម្មំ ទេវលោកំ អបាបយី|
      block |កឡេវរំ មេ បតិតំ ទេវលោកេ រមាមហំ។|
    count |១៧|
      block |សដ្ឋិតុរិយសហស្សានិ តុដ្ឋហដ្ឋា បមោទិតា|
      block |សទា មយ្ហំ ឧបដ្ឋន្តិ ពុទ្ធបូជាយិទំ ផលំ។|
    count |១៨|
      block |ឯកសត្តតិមេ កប្បេ រាជា អាសិំ សុទស្សនោ|
      block |ចាតុរន្តោ វិជិតាវី ជម្ពុមណ្ឌស្ស ឥស្សរោ។|
    count |១៩|
      block |តតោ អង្គសតា តុរិយា បរិវារេន្តិ មំ សទា|
      block |អនុភោមិ សកំ កម្មំ ឧបដ្ឋានស្សិទំ ផលំ។|
    count |២០|
      block |យំ យំ យោនុបបជ្ជាមិ ទេវត្តំ អថ មានុសំ|
      block |មាតុកុច្ឆិគតស្សាបិ វជ្ជរេ ភេរិយោ សទា។|
    count |២១|
      block |ឧបដ្ឋិត្វាន សម្ពុទ្ធំ អនុភុត្វាន សម្បទា|
      block |សិវំ សុខេមំ អមតំ បត្តោម្ហិ អចលំ បទំ។|
    count |២២|
      block |ឯកនវុតិតោ កប្បេ យំ កម្មមករិំ តទា|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |២៣|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |២៤|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |២៥|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា ឯកសង្ខិយោ ថេរោ ឥមា គាថាយោ|
    block |អភាសិត្ថាតិ។|
    stand |ឯកសង្ខិយត្ថេរស្សាបទានំ ទុតិយំ។|
  block |៣។ បាដិហីរសញ្ញកត្ថេរអបទានំ|
    count |២៦|
      block |បទុមុត្តរោ នាម ជិនោ អាហុតីនំ បដិគ្គហោ|
      block |វសីសតសហស្សេហិ នគរំ បាវិសី តទា។|
    count |២៧|
      block |នគរំ បវិសន្តស្ស ឧបសន្តស្ស តាទិនោ|
      block |រតនានិ បជ្ជោតិំសុ និគ្ឃោសោ អាសិ តាវទេ។|
    count |២៨|
      block |ពុទ្ធស្ស អានុភាវេន ភេរី វជ្ជុមឃដ្ដិតា|
      block |សយំ វីណា បវជ្ជន្តិ ពុទ្ធស្ស បវិសតោ បុរំ។|
    count |២៩|
      block |ពុទ្ធសេដ្ឋំ នមស្សាមិ បទុមុត្តរមហាមុនិំ|
      block |បាដិហីរញ្ច បស្សិត្វា តត្ថ ចិត្តំ បសាទយិំ។|
    count |៣០|
      block |អហោ ពុទ្ធោ អហោ ធម្មោ អហោ នោ សត្ថុសម្បទា|
      block |អចេតនាបិ តុរិយា សយមេវ បវជ្ជរេ។|
    count |៣១|
      block |សតសហស្សិតោ កប្បេ យំ សញ្ញមលភិំ តទា|
      block |ទុគ្គតិំ នាភិជានាមិ ពុទ្ធសញ្ញាយិទំ ផលំ។|
    count |៣២|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៣៣|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៣៤|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា បាដិហីរសញ្ញកោ ថេរោ ឥមា គាថាយោ|
    block |អភាសិត្ថាតិ។|
    stand |បាដិហីរសញ្ញកត្ថេរស្សាបទានំ តតិយំ។|
  block |៤។ ញាណត្ថវិកត្ថេរអបទានំ|
    count |៣៥|
      block |កណិការំវ ជលិតំ ទីបរុក្ខំវ ជោតិតំ|
      block |កញ្ចនំវ វិរោចន្តំ អទ្ទសំ ទ្វិបទុត្តមំ។|
    count |៣៦|
      block |កមណ្ឌលុំ ឋបេត្វាន វាកចីរញ្ច កុណ្ឌិកំ|
      block |ឯកំសំ អជិនំ កត្វា ពុទ្ធសេដ្ឋំ ថវិំ អហំ។|
    count |៣៧|
      block |តមន្ធការំ វិធមំ មោហជាលសមាកុលំ|
      block |ញាណាលោកំ ទស្សេត្វាន និត្តិណ្ណោសិ មហាមុនិ។|
    count |៣៨|
      block |សមុទ្ធរសិមំ លោកំ សព្ពាវន្តមនុត្តរំ|
      block |ញាណេ តេ ឧបមា នត្ថិ យាវតាជគតោគតិ។|
    count |៣៩|
      block |តេន ញាណេន សព្ពញ្ញូ ឥតិ ពុទ្ធោ បវុច្ចតិ|
      block |វន្ទាមិ តំ មហាវីរំ សព្ពញ្ញុតមនាវរំ។|
    count |៤០|
      block |សតសហស្សិតោ កប្បេ ពុទ្ធសេដ្ឋំ ថវិំ អហំ|
      block |ទុគ្គតិំ នាភិជានាមិ ញាណត្ថវាយិទំ ផលំ|
    count |៤១|
      block |កិលេសា ឈាបិតា មយ្ហំ…បេ។… វិហរាមិ អនាសវោ|
    count |៤២|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៤៣|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា ញាណត្ថវិកោ ថេរោ ឥមា គាថាយោ|
    block |អភាសិត្ថាតិ។|
    stand |ញាណត្ថវិកត្ថេរស្សាបទានំ ចតុត្ថំ។|
  block |៥។ ឧច្ឆុខណ្ឌិកត្ថេរអបទានំ|
    count |៤៤|
      block |នគរេ ពន្ធុមតិយា ទ្វារបាលោ អហោសហំ|
      block |អទ្ទសំ វិរជំ ពុទ្ធំ សព្ពធម្មាន បារគុំ។|
    count |៤៥|
      block |ឧច្ឆុខណ្ឌិកមាទាយ ពុទ្ធសេដ្ឋស្សទាសហំ|
      block |បសន្នចិត្តោ សុមនោ វិបស្សិស្ស មហេសិនោ។|
    count |៤៦|
      block |ឯកនវុតិតោ កប្បេ យំ ឧច្ឆុមទទិំ តទា|
      block |ទុគ្គតិំ នាភិជានាមិ ឧច្ឆុខណ្ឌស្សិទំ ផលំ។|
    count |៤៧|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៤៨|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៤៩|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា ឧច្ឆុខណ្ឌិកោ ថេរោ ឥមា គាថាយោ|
    block |អភាសិត្ថាតិ។|
    stand |ឧច្ឆុខណ្ឌិកត្ថេរស្សាបទានំ បញ្ចមំ។|
  block |៦។ កឡម្ពទាយកត្ថេរអបទានំ|
    count |៥០|
      block |រោមសោ នាម សម្ពុទ្ធោ វសតេ បព្ពតន្តរេ|
      block |កឡម្ពំ តស្ស បាទាសិំ បសន្នោ សេហិ បាណិភិ។|
    count |៥១|
      block |ចតុន្នវុតិតោ កប្បេ យំ ទានមទទិំ តទា|
      block |ទុគ្គតិំ នាភិជានាមិ កឡម្ពស្ស ឥទំ ផលំ។|
    count |៥២|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៥៣|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៥៤|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា កឡម្ពទាយកោ ថេរោ ឥមា គាថាយោ|
    block |អភាសិត្ថាតិ។|
    stand |កឡម្ពទាយកត្ថេរស្សាបទានំ ឆដ្ឋំ។|
  block |៧។ អម្ពាដកទាយកត្ថេរអបទានំ|
    count |៥៥|
      block |វិបិនេ ពុទ្ធំ ទិស្វាន សយម្ភុំ អបរាជិតំ|
      block |អម្ពាដកំ គហេត្វាន សយម្ភុស្ស អទាសហំ។|
    count |៥៦|
      block |ឯកតិំសេ ឥតោ កប្បេ យំ ផលមទទិំ តទា|
      block |ទុគ្គតិំ នាភិជានាមិ ផលទានស្សិទំ ផលំ។|
    count |៥៧|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៥៨|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៥៩|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា អម្ពាដកទាយកោ ថេរោ ឥមា គាថាយោ|
    block |អភាសិត្ថាតិ។|
    stand |អម្ពាដកទាយកត្ថេរស្សាបទានំ សត្តមំ។|
  block |៨។ ហរីតកទាយកត្ថេរអបទានំ|
    count |៦០|
      block |ហរីតកំ អាមលកំ អម្ពជម្ពុវិភីតកំ|
      block |កោលំ ភល្លាតកំ ពិល្លំ សយមេវ ហរាមហំ។|
    count |៦១|
      block |ទិស្វាន បព្ភារគតំ ឈាយិំ ឈានរតំ មុនិំ|
      block |អាពាធេន អាបីឡេន្តំ អទុតីយំ មហាមុនិំ។|
    count |៦២|
      block |ហរីតកំ គហេត្វាន សយម្ភុស្ស អទាសហំ|
      block |ខាទមត្តម្ហិ ភេសជ្ជេ ព្យាធិ បស្សម្ភិ តាវទេ។|
    count |៦៣|
      block |បហីនទរថោ ពុទ្ធោ អនុមោទមកាសិ មេ|
      block |ភេសជ្ជទានេនិមិនា ព្យាធិវូបសមេន ច។|
    count |៦៤|
      block |ទេវភូតោ មនុស្សោ វា ជាតោ វា អញ្ញជាតិយា|
      block |សព្ពត្ថ សុខិតោ ហោតុ មា ច តេ ព្យាធិមាគមា។|
    count |៦៥|
      block |ឥទំ វត្វាន សម្ពុទ្ធោ សយម្ភូ អបរាជិតោ|
      block |នភំ អព្ភុគ្គមី ធីរោ ហំសរាជាវ អម្ពរេ។|
    count |៦៦|
      block |យតោ ហរីតកំ ទិន្នំ សយម្ភុស្ស មហេសិនោ|
      block |ឥមំ ជាតិំ ឧបាទាយ ព្យាធិ មេ នុបបជ្ជថ។|
    count |៦៧|
      block |អយំ បច្ឆិមកោ មយ្ហំ ចរិមោ វត្តតេ ភវោ|
      block |តិស្សោ វិជ្ជា សច្ឆិកតា កតំ ពុទ្ធស្ស សាសនំ។|
    count |៦៨|
      block |ចតុន្នវុតិតោ កប្បេ ភេសជ្ជមទទិំ តទា|
      block |ទុគ្គតិំ នាភិជានាមិ ភេសជ្ជស្ស ឥទំ ផលំ។|
    count |៦៩|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៧០|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៧១|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា ហរីតកទាយកោ ថេរោ ឥមា គាថាយោ|
    block |អភាសិត្ថាតិ។|
    stand |ហរីតកទាយកត្ថេរស្សាបទានំ អដ្ឋមំ។|
  block |៩។ អម្ពបិណ្ឌិយត្ថេរអបទានំ|
    count |៧២|
      block |ហត្ថិរាជា តទា អាសិំ ឦសាទន្តោ ឧរុឡ្ហវា|
      block |វិចរន្តោ ព្រហារញ្ញេ អទ្ទសំ លោកនាយកំ។|
    count |៧៣|
      block |អម្ពបិណ្ឌំ គហេត្វាន អទាសិំ សត្ថុនោ អហំ|
      block |បដិគ្គណ្ហិ មហាវីរោ សិទ្ធត្ថោ លោកនាយកោ។|
    count |៧៤|
      block |មម និជ្ឈាយមានស្ស បរិភុញ្ជិ តទា ជិនោ|
      block |តត្ថ ចិត្តំ បសាទេត្វា តុសិតំ ឧបបជ្ជហំ។|
    count |៧៥|
      block |តតោ អហំ ចវិត្វាន ចក្កវត្តី អហោសហំ|
      block |ឯតេនេវ ឧបាយេន អនុភុត្វាន សម្បទា។|
    count |៧៦|
      block |បធានបហិតត្តោហំ ឧបសន្តោ និរូបធិ|
      block |សព្ពាសវេ បរិញ្ញាយ វិហរាមិ អនាសវោ។|
    count |៧៧|
      block |ចតុន្នវុតិតោ កប្បេ យំ ផលមទទិំ តទា|
      block |ទុគ្គតិំ នាភិជានាមិ ផលទានស្សិទំ ផលំ។|
    count |៧៨|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៧៩|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៨០|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា អម្ពបិណ្ឌិយោ ថេរោ ឥមា គាថាយោ|
    block |អភាសិត្ថាតិ។|
    stand |អម្ពបិណ្ឌិយត្ថេរស្សាបទានំ នវមំ។|
  block |១០។ អម្ពផលិយត្ថេរអបទានំ|
    count |៨១|
      block |បទុមុត្តរពុទ្ធស្ស លោកជេដ្ឋស្ស តាទិនោ|
      block |បិណ្ឌាយ វិចរន្តស្ស ធារតោ ឧត្តមំ យសំ។|
    count |៨២|
      block |អគ្គផលំ គហេត្វាន វិប្បសន្នេន ចេតសា|
      block |ទក្ខិណេយ្យស្ស វីរស្ស អទាសិំ សត្ថុនោ អហំ។|
    count |៨៣|
      block |តេន កម្មេន ទ្វិបទិន្ទ លោកជេដ្ឋ នរាសភ|
      block |បត្តោម្ហិ អចលំ ឋានំ ហិត្វា ជយបរាជយំ។|
    count |៨៤|
      block |សតសហស្សិតោ កប្បេ យំ ទានមទទិំ តទា|
      block |ទុគ្គតិំ នាភិជានាមិ អគ្គទានស្សិទំ ផលំ។|
    count |៨៥|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៨៦|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៨៧|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      block |ឥត្ថំ សុទំ អាយស្មា អម្ពផលិយោ ថេរោ ឥមា គាថាយោ អភាសិត្ថាតិ|
      block |ថេរោ ឯកវិហារី ច សង្ខិយោ បាដិហីរកោ|
      block |ថវិកោ ឧច្ឆុខណ្ឌី ច កឡម្ពអម្ពាដកទោ។|
      block |ហរីតកម្ពបិណ្ឌី ច អម្ពទោ ទសមោ យតិ|
      block |ឆឡសីតិ ច គាថាយោ គណិតាយោ វិភាវិភិ។|
    stand |អម្ពផលិយត្ថេរស្សាបទានំ ទសមំ។|
    stand |ឯកវិហារិវគ្គោ ចតុចត្តាលីសមោ។|
    block |តស្សុទ្ទានំ|
