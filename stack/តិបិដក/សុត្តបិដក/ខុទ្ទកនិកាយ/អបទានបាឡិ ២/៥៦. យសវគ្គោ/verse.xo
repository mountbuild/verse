block |៥៦។ យសវគ្គោ|
  block |១។ យសត្ថេរអបទានំ|
    count |១|
      block |មហាសមុទ្ទំ ឱគ្គយ្ហ ភវនំ មេ សុនិម្មិតំ|
      block |សុនិម្មិតា បោក្ខរណី ចក្កវាកូបកូជិតា។|
    count |២|
      block |មន្ទារកេហិ សញ្ឆន្នា បទុមុប្បលកេហិ ច|
      block |នទី ច សន្ទតេ តត្ថ សុបតិត្ថា មនោរមា។|
    count |៣|
      block |មច្ឆកច្ឆបសញ្ឆន្នា នានាទិជសមោត្ថដា|
      block |មយូរកោញ្ចាភិរុទា កោកិលាទីហិ វគ្គុហិ។|
    count |៤|
      block |បារេវតា រវិហំសា ចក្កវាកា នទីចរា|
      block |តិត្តិរា សាឡិកា ចេត្ថ បាវកា ជីវំជីវកា។|
    count |៥|
      block |ហំសាកោញ្ចាភិនទិតា កោសិយា បិង្គលា ពហូ|
      block |សត្តរតនសម្បន្នា មណិមុត្តបវាឡិកា។|
    count |៦|
      block |សព្ពេ សោណ្ណមយា រុក្ខា នានាខន្ធសមេរិតា|
      block |ឧជ្ជោតេន្តិ ទិវារត្តិំ ភវនំ សព្ពកាលិកំ។|
    count |៧|
      block |សដ្ឋិតុរិយសហស្សានិ សាយំ បាតោ បវជ្ជរេ|
      block |សោឡសិត្ថិសហស្សានិ បរិវារេន្តិ មំ សទា។|
    count |៨|
      block |អភិនិក្ខម្ម ភវនា សុមេធំ លោកនាយកំ|
      block |បសន្នចិត្តោ សុមនោ វន្ទយិំ តំ មហាយសំ។|
    count |៩|
      block |សម្ពុទ្ធំ អភិវាទេត្វា សសង្ឃំ តំ និមន្តយិំ|
      block |អធិវាសេសិ សោ ធីរោ សុមេធោ លោកនាយកោ។|
    count |១០|
      block |មម ធម្មកថំ កត្វា ឧយ្យោជេសិ មហាមុនិ|
      block |សម្ពុទ្ធំ អភិវាទេត្វា ភវនំ មេ ឧបាគមិំ។|
    count |១១|
      block |អាមន្តយិំ បរិជនំ សព្ពេ សន្និបតុំ តទា|
      block |បុព្ពណ្ហសមយំ ពុទ្ធោ ភវនំ អាគមិស្សតិ។|
    count |១២|
      block |លាភា អម្ហំ សុលទ្ធា នោ យេ វសាម តវន្តិកេ|
      block |មយម្បិ ពុទ្ធសេដ្ឋស្ស បូជយិស្សាម សត្ថុនោ។|
    count |១៣|
      block |អន្នំ បានំ បដ្ឋបេត្វា កាលំ អារោចយិំ អហំ|
      block |វសីសតសហស្សេហិ ឧបេសិ លោកនាយកោ។|
    count |១៤|
      block |បញ្ចង្គិកេហិ តុរិយេហិ បច្ចុគ្គមមកាសហំ|
      block |សព្ពសោណ្ណមយេ បីឋេ និសីទិ បុរិសុត្តមោ។|
    count |១៥|
      block |ឧបរិច្ឆទនំ អាសិ សព្ពសោណ្ណមយំ តទា|
      block |ពីជនីយោ បវាយន្តិ ភិក្ខុសង្ឃំ អនុត្តរំ។|
    count |១៦|
      block |បហូតេនន្នបានេន ភិក្ខុសង្ឃំ អតប្បយិំ|
      block |បច្ចេកទុស្សយុគលេ ភិក្ខុសង្ឃស្សទាសហំ។|
    count |១៧|
      block |យំ វទេតិ សុមេធោ សោ អាហុតីនំ បដិគ្គហោ|
      block |ភិក្ខុសង្ឃេ និសីទិត្វា ឥមា គាថា អភាសថ។|
    count |១៨|
      block |យោ មំ អន្នេន បានេន សព្ពេ ឥមេ ច តប្បយិ|
      block |តមហំ កិត្តយិស្សាមិ សុណាថ មម ភាសតោ។|
    count |១៩|
      block |អដ្ឋារសេ កប្បសតេ ទេវលោកេ រមិស្សតិ|
      block |សហស្សក្ខត្តុំ រាជាយំ ចក្កវត្តី ភវិស្សតិ។|
    count |២០|
      block |ឧបគច្ឆតិ យំ យោនិំ ទេវត្តំ អថ មានុសំ|
      block |សព្ពសោណ្ណមយំ តស្ស ឆទនំ ធារយិស្សតិ។|
    count |២១|
      block |តិំសកប្បសហស្សម្ហិ ឱក្កាកកុលសម្ភវោ|
      block |គោតមោ នាម គោត្តេន សត្ថា លោកេ ភវិស្សតិ។|
    count |២២|
      block |តស្ស ធម្មេសុ ទាយាទោ ឱរសោ ធម្មនិម្មិតោ|
      block |សព្ពាសវេ បរិញ្ញាយ និព្ពាយិស្សតិនាសវោ។|
    count |២៣|
      block |ភិក្ខុសង្ឃេ និសីទិត្វា សីហនាទំ នទិស្សតិ|
      block |ចិតកេ ឆត្តំ ធារេន្តិ ហេដ្ឋា ឆត្តម្ហិ ឌយ្ហថ។|
    count |២៤|
      block |សាមញ្ញំ មេ អនុប្បត្តំ កិលេសា ឈាបិតា មយា|
      block |មណ្ឌបេ រុក្ខមូលេ វា សន្តាសោ មេ ន វិជ្ជតិ។|
    count |២៥|
      block |តិំសកប្បសហស្សម្ហិ យំ ទានមទទិំ តទា|
      block |ទុគ្គតិំ នាភិជានាមិ សព្ពទានស្សិទំ ផលំ។|
    count |២៦|
      block |កិលេសា ឈាបិតា មយ្ហំ ភវា សព្ពេ សមូហតា|
      block |នាគោវ ពន្ធនំ ឆេត្វា វិហរាមិ អនាសវោ។|
    count |២៧|
      block |ស្វាគតំ វត មេ អាសិ មម ពុទ្ធស្ស សន្តិកេ|
      block |តិស្សោ វិជ្ជា អនុប្បត្តា កតំ ពុទ្ធស្ស សាសនំ។|
    count |២៨|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    block |ឥត្ថំ សុទំ អាយស្មា យសោ ថេរោ ឥមា គាថាយោ អភាសិត្ថាតិ។|
    stand |យសត្ថេរស្សាបទានំ បឋមំ។|
  block |២។ នទីកស្សបត្ថេរអបទានំ|
    count |២៩|
      block |បទុមុត្តរស្ស ភគវតោ លោកជេដ្ឋស្ស តាទិនោ|
      block |បិណ្ឌចារំ ចរន្តស្ស វារតោ ឧត្តមំ យសំ|
      block |អគ្គផលំ គហេត្វាន អទាសិំ សត្ថុនោ អហំ។|
    count |៣០|
      block |តេន កម្មេន ទេវិន្ទោ លោកជេដ្ឋោ នរាសភោ|
      block |សម្បត្តោម្ហិ អចលំ ឋានំ ហិត្វា ជយបរាជយំ។|
    count |៣១|
      block |សតសហស្សិតោ កប្បេ យំ ផលំ អទទិំ តទា|
      block |ទុគ្គតិំ នាភិជានាមិ អគ្គទានស្សិទំ ផលំ។|
    count |៣២|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៣៣|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៣៤|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា នទីកស្សបោ ថេរោ ឥមា គាថាយោ|
    block |អភាសិត្ថាតិ។|
    stand |នទីកស្សបត្ថេរស្សាបទានំ ទុតិយំ។|
  block |៣។ គយាកស្សបត្ថេរអបទានំ|
    count |៣៥|
      block |អជិនចម្មវត្ថោហំ ខារិភារធរោ តទា|
      block |ខារិកំ ហារយិត្វាន កោលំ អហាសិ អស្សមំ។|
    count |៣៦|
      block |ភគវា តម្ហិ សមយេ ឯកោ អទុតិយោ ជិនោ|
      block |មមស្សមំ ឧបាគច្ឆិ ជោតេន្តោ សព្ពកាលិកំ។|
    count |៣៧|
      block |សកំ ចិត្តំ បសាទេត្វា អភិវាទេត្វាន សុព្ពតំ|
      block |ឧភោ ហត្ថេហិ បគ្គយ្ហ កោលំ ពុទ្ធស្សទាសហំ។|
    count |៣៨|
      block |ឯកតិំសេ ឥតោ កប្បេ យំ ផលំ អទទិំ តទា|
      block |ទុគ្គតិំ នាភិជានាមិ កោលទានស្សិទំ ផលំ។|
    count |៣៩|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៤០|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៤១|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា គយាកស្សបោ ថេរោ ឥមា គាថាយោ|
    block |អភាសិត្ថាតិ។|
    stand |គយាកស្សបត្ថេរស្សាបទានំ តតិយំ។|
  block |៤។ កិមិលត្ថេរអបទានំ|
    count |៤២|
      block |និព្ពុតេ កកុសន្ធម្ហិ ព្រាហ្មណម្ហិ វុសីមតិ|
      block |គហេត្វា សលលំ មាលំ មណ្ឌបំ ការយិំ អហំ។|
    count |៤៣|
      block |តាវតិំសំ គតោ សន្តោ លភិម្ហ ព្យម្ហមុត្តមំ|
      block |អញ្ញេ ទេវេតិរោចាមិ បុញ្ញកម្មស្សិទំ ផលំ។|
    count |៤៤|
      block |ទិវា វា យទិ វា រត្តិំ ចង្កមន្តោ ឋិតោ ចហំ|
      block |ឆន្នោ សលលបុប្ផេហិ បុញ្ញកម្មស្សិទំ ផលំ។|
    count |៤៥|
      block |ឥមស្មិំយេវ កប្បម្ហិ យំ ពុទ្ធមភិបូជយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |៤៦|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៤៧|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៤៨|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា កិមិលោ ថេរោ ឥមា គាថាយោ|
    block |អភាសិត្ថាតិ។|
    stand |កិមិលត្ថេរស្សាបទានំ ចតុត្ថំ។|
  block |៥។ វជ្ជីបុត្តត្ថេរអបទានំ|
    count |៤៩|
      block |សហស្សរំសី ភគវា សយម្ភូ អបរាជិតោ|
      block |វិវេកា វុដ្ឋហិត្វាន គោចរាយាភិនិក្ខមិ។|
    count |៥០|
      block |ផលហត្ថោ អហំ ទិស្វា ឧបគច្ឆិំ នរាសភំ|
      block |បសន្នចិត្តោ សុមនោ សវណ្ដំ អទទិំ ផលំ។|
    count |៥១|
      block |ចតុន្នវុតិតោ កប្បេ យំ ផលំ អទទិំ តទា|
      block |ទុគ្គតិំ នាភិជានាមិ ផលទានស្សិទំ ផលំ។|
    count |៥២|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៥៣|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៥៤|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា វជ្ជីបុត្តោ ថេរោ ឥមា គាថាយោ|
    block |អភាសិត្ថាតិ។|
    stand |វជ្ជីបុត្តត្ថេរស្សាបទានំ បញ្ចមំ។|
  block |៦។ ឧត្តរត្ថេរអបទានំ|
    count |៥៥|
      block |សុមេធោ នាម សម្ពុទ្ធោ ពាត្តិំសវរលក្ខណោ|
      block |វិវេកកាមោ ភគវា ហិមវន្តមុបាគមិ។|
    count |៥៦|
      block |អជ្ឈោគាហេត្វា ហិមវន្តំ អគ្គោ ការុណិកោ មុនិ|
      block |បល្លង្កំ អាភុជិត្វាន និសីទិ បុរិសុត្តមោ។|
    count |៥៧|
      block |វិជ្ជធរោ តទា អាសិំ អន្តលិក្ខចរោ អហំ|
      block |តិសូលំ សុគតំ គយ្ហ គច្ឆាមិ អម្ពរេ តទា។|
    count |៥៨|
      block |បព្ពតគ្គេ យថា អគ្គិ បុណ្ណមាយេវ ចន្ទិមា|
      block |វនំ ឱភាសតេ ពុទ្ធោ សាលរាជាវ ផុល្លិតោ។|
    count |៥៩|
      block |វនគ្គា និក្ខមិត្វាន ពុទ្ធរំសីភិធាវរេ|
      block |នឡគ្គិវណ្ណសង្កាសា ទិស្វា ចិត្តំ បសាទយិំ។|
    count |៦០|
      block |វិចិនំ អទ្ទសំ បុប្ផំ កណិការំ ទេវគន្ធិកំ|
      block |តីណិ បុប្ផានិ អាទាយ ពុទ្ធសេដ្ឋមបូជយិំ។|
    count |៦១|
      block |ពុទ្ធស្ស អានុភាវេន តីណិ បុប្ផានិ មេ តទា|
      block |ឧទ្ធំ វណ្ដា អធោបត្តា ឆាយំ កុព្ពន្តិ សត្ថុនោ។|
    count |៦២|
      block |តេន កម្មេន សុកតេន ចេតនាបណិធីហិ ច|
      block |ជហិត្វា មានុសំ ទេហំ តាវតិំសមគច្ឆហំ។|
    count |៦៣|
      block |តត្ថ មេ សុកតំ ព្យម្ហំ កណិការីតិ ញាយតិ|
      block |សដ្ឋិយោជនមុព្ពេធំ តិំសយោជនវិត្ថតំ។|
    count |៦៤|
      block |សហស្សកណ្ឌំ សតភេណ្ឌុ ធជាលុ ហរិតាមយំ|
      block |សតសហស្សនិយ្យូហា ព្យម្ហេ បាតុភវិំសុ មេ។|
    count |៦៥|
      block |សោណ្ណមយា មណិមយា លោហិតង្កមយាបិ ច|
      block |ផលិកាបិ ច បល្លង្កា យេនិច្ឆកា យទិច្ឆកា។|
    count |៦៦|
      block |មហារហញ្ច សយនំ តូលិកា វិកតីយុតំ|
      block |ឧទ្ធលោមិញ្ច ឯកន្តំ ពិម្ពោហនសមាយុតំ។|
    count |៦៧|
      block |ភវនា និក្ខមិត្វាន ចរន្តោ ទេវចារិកំ|
      block |យថា ឥច្ឆាមិ គមនំ ទេវសង្ឃបុរក្ខតោ។|
    count |៦៨|
      block |បុប្ផស្ស ហេដ្ឋា តិដ្ឋាមិ ឧបរិច្ឆទនំ មម|
      block |សមន្តា យោជនសតំ កណិការេហិ ឆាទិតំ។|
    count |៦៩|
      block |សដ្ឋិតុរិយសហស្សានិ សាយបាតំ ឧបដ្ឋហុំ|
      block |បរិវារេន្តិ មំ និច្ចំ រត្តិន្ទិវមតន្ទិតា។|
    count |៧០|
      block |តត្ថ នច្ចេហិ គីតេហិ តាលេហិ វាទិតេហិ ច|
      block |រមាមិ ខិឌ្ឌា រតិយា មោទាមិ កាមកាមហំ។|
    count |៧១|
      block |តត្ថ ភុត្វា បិវិត្វា ច មោទាមិ តិទសេ តទា|
      block |នារីគណេហិ សហិតោ មោទាមិ ព្យម្ហមុត្តមេ។|
    count |៧២|
      block |សតានំ បញ្ចក្ខត្តុញ្ច ទេវរជ្ជមការយិំ|
      block |សតានំ តីណិក្ខត្តុញ្ច ចក្កវត្តី អហោសហំ|
      block |បទេសរជ្ជំ វិបុលំ គណនាតោ អសង្ខិយំ។|
    count |៧៣|
      block |ភវេ ភវេ សំសរន្តោ មហាភោគំ លភាមហំ|
      block |ភោគេ មេ ឩនតា នត្ថិ ពុទ្ធបូជាយិទំ ផលំ។|
    count |៧៤|
      block |ទុវេ ភវេ សំសរាមិ ទេវត្តេ អថ មានុសេ|
      block |អញ្ញំ គតិំ ន ជានាមិ ពុទ្ធបូជាយិទំ ផលំ។|
    count |៧៥|
      block |ទុវេ កុលេ បជាយាមិ ខត្តិយេ ចាបិ ព្រាហ្មណេ|
      block |នីចេ កុលេ ន ជាយាមិ ពុទ្ធបូជាយិទំ ផលំ។|
    count |៧៦|
      block |ហត្ថិយានំ អស្សយានំ សិវិកំ សន្ទមានិកំ|
      block |លភាមិ សព្ពមេវេតំ ពុទ្ធបូជាយិទំ ផលំ។|
    count |៧៧|
      block |ទាសីគណំ ទាសគណំ នារិយោ សមលង្កតា|
      block |លភាមិ សព្ពមេវេតំ ពុទ្ធបូជាយិទំ ផលំ។|
    count |៧៨|
      block |កោសេយ្យកម្ពលិយានិ ខោមកប្បាសិកានិ ច|
      block |លភាមិ សព្ពមេវេតំ ពុទ្ធបូជាយិទំ ផលំ។|
    count |៧៩|
      block |នវវត្ថំ នវផលំ នវគ្គរសភោជនំ|
      block |លភាមិ សព្ពមេវេតំ ពុទ្ធបូជាយិទំ ផលំ។|
    count |៨០|
      block |ឥមំ ខាទ ឥមំ ភុញ្ជ ឥមម្ហិ សយនេ សយ|
      block |លភាមិ សព្ពមេវេតំ ពុទ្ធបូជាយិទំ ផលំ។|
    count |៨១|
      block |សព្ពត្ថ បូជិតោ ហោមិ យសោ អច្ចុគ្គតោ មម|
      block |មហាបក្ខោ សទា ហោមិ អភេជ្ជបរិសោ សទា|
      block |ញាតីនំ ឧត្តមោ ហោមិ ពុទ្ធបូជាយិទំ ផលំ។|
    count |៨២|
      block |សីតំ ឧណ្ហំ ន ជានាមិ បរិឡាហោ ន វិជ្ជតិ|
      block |អថោ ចេតសិកំ ទុក្ខំ ហទយេ មេ ន វិជ្ជតិ។|
    count |៨៣|
      block |សុវណ្ណវណ្ណោ ហុត្វាន សំសរាមិ ភវាភវេ|
      block |វេវណ្ណិយំ ន ជានាមិ ពុទ្ធបូជាយិទំ ផលំ។|
    count |៨៤|
      block |ទេវលោកា ចវិត្វាន សុក្កមូលេន ចោទិតោ|
      block |សាវត្ថិយំ បុរេ ជាតោ មហាសាលេសុ អឌ្ឍកេ។|
    count |៨៥|
      block |បញ្ច កាមគុណេ ហិត្វា បព្ពជិំ អនគារិយំ|
      block |ជាតិយា សត្តវស្សោហំ អរហត្តមបាបុណិំ។|
    count |៨៦|
      block |ឧបសម្បទាយី ពុទ្ធោ គុណមញ្ញាយ ចក្ខុមា|
      block |តរុណោ បូជនីយោហំ ពុទ្ធបូជាយិទំ ផលំ។|
    count |៨៧|
      block |ទិព្ពចក្ខុវិសុទ្ធំ មេ សមាធិកុសលោ អហំ|
      block |អភិញ្ញាបារមិប្បត្តោ ពុទ្ធបូជាយិទំ ផលំ។|
    count |៨៨|
      block |បដិសម្ភិទា អនុប្បត្តោ ឥទ្ធិបាទេសុ កោវិទោ|
      block |ធម្មេសុ បារមិប្បត្តោ ពុទ្ធបូជាយិទំ ផលំ។|
    count |៨៩|
      block |តិំសកប្បសហស្សម្ហិ យំ ពុទ្ធមភិបូជយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |៩០|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៩១|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៩២|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា ឧត្តរោ ថេរោ ឥមា គាថាយោ|
    block |អភាសិត្ថាតិ។|
    stand |ឧត្តរត្ថេរស្សាបទានំ ឆដ្ឋំ។|
  block |៧។ អបរឧត្តរត្ថេរអបទានំ|
    count |៩៣|
      block |និព្ពុតេ លោកនាថម្ហិ សិទ្ធត្ថេ លោកនាយកេ|
      block |មម ញាតី សមានេត្វា ធាតុបូជំ អកាសហំ។|
    count |៩៤|
      block |ចតុន្នវុតិតោ កប្បេ យំ ធាតុមភិបូជយិំ|
      block |ទុគ្គតិំ នាភិជានាមិ ធាតុបូជាយិទំ ផលំ។|
    count |៩៥|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៩៦|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៩៧|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា អបរឧត្តរត្ថេរោ ឥមា គាថាយោ|
    block |អភាសិត្ថាតិ។|
    stand |អបរស្ស ឧត្តរត្ថេរស្សាបទានំ សត្តមំ។|
  block |៨។ ភទ្ទជិត្ថេរអបទានំ|
    count |៩៨|
      block |ឱគយ្ហ យំ បោក្ខរណិំ នានាកុញ្ជរសេវិតំ|
      block |ឧទ្ធរាមិ ភិសំ តត្ថ ឃាសហេតុ អហំ តទា។|
    count |៩៩|
      block |ភគវា តម្ហិ សមយេ បទុមុត្តរសវ្ហយោ|
      block |រត្តម្ពរធរោ ពុទ្ធោ គច្ឆតេ អនិលញ្ជសេ។|
    count |១០០|
      block |ធុនន្តោ បំសុកូលានិ សទ្ទំ អស្សោសហំ តទា|
      block |ឧទ្ធំ និជ្ឈាយមានោហំ អទ្ទសំ លោកនាយកំ។|
    count |១០១|
      block |តត្ថេវ ឋិតកោ សន្តោ អាយាចិំ លោកនាយកំ|
      block |មធុំ ភិសេហិ សហិតំ ខីរំ សប្បិំ មុឡាលិកំ។|
    count |១០២|
      block |បដិគ្គណ្ហាតុ មេ ពុទ្ធោ អនុកម្បាយ ចក្ខុមា|
      block |តតោ ការុណិកោ សត្ថា ឱរោហិត្វា មហាយសោ។|
    count |១០៣|
      block |បដិគ្គណ្ហិ មម ភិក្ខំ អនុកម្បាយ ចក្ខុមា|
      block |បដិគ្គហេត្វា សម្ពុទ្ធោ អកា មេ អនុមោទនំ។|
    count |១០៤|
      block |សុខី ហោតុ មហាបុញ្ញ គតិ តុយ្ហំ សមិជ្ឈតុ|
      block |ឥមិនា ភិសទានេន លភស្សុ វិបុលំ សុខំ។|
    count |១០៥|
      block |ឥទំ វត្វាន សម្ពុទ្ធោ ជលជុត្តមនាមកោ|
      block |ភិក្ខមាទាយ សម្ពុទ្ធោ អាកាសេនាគមា ជិនោ។|
    count |១០៦|
      block |តតោ ភិសំ គហេត្វាន អគច្ឆិំ មម អស្សមំ|
      block |ភិសំ រុក្ខេ លគ្គេត្វាន មម ទានំ អនុស្សរិំ។|
    count |១០៧|
      block |មហាវាតោ ឧដ្ឋហិត្វា សញ្ចាលេសិ វនំ តទា|
      block |អាកាសោ អភិនាទិត្ថ អសនី ច ផលី តទា។|
    count |១០៨|
      block |តតោ មេ អសនីបាតោ មត្ថកេ និបតី តទា|
      block |សោហំ និសិន្នកោ សន្តោ តត្ថ កាលង្កតោ អហំ។|
    count |១០៩|
      block |បុញ្ញកម្មេន សញ្ញុត្តោ តុសិតំ ឧបបជ្ជហំ|
      block |កឡេវរំ មេ បតិតំ ទេវលោកេ រមាមហំ។|
    count |១១០|
      block |ឆឡសីតិសហស្សានិ នារិយោ សមលង្កតា|
      block |សាយំ បាតំ ឧបដ្ឋន្តិ ភិសទានស្សិទំ ផលំ។|
    count |១១១|
      block |មនុស្សយោនិមាគន្ត្វា សុខិតោ ហោមហំ តទា|
      block |ភោគា មេ ឩនតា នត្ថិ ភិសទានស្សិទំ ផលំ។|
    count |១១២|
      block |អនុកម្បិតកោ តេន ទេវទេវេន តាទិនា|
      block |សព្ពាសវបរិក្ខីណា នត្ថិ ទានិ បុនព្ភវោ។|
    count |១១៣|
      block |សតសហស្សិតោ កប្បេ យំ ភិសំ អទទិំ តទា|
      block |ទុគ្គតិំ នាភិជានាមិ ភិសទានស្សិទំ ផលំ។|
    count |១១៤|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |១១៥|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |១១៦|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា ភទ្ទជិត្ថេរោ ឥមា គាថាយោ|
    block |អភាសិត្ថាតិ។|
    stand |ភទ្ទជិត្ថេរស្សាបទានំ អដ្ឋមំ។|
  block |៩។ សិវកត្ថេរអបទានំ|
    count |១១៧|
      block |ឯសនាយ ចរន្តស្ស វិបស្សិស្ស មហេសិនោ|
      block |រិត្តកំ បត្តំ ទិស្វាន កុម្មាសំ បូរយិំ អហំ។|
    count |១១៨|
      block |ឯកនវុតិតោ កប្បេ យំ ភិក្ខមទទិំ តទា|
      block |ទុគ្គតិំ នាភិជានាមិ កុម្មាសស្ស ឥទំ ផលំ។|
    count |១១៩|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |១២០|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |១២១|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា សិវកត្ថេរោ ឥមា គាថាយោ|
    block |អភាសិត្ថាតិ។|
    stand |សិវកត្ថេរស្សាបទានំ នវមំ។|
  block |១០។ ឧបវានត្ថេរអបទានំ|
    count |១២២|
      block |បទុមុត្តរោ នាម ជិនោ សព្ពធម្មាន បារគូ|
      block |ជលិត្វា អគ្គិក្ខន្ធោវ សម្ពុទ្ធោ បរិនិព្ពុតោ។|
    count |១២៣|
      block |មហាជនា សមាគម្ម បូជយិត្វា តថាគតំ|
      block |ចិតំ កត្វាន សុគតំ សរីរំ អភិរោបយុំ។|
    count |១២៤|
      block |សរីរកិច្ចំ កត្វាន ធាតុំ តត្ថ សមានយុំ|
      block |សទេវមនុស្សា សព្ពេ ពុទ្ធថូបំ អកំសុ តេ។|
    count |១២៥|
      block |បឋមា កញ្ចនមយា ទុតិយា ច មណិមយា|
      block |តតិយា រូបិយមយា ចតុត្ថី ផលិកាមយា។|
    count |១២៦|
      block |តត្ថ បញ្ចមិកា ចេវ លោហិតង្កមយា អហុ|
      block |ឆដ្ឋា មសារគល្លស្ស សព្ពំ រតនមយូបរិ។|
    count |១២៧|
      block |ជង្ឃា មណិមយា អាសិ វេទិកា រតនាមយា|
      block |សព្ពសោណ្ណមយោ ថូបោ ឧទ្ធំ យោជនមុគ្គតោ។|
    count |១២៨|
      block |ទេវា តត្ថ សមាគន្ត្វា ឯកតោ មន្តយុំ តទា|
      block |មយម្បិ ថូបំ កស្សាម លោកនាថស្ស តាទិនោ។|
    count |១២៩|
      block |ធាតុ អាវេណិកា នត្ថិ សរីរំ ឯកបិណ្ឌិតំ|
      block |ឥមម្ហិ ពុទ្ធថូបម្ហិ កស្សាម កញ្ចុកំ មយំ។|
    count |១៣០|
      block |ទេវា សត្តហិ រត្នេហិ អញ្ញំ វឌ្ឍេសុំ យោជនំ|
      block |ថូបោ ទ្វិយោជនុព្ពេធោ តិមិរំ ព្យបហន្តិ សោ។|
    count |១៣១|
      block |នាគា តត្ថ សមាគន្ត្វា ឯកតោ មន្តយុំ តទា|
      block |មនុស្សា ចេវ ទេវា ច ពុទ្ធថូបំ អកំសុ តេ។|
    count |១៣២|
      block |មា នោ បមត្តា អស្សុម្ហ អប្បមត្តា សទេវកា|
      block |មយម្បិ ថូបំ កស្សាម លោកនាថស្ស តាទិនោ។|
    count |១៣៣|
      block |ឥន្ទនីលំ មហានីលំ អថោ ជោតិរសំ មណិំ|
      block |ឯកតោ សន្និបាតេត្វា ពុទ្ធថូបំ អឆាទយុំ។|
    count |១៣៤|
      block |សព្ពំ មណិមយំ អាសិ យាវតា ពុទ្ធចេតិយំ|
      block |តិយោជនសមុព្ពេធំ អាលោកករណំ តទា។|
    count |១៣៥|
      block |គរុឡា ច សមាគន្ត្វា ឯកតោ មន្តយុំ តទា|
      block |មនុស្សា ទេវនាគា ច ពុទ្ធបូជំ អកំសុ តេ។|
    count |១៣៦|
      block |មា នោ បមត្តា អស្សុម្ហ អប្បមត្តា សទេវកា|
      block |មយម្បិ ថូបំ កស្សាម លោកនាថស្ស តាទិនោ។|
    count |១៣៧|
      block |សព្ពំ មណិមយំ ថូបំ អករុំ តេ ច កញ្ចុកំ|
      block |យោជនំ តេបិ វឌ្ឍេសុំ អាយតំ ពុទ្ធចេតិយំ។|
    count |១៣៨|
      block |ចតុយោជនមុព្ពេធោ ពុទ្ធថូបោ វិរោចតិ|
      block |ឱភាសេតិ ទិសា សព្ពា សតរំសីវ ឧគ្គតោ។|
    count |១៣៩|
      block |កុម្ភណ្ឌា ច សមាគន្ត្វា ឯកតោ មន្តយុំ តទា|
      block |មនុស្សា ចេវ ទេវា ច នាគា ច គរុឡា តថា។|
    count |១៤០|
      block |បច្ចេកំ ពុទ្ធសេដ្ឋស្ស អកំសុ ថូបមុត្តមំ|
      block |មា នោ បមត្តា អស្សុម្ហ អប្បមត្តា សទេវកា។|
    count |១៤១|
      block |មយម្បិ ថូបំ កស្សាម លោកនាថស្ស តាទិនោ|
      block |រតនេហិ ឆាទេស្សាម អាយតំ ពុទ្ធចេតិយំ។|
    count |១៤២|
      block |យោជនំ តេបិ វឌ្ឍេសុំ អាយតំ ពុទ្ធចេតិយំ|
      block |បញ្ចយោជនមុព្ពេធោ ថូបោ ឱភាសតេ តទា។|
    count |១៤៣|
      block |យក្ខា តត្ថ សមាគន្ត្វា ឯកតោ មន្តយុំ តទា|
      block |មនុស្សា ទេវនាគា ច គរុឡា ច កុម្ភណ្ឌកា។|
    count |១៤៤|
      block |បច្ចេកំ ពុទ្ធសេដ្ឋស្ស អកំសុ ថូបមុត្តមំ|
      block |មា នោ បមត្តា អស្សុម្ហ អប្បមត្តា សទេវកា។|
    count |១៤៥|
      block |មយម្បិ ថូបំ កស្សាម លោកនាថស្ស តាទិនោ|
      block |ផលិកា ឆាទយិស្សាម អាយតំ ពុទ្ធចេតិយំ។|
    count |១៤៦|
      block |យោជនំ តេបិ វឌ្ឍេសុំ អាយតំ ពុទ្ធចេតិយំ|
      block |ឆយោជនិកមុព្ពេធោ ថូបោ ឱភាសតេ តទា។|
    count |១៤៧|
      block |គន្ធព្ពា ច សមាគន្ត្វា ឯកតោ មន្តយុំ តទា|
      block |មនុជា ទេវតា នាគា កុម្ភណ្ឌា គរុឡា តថា។|
    count |១៤៨|
      block |សព្ពេ អកំសុ ពុទ្ធថូបំ មយមេត្ថ អការកា|
      block |មយម្បិ ថូបំ កស្សាម លោកនាថស្ស តាទិនោ។|
    count |១៤៩|
      block |វេទិយោ សត្ត កត្វាន ធជំ ឆត្តំ អកំសុ តេ|
      block |សព្ពសោណ្ណមយំ ថូបំ គន្ធព្ពា ការយុំ តទា។|
    count |១៥០|
      block |សត្តយោជនមុព្ពេធោ ថូបោ ឱភាសតេ តទា|
      block |រត្តិន្ទិវា ន ញាយន្តិ អាលោកោ ហោតិ សព្ពទា។|
    count |១៥១|
      block |អភិភោន្តិ ន តស្សាភា ចន្ទសូរា សតារកា|
      block |សមន្តា យោជនសតេ បទីបោបិ ន បជ្ជលិ។|
    count |១៥២|
      block |តេន កាលេន យេ កេចិ ថូបំ បូជេន្តិ មានុសា|
      block |ន តេ ថូបំ អារុហន្តិ អម្ពរេ ឧក្ខិបន្តិ តេ។|
    count |១៥៣|
      block |ទេវេហិ ឋបិតោ យក្ខោ អភិសម្មតនាមកោ|
      block |ធជំ វា បុប្ផទាមំ វា អភិរោបេតិ ឧត្តរិំ។|
    count |១៥៤|
      block |ន តេ បស្សន្តិ តំ យក្ខំ ទាមំ បស្សន្តិ គច្ឆតោ|
      block |ឯវំ បស្សិត្វា គច្ឆន្តា សព្ពេ គច្ឆន្តិ សុគ្គតិំ។|
    count |១៥៥|
      block |វិរុទ្ធា យេ បាវចនេ បសន្នា យេ ច សាសនេ|
      block |បាដិហីរំ ទដ្ឋុកាមា ថូបំ បូជេន្តិ មានុសា។|
    count |១៥៦|
      block |នគរេ ហំសវតិយា អហោសិំ ភតកោ តទា|
      block |អាមោទិតំ ជនំ ទិស្វា ឯវំ ចិន្តេសហំ តទា។|
    count |១៥៧|
      block |ឧឡារោ ភគវា នេសោ យស្ស ធាតុឃរេ ទិសំ|
      block |ឥមា ច ជនតា តុដ្ឋា ការំ កុព្ពំ ន តប្បរេ។|
    count |១៥៨|
      block |អហម្បិ ការំ កស្សាមិ លោកនាថស្ស តាទិនោ|
      block |តស្ស ធម្មេសុ ទាយាទោ ភវិស្សាមិ អនាគតេ។|
    count |១៥៩|
      block |សុធោតំ រជកេនាហំ ឧត្តរេយ្យំ បដំ មម|
      block |វេឡគ្គេ អាលគ្គេត្វាន ធជំ ឧក្ខិបិមម្ពរេ។|
    count |១៦០|
      block |អភិសម្មតកោ គយ្ហ អម្ពរេ ហាសិ មេ ធជំ|
      block |វាតេរិតំ ធជំ ទិស្វា ភិយ្យោ ហាសំ ជនេសហំ។|
    count |១៦១|
      block |តត្ថ ចិត្តំ បសាទេត្វា សមណំ ឧបសង្កមិំ|
      block |តំ ភិក្ខុំ អភិវាទេត្វា វិបាកំ បុច្ឆហំ ធជេ។|
    count |១៦២|
      block |សោ មេ កថេសិ អានន្ទី បីតិសញ្ជននំ មម|
      block |តស្ស ធជស្ស វិបាកំ អនុភោស្សសិ សព្ពទា។|
    count |១៦៣|
      block |ហត្ថិអស្សរថាបត្តី សេនា ច ចតុរង្គិនី|
      block |បរិវារេស្សន្តិ តំ និច្ចំ ធជទានស្សិទំ ផលំ។|
    count |១៦៤|
      block |សដ្ឋិតុរិយសហស្សានិ ភេរិយោ សមលង្កតា|
      block |បរិវារេស្សន្តិ តំ និច្ចំ ធជទានស្សិទំ ផលំ។|
    count |១៦៥|
      block |ឆឡសីតិសហស្សានិ នារិយោ សមលង្កតា|
      block |វិចិត្តវត្ថាភរណា អាមុក្កមណិកុណ្ឌលា។|
    count |១៦៦|
      block |អាឡារបម្ហា ហសុលា សុសញ្ញា តនុមជ្ឈិមា|
      block |បរិវារេស្សន្តិ តំ និច្ចំ ធជទានស្សិទំ ផលំ។|
    count |១៦៧|
      block |តិំសកប្បសហស្សានិ ទេវលោកេ រមិស្សសិ|
      block |អសីតិក្ខត្តុំ ទេវិន្ទោ ទេវរជ្ជំ ករិស្សសិ។|
    count |១៦៨|
      block |សហស្សក្ខត្តុំ រាជា ច ចក្កវត្តី ភវិស្សតិ|
      block |បទេសរជ្ជំ វិបុលំ គណនាតោ អសង្ខិយំ។|
    count |១៦៩|
      block |កប្បសតសហស្សម្ហិ ឱក្កាកកុលសម្ភវោ|
      block |គោតមោ នាម គោត្តេន សត្ថា លោកេ ភវិស្សតិ។|
    count |១៧០|
      block |ទេវលោកា ចវិត្វាន សុក្កមូលេន ចោទិតោ|
      block |បុញ្ញកម្មេន សញ្ញុត្តោ ព្រហ្មពន្ធុ ភវិស្សសិ។|
    count |១៧១|
      block |អសីតិកោដិំ ឆឌ្ឌេត្វា ទាសេ កម្មករេ ពហូ|
      block |គោតមស្ស ភគវតោ សាសនេ បព្ពជិស្សសិ។|
    count |១៧២|
      block |អារាធយិត្វា សម្ពុទ្ធំ គោតមំ សក្យបុង្គវំ|
      block |ឧបវានោតិ នាមេន ហេស្សសិ សត្ថុ សាវកោ។|
    count |១៧៣|
      block |សតសហស្សេ កតំ កម្មំ ផលំ ទស្សេសិ មេ ឥធ|
      block |សុមុត្តោ សរវេគោវ កិលេសេ ឈាបយិំ មម។|
    count |១៧៤|
      block |ចក្កវត្តិស្ស សន្តស្ស ចាតុទ្ទីបិស្សរស្ស មេ|
      block |តីណិ យោជនានិ សាមន្តា ឧស្សីយន្តិ ធជា សទា។|
    count |១៧៥|
      block |សតសហស្សិតោ កប្បេ យំ កម្មមករិំ តទា|
      block |ទុគ្គតិំ នាភិជានាមិ ធជទានស្សិទំ ផលំ។|
    count |១៧៦|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |១៧៧|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |១៧៨|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា ឧបវានត្ថេរោ ឥមា គាថាយោ|
    block |អភាសិត្ថាតិ។|
    stand |ឧបវានត្ថេរស្សាបទានំ ទសមំ។|
  block |១១។ រដ្ឋបាលត្ថេរអបទានំ|
    count |១៧៩|
      block |បទុមុត្តរស្ស ភគវតោ លោកជេដ្ឋស្ស តាទិនោ|
      block |វរនាគោ មយា ទិន្នោ ឦសាទន្តោ ឧរូឡ្ហវា។|
    count |១៨០|
      block |សេតច្ឆត្តោបសោភិតោ សកប្បនោ សហត្ថិបោ|
      block |អគ្ឃាបេត្វាន តំ សព្ពំ សង្ឃារាមំ អការយិំ។|
    count |១៨១|
      block |ចតុបញ្ញាសសហស្សានិ បាសាទេ ការយិំ អហំ|
      block |មហោឃទានំ ករិត្វាន និយ្យាទេសិំ មហេសិនោ។|
    count |១៨២|
      block |អនុមោទិ មហាវីរោ សយម្ភូ អគ្គបុគ្គលោ|
      block |សព្ពេ ជនេ ហាសយន្តោ ទេសេសិ អមតំ បទំ។|
    count |១៨៣|
      block |តំ មេ ពុទ្ធោ វិយាកាសិ ជលជុត្តមនាមកោ|
      block |ភិក្ខុសង្ឃេ និសីទិត្វា ឥមា គាថា អភាសថ។|
    count |១៨៤|
      block |ចតុបញ្ញាសសហស្សានិ បាសាទេ ការយី អយំ|
      block |កថយិស្សាមិ វិបាកំ សុណាថ មម ភាសតោ។|
    count |១៨៥|
      block |អដ្ឋារសសហស្សានិ កូដាគារា ភវិស្សរេ|
      block |ព្យម្ហុត្តមម្ហិ និព្ពត្តា សព្ពសោណ្ណមយា ច តេ។|
    count |១៨៦|
      block |បញ្ញាសក្ខត្តុំ ទេវិន្ទោ ទេវរជ្ជំ ករិស្សតិ|
      block |អដ្ឋបញ្ញាសក្ខត្តុញ្ច ចក្កវត្តី ភវិស្សតិ។|
    count |១៨៧|
      block |កប្បសតសហស្សម្ហិ ឱក្កាកកុលសម្ភវោ|
      block |គោតមោ នាម គោត្តេន សត្ថា លោកេ ភវិស្សតិ។|
    count |១៨៨|
      block |ទេវលោកា ចវិត្វាន សុក្កមូលេន ចោទិតោ|
      block |អឌ្ឍេ កុលេ មហាភោគេ និព្ពត្តិស្សតិ តាវទេ។|
    count |១៨៩|
      block |សោ បច្ឆា បព្ពជិត្វាន សុក្កមូលេន ចោទិតោ|
      block |រដ្ឋបាលោតិ នាមេន ហេស្សតិ សត្ថុ សាវកោ។|
    count |១៩០|
      block |បធានបហិតត្តោ សោ ឧបសន្តោ និរូបធិ|
      block |សព្ពាសវេ បរិញ្ញាយ និព្ពាយិស្សតិនាសវោ។|
    count |១៩១|
      block |ឧដ្ឋាយ អភិនិក្ខម្ម ជហិតា ភោគសម្បទា|
      block |ខេឡបិណ្ឌេវ ភោគម្ហិ បេមំ មយ្ហំ ន វិជ្ជតិ។|
    count |១៩២|
      block |វីរិយំ មេ ធុរធោរយ្ហំ យោគក្ខេមាធិវាហនំ|
      block |ធារេមិ អន្តិមំ ទេហំ សម្មាសម្ពុទ្ធសាសនេ។|
    count |១៩៣|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |១៩៤|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |១៩៥|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      block |យសោ នទីកស្សបោ ច គយាកិមិលវជ្ជិនោ|
      block |ទុវេ ឧត្តរា ភទ្ទជី សិវកោ ឧបវាហនោ|
      block |រដ្ឋបាលោ ឯកសតំ គាថានំ បញ្ចនវុតិ។|
    stand |ឥត្ថំ សុទំ អាយស្មា រដ្ឋបាលោ ថេរោ ឥមា គាថាយោ|
    block |អភាសិត្ថាតិ។|
    stand |រដ្ឋបាលត្ថេរស្សាបទានំ ឯកាទសមំ។|
    stand |យសវគ្គោ ឆបញ្ញាសមោ។|
    block |តស្សុទ្ទានំ|
    stand |ថេរាបទានំ សមត្តំ។|
    stand |ឯត្តាវតា ពុទ្ធាបទានញ្ច បច្ចេកាបទានញ្ច ថេរាបទានញ្ច|
    block |សមត្តានិ។|
    stand |។ នមោ តស្ស ភគវតោ អរហតោ សម្មាសម្ពុទ្ធស្ស។ខុទ្ទកនិកាយេ|
