block |៤៩។ បំសុកូលវគ្គោ|
  block |១។ បំសុកូលសញ្ញកត្ថេរអបទានំ|
    count |១|
      block |តិស្សោ នាមាសិ ភគវា សយម្ភូ អគ្គបុគ្គលោ|
      block |បំសុកូលំ ឋបេត្វាន វិហារំ បាវិសី ជិនោ។|
    count |២|
      block |វិនតំ ធនុមាទាយ ភក្ខត្ថាយ ចរិំ អហំ|
      block |មណ្ឌលគ្គំ គហេត្វាន កាននំ បាវិសិំ អហំ។|
    count |៣|
      block |តត្ថទ្ទសំ បំសុកូលំ ទុមគ្គេ លគ្គិតំ តទា|
      block |ចាបំ តត្ថេវ និក្ខិប្ប សិរេ កត្វាន អញ្ជលិំ។|
    count |៤|
      block |បសន្នចិត្តោ សុមនោ វិបុលាយ ច បីតិយា|
      block |ពុទ្ធសេដ្ឋំ សរិត្វាន បំសុកូលំ អវន្ទហំ។|
    count |៥|
      block |ទ្វេនវុតេ ឥតោ កប្បេ បំសុកូលមវន្ទហំ|
      block |ទុគ្គតិំ នាភិជានាមិ វន្ទនាយ ឥទំ ផលំ។|
    count |៦|
      block |កិលេសា ឈាបិតា មយ្ហំ ភវា សព្ពេ សមូហតា|
      block |នាគោវ ពន្ធនំ ឆេត្វា វិហរាមិ អនាសវោ។|
    count |៧|
      block |ស្វាគតំ វត មេ អាសិ មម ពុទ្ធស្ស សន្តិកេ|
      block |តិស្សោ វិជ្ជា អនុប្បត្តា កតំ ពុទ្ធស្ស សាសនំ។|
    count |៨|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា បំសុកូលសញ្ញកោ ថេរោ ឥមា គាថាយោ|
    block |អភាសិត្ថាតិ។|
    stand |បំសុកូលសញ្ញកត្ថេរស្សាបទានំ បឋមំ។|
  block |២។ ពុទ្ធសញ្ញកត្ថេរអបទានំ|
    count |៩|
      block |អជ្ឈាយកោ មន្តធរោ តិណ្ណំ វេទាន បារគូ|
      block |លក្ខណេ ឥតិហាសេ ច សនិឃណ្ឌុសកេដុភេ។|
    count |១០|
      block |នទីសោតបដិភាគា សិស្សា អាយន្តិ មេ តទា|
      block |តេសាហំ មន្តេ វាចេមិ រត្តិន្ទិវមតន្ទិតោ។|
    count |១១|
      block |សិទ្ធត្ថោ នាម សម្ពុទ្ធោ លោកេ ឧប្បជ្ជិ តាវទេ|
      block |តមន្ធការំ នាសេត្វា ញាណាលោកំ បវត្តយិ។|
    count |១២|
      block |មម អញ្ញតរោ សិស្សោ សិស្សានំ សោ កថេសិ មេ|
      block |សុត្វាន តេ ឯតមត្ថំ អារោចេសុំ មមំ តទា។|
    count |១៣|
      block |ពុទ្ធោ លោកេ សមុប្បន្នោ សព្ពញ្ញូ លោកនាយកោ|
      block |តស្សានុវត្តតិ ជនោ លាភោ អម្ហំ ន វិជ្ជតិ។|
    count |១៤|
      block |អធិច្ចុប្បត្តិកា ពុទ្ធា ចក្ខុមន្តោ មហាយសា|
      block |យំនូនាហំ ពុទ្ធសេដ្ឋំ បស្សេយ្យំ លោកនាយកំ។|
    count |១៥|
      block |អជិនំ មេ គហេត្វាន វាកចីរំ កមណ្ឌលុំ|
      block |អស្សមា អភិនិក្ខម្ម សិស្សេ អាមន្តយិំ អហំ។|
    count |១៦|
      block |ឱទុម្ពរិកបុប្ផំវ ចន្ទម្ហិ សសកំ យថា|
      block |វាយសានំ យថា ខីរំ ទុល្លភោ លោកនាយកោ។|
    count |១៧|
      block |ពុទ្ធោ លោកម្ហិ ឧប្បន្នោ មនុស្សត្តម្បិ ទុល្លភំ|
      block |ឧភោសុ វិជ្ជមានេសុ សវនញ្ច សុទុល្លភំ។|
    count |១៨|
      block |ពុទ្ធោ លោកេ សមុប្បន្នោ ចក្ខុំ លច្ឆាម នោ ភវំ|
      block |ឯថ សព្ពេ គមិស្សាម សម្មាសម្ពុទ្ធសន្តិកំ។|
    count |១៩|
      block |កមណ្ឌលុធរា សព្ពេ ខរាជិននិវាសិនោ|
      block |តេ ជដា ភារភរិតា និក្ខមុំ វិបិនា តទា។|
    count |២០|
      block |យុគមត្តំ បេក្ខមានា ឧត្តមត្ថំ គវេសិនោ|
      block |អាសត្តិទោសរហិតា អសម្ភីតាវ កេសរី។|
    count |២១|
      block |អប្បកិច្ចា អលោលុប្បា និបកា សន្តវុត្តិនោ|
      block |ឧញ្ឆាយ ចរមានា តេ ពុទ្ធសេដ្ឋមុបាគមុំ។|
    count |២២|
      block |ទិយឌ្ឍយោជនេ សេសេ ព្យាធិ មេ ឧបបជ្ជថ|
      block |ពុទ្ធសេដ្ឋំ សរិត្វាន តត្ថ កាលង្កតោ អហំ។|
    count |២៣|
      block |ចតុន្នវុតិតោ កប្បេ យំ សញ្ញមលភិំ តទា|
      block |ទុគ្គតិំ នាភិជានាមិ ពុទ្ធសញ្ញាយិទំ ផលំ។|
    count |២៤|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |២៥|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |២៦|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា ពុទ្ធសញ្ញកោ ថេរោ ឥមា គាថាយោ|
    block |អភាសិត្ថាតិ។|
    stand |ពុទ្ធសញ្ញកត្ថេរស្សាបទានំ ទុតិយំ។|
  block |៣។ ភិសទាយកត្ថេរអបទានំ|
    count |២៧|
      block |ឱគយ្ហ យំ បោក្ខរណិំ នានាកុញ្ជរសេវិតំ|
      block |ឧទ្ធរាមិ ភិសំ តត្ថ ឃាសហេតុ អហំ តទា។|
    count |២៨|
      block |ភគវា តម្ហិ សមយេ បទុមុត្តរសវ្ហយោ|
      block |រត្តម្ពរធរោ ពុទ្ធោ គច្ឆតិ អនិលញ្ជសេ។|
    count |២៩|
      block |ធុនន្តោ បំសុកូលានិ សទ្ទមស្សោសហំ តទា|
      block |ឧទ្ធំ និជ្ឈាយមានោហំ អទ្ទសំ លោកនាយកំ។|
    count |៣០|
      block |តត្ថេវ ឋិតកោ សន្តោ អាយាចិំ លោកនាយកំ|
      block |មធុំ ភិសេហិ សវតិ ខីរំ សប្បិំ មុឡាលិភិ។|
    count |៣១|
      block |បដិគ្គណ្ហាតុ មេ ពុទ្ធោ អនុកម្បាយ ចក្ខុមា|
      block |តតោ ការុណិកោ សត្ថា ឱរុហិត្វា មហាយសោ។|
    count |៣២|
      block |បដិគ្គណ្ហិ មមំ ភិក្ខំ អនុកម្បាយ ចក្ខុមា|
      block |បដិគ្គហេត្វា សម្ពុទ្ធោ អកា មេ អនុមោទនំ។|
    count |៣៣|
      block |សុខី ហោតុ មហាបុញ្ញ គតិ តុយ្ហំ សមិជ្ឈតុ|
      block |ឥមិនា ភិសទានេន លភស្សុ វិបុលំ សុខំ។|
    count |៣៤|
      block |ឥទំ វត្វាន សម្ពុទ្ធោ ជលជុត្តមនាមកោ|
      block |ភិក្ខមាទាយ សម្ពុទ្ធោ អម្ពរេនាគមា ជិនោ។|
    count |៣៥|
      block |តតោ ភិសំ គហេត្វាន អាគច្ឆិំ មម អស្សមំ|
      block |ភិសំ រុក្ខេ លគេត្វាន មម ទានមនុស្សរិំ។|
    count |៣៦|
      block |មហាវាតោ វុដ្ឋហិត្វា សញ្ចាលេសិ វនំ តទា|
      block |អាកាសោ អភិនាទិត្ថ អសនិយា ផលន្តិយា។|
    count |៣៧|
      block |តតោ មេ អសនិបាតោ មត្ថកេ និបតី តទា|
      block |សោហំ និសិន្នកោ សន្តោ តត្ថ កាលង្កតោ អហុំ។|
    count |៣៨|
      block |បុញ្ញកម្មេន សំយុត្តោ តុសិតំ ឧបបជ្ជហំ|
      block |កឡេវរំ មេ បតិតំ ទេវលោកេ រមិំ អហំ។|
    count |៣៩|
      block |ឆឡសីតិសហស្សានិ នារិយោ សមលង្កតា|
      block |សាយបាតំ ឧបដ្ឋន្តិ ភិសទានស្សិទំ ផលំ។|
    count |៤០|
      block |មនុស្សយោនិមាគន្ត្វា សុខិតោ ហោមហំ សទា|
      block |ភោគេ មេ ឩនតា នត្ថិ ភិសទានស្សិទំ ផលំ។|
    count |៤១|
      block |អនុកម្បិតកោ តេន ទេវទេវេន តាទិនា|
      block |សព្ពាសវា បរិក្ខីណា នត្ថិ ទានិ បុនព្ភវោ។|
    count |៤២|
      block |សតសហស្សិតោ កប្បេ យំ ភិសំ អទទិំ តទា|
      block |ទុគ្គតិំ នាភិជានាមិ ភិសទានស្សិទំ ផលំ។|
    count |៤៣|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៤៤|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៤៥|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា ភិសទាយកោ ថេរោ ឥមា គាថាយោ|
    block |អភាសិត្ថាតិ។|
    stand |ភិសទាយកត្ថេរស្សាបទានំ តតិយំ។|
  block |៤។ ញាណថវិកត្ថេរអបទានំ|
    count |៤៦|
      block |ទក្ខិណេ ហិមវន្តស្ស សុកតោ អស្សមោ មម|
      block |ឧត្តមត្ថំ គវេសន្តោ វសាមិ វិបិនេ តទា។|
    count |៤៧|
      block |លាភាលាភេន សន្តុដ្ឋោ មូលេន ច ផលេន ច|
      block |អន្វេសន្តោ អាចរិយំ វសាមិ ឯកកោ អហំ។|
    count |៤៨|
      block |សុមេធោ នាម សម្ពុទ្ធោ លោកេ ឧប្បជ្ជិ តាវទេ|
      block |ចតុសច្ចំ បកាសេតិ ឧទ្ធរន្តោ មហាជនំ។|
    count |៤៩|
      block |នាហំ សុណោមិ សម្ពុទ្ធំ នបិ មេ កោចិ សំសតិ|
      block |អដ្ឋវស្សេ អតិក្កន្តេ អស្សោសិំ លោកនាយកំ។|
    count |៥០|
      block |អគ្គិទារុំ នីហរិត្វា សម្មជ្ជិត្វាន អស្សមំ|
      block |ខារិភារំ គហេត្វាន និក្ខមិំ វិបិនា អហំ។|
    count |៥១|
      block |ឯករត្តិំ វសន្តោហំ គាមេសុ និគមេសុ ច|
      block |អនុបុព្ពេន ចន្ទវតិំ តទាហំ ឧបសង្កមិំ។|
    count |៥២|
      block |ភគវា តម្ហិ សមយេ សុមេធោ លោកនាយកោ|
      block |ឧទ្ធរន្តោ ពហូ សត្តេ ទេសេតិ អមតំ បទំ។|
    count |៥៣|
      block |ជនកាយមតិក្កម្ម វន្ទិត្វា ជិនសាគរំ|
      block |ឯកំសំ អជិនំ កត្វា សន្ថវិំ លោកនាយកំ។|
    count |៥៤|
      block |តុវំ សត្ថា ច កេតុ ច ធជោ យូបោ ច បាណិនំ|
      block |បរាយនោ បតិដ្ឋា ច ទីបោ ច ទ្វិបទុត្តមោ។|
    stand |ឯកវីសតិមំ ភាណវារំ។|
    count |៥៥|
      block |នេបុញ្ញោ ទស្សនេ វីរោ តារេសិ ជនតំ តុវំ|
      block |នត្ថញ្ញោ តារកោ លោកេ តវុត្តរិតរោ មុនេ។|
    count |៥៦|
      block |សក្កា ថេវេ កុសគ្គេន បមេតុំ សាគរុត្តមេ|
      block |នត្វេវ តវ សព្ពញ្ញុ ញាណំ សក្កា បមេតវេ។|
    count |៥៧|
      block |តុលទណ្ឌេ ឋបេត្វាន មហិំ សក្កា ធរេតវេ|
      block |នត្វេវ តវ បញ្ញាយ បមាណមត្ថិ ចក្ខុម។|
    count |៥៨|
      block |អាកាសោ មិនិតុំ សក្កា រជ្ជុយា អង្គុលេន វា|
      block |នត្វេវ តវ សព្ពញ្ញុ សីលំ សក្កា បមេតវេ។|
    count |៥៩|
      block |មហាសមុទ្ទេ ឧទកំ អាកាសោ ច វសុន្ធរា|
      block |បរិមេយ្យានិ ឯតានិ អប្បមេយ្យោសិ ចក្ខុម។|
    count |៦០|
      block |ឆហិ គាថាហិ សព្ពញ្ញុំ កិត្តយិត្វា មហាយសំ|
      block |អញ្ជលិំ បគ្គហេត្វាន តុណ្ហី អដ្ឋាសហំ តទា។|
    count |៦១|
      block |យំ វទន្តិ សុមេធោតិ ភូរិបញ្ញំ សុមេធសំ|
      block |ភិក្ខុសង្ឃេ និសីទិត្វា ឥមា គាថា អភាសថ។|
    count |៦២|
      block |យោ មេ ញាណំ បកិត្តេសិ វិប្បសន្នេន ចេតសា|
      block |តមហំ កិត្តយិស្សាមិ សុណាថ មម ភាសតោ។|
    count |៦៣|
      block |សត្តសត្តតិ កប្បានិ ទេវលោកេ រមិស្សតិ|
      block |សហស្សក្ខត្តុំ ទេវិន្ទោ ទេវរជ្ជំ ករិស្សតិ។|
    count |៦៤|
      block |អនេកសតក្ខត្តុញ្ច ចក្កវត្តី ភវិស្សតិ|
      block |បទេសរជ្ជំ វិបុលំ គណនាតោ អសង្ខិយំ។|
    count |៦៥|
      block |ទេវភូតោ មនុស្សោ វា បុញ្ញកម្មសមាហិតោ|
      block |អនូនមនសង្កប្បោ តិក្ខបញ្ញោ ភវិស្សតិ។|
    count |៦៦|
      block |តិំសកប្បសហស្សម្ហិ ឱក្កាកកុលសម្ភវោ|
      block |គោតមោ នាម គោត្តេន សត្ថា លោកេ ភវិស្សតិ។|
    count |៦៧|
      block |អគារា អភិនិក្ខម្ម បព្ពជិស្សតិ កិញ្ចនោ|
      block |ជាតិយា សត្តវស្សេន អរហត្តំ ផុសិស្សតិ។|
    count |៦៨|
      block |យតោ សរាមិ អត្តានំ យតោ បត្តោស្មិ សាសនំ|
      block |ឯត្ថន្តរេ ន ជានាមិ ចេតនំ អមនោរមំ។|
    count |៦៩|
      block |សំសរិត្វា ភវេ សព្ពេ សម្បត្តានុភវិំ អហំ|
      block |ភោគេ មេ ឩនតា នត្ថិ ផលំ ញាណស្ស ថោមនេ។|
    count |៧០|
      block |តិយគ្គី និព្ពុតា មយ្ហំ ភវា សព្ពេ សមូហតា|
      block |សព្ពាសវា បរិក្ខីណា នត្ថិ ទានិ បុនព្ភវោ។|
    count |៧១|
      block |តិំសកប្បសហស្សម្ហិ យំ ញាណមថវិំ អហំ|
      block |ទុគ្គតិំ នាភិជានាមិ ផលំ ញាណស្ស ថោមនេ។|
    count |៧២|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៧៣|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៧៤|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា ញាណថវិកោ ថេរោ ឥមា គាថាយោ|
    block |អភាសិត្ថាតិ។|
    stand |ញាណថវិកត្ថេរស្សាបទានំ ចតុត្ថំ។|
  block |៥។ ចន្ទនមាលិយត្ថេរអបទានំ|
    count |៧៥|
      block |បញ្ច កាមគុណេ ហិត្វា បិយរូបេ មនោរមេ|
      block |អសីតិកោដិយោ ហិត្វា បព្ពជិំ អនគារិយំ។|
    count |៧៦|
      block |បព្ពជិត្វាន កាយេន បាបកម្មំ វិវជ្ជយិំ|
      block |វចីទុច្ចរិតំ ហិត្វា នទីកូលេ វសាមហំ។|
    count |៧៧|
      block |ឯកកំ មំ វិហរន្តំ ពុទ្ធសេដ្ឋោ ឧបាគមិ|
      block |នាហំ ជានាមិ ពុទ្ធោតិ អកាសិំ បដិសន្ថរំ។|
    count |៧៨|
      block |ករិត្វា បដិសន្ថារំ នាមគោត្តមបុច្ឆហំ|
      block |ទេវតានុសិ គន្ធព្ពោ អទុ សក្កោ បុរិន្ទទោ។|
    count |៧៩|
      block |កោ វា ត្វំ កស្ស វា បុត្តោ មហាព្រហ្មា ឥធាគតោ|
      block |វិរោចេសិ ទិសា សព្ពា ឧទយំ សូរិយោ យថា។|
    count |៨០|
      block |សហស្សារានិ ចក្កានិ បាទេ ទិស្សន្តិ មារិស|
      block |កោ វា ត្វំ កស្ស វា បុត្តោ កថំ ជានេមុ តំ មយំ|
      block |នាមគោត្តំ បវេទេហិ សំសយំ អបនេហិ មេ។|
    count |៨១|
      block |នម្ហិ ទេវោ ន គន្ធព្ពោ នម្ហិ សក្កោ បុរិន្ទទោ|
      block |ព្រហ្មភាវោ ច មេ នត្ថិ ឯតេសំ ឧត្តមោ អហំ។|
    count |៨២|
      block |អតីតោ វិសយំ តេសំ ទាលយិំ កាមពន្ធនំ|
      block |សព្ពេ កិលេសេ ឈាបេត្វា បត្តោ សម្ពោធិមុត្តមំ។|
    count |៨៣|
      block |តស្ស វាចំ សុណិត្វាហំ ឥទំ វចនមព្រវិំ|
      block |យទិ ពុទ្ធោតិ សព្ពញ្ញូ និសីទ ត្វំ មហាមុនេ។|
    count |៨៤|
      block |តមហំ បូជយិស្សាមិ ទុក្ខស្សន្តករោ តុវំ|
      block |បត្ថរិត្វា ជិនចម្មំ អទាសិ សត្ថុនោ អហំ។|
    count |៨៥|
      block |និសីទិ តត្ថ ភគវា សីហោវ គិរិគព្ភរេ|
      block |ខិប្បំ បព្ពតមារុយ្ហ អម្ពស្ស ផលមគ្គហិំ។|
    count |៨៦|
      block |សាលកល្យាណិកំ បុប្ផំ ចន្ទនញ្ច មហារហំ|
      block |ខិប្បំ បគ្គយ្ហ តំ សព្ពំ ឧបេត្វា លោកនាយកំ។|
    count |៨៧|
      block |ផលំ ពុទ្ធស្ស ទត្វាន សាលបុប្ផមបូជយិំ|
      block |ចន្ទនំ អនុលិម្បិត្វា អវន្ទិំ សត្ថុនោ អហំ។|
    count |៨៨|
      block |បសន្នចិត្តោ សុមនោ វិបុលាយ ច បីតិយា|
      block |អជិនម្ហិ និសីទិត្វា សុមេធោ លោកនាយកោ។|
    count |៨៩|
      block |មម កម្មំ បកិត្តេសិ ហាសយន្តោ មមំ តទា|
      block |ឥមិនា ផលទានេន គន្ធមាលេហិ ចូភយំ។|
    count |៩០|
      block |បញ្ចវីសេ កប្បសតេ ទេវលោកេ រមិស្សតិ|
      block |អនូនមនសង្កប្បោ វសវត្តី ភវិស្សតិ។|
    count |៩១|
      block |ឆព្ពីសតិកប្បសតេ មនុស្សត្តំ គមិស្សតិ|
      block |ភវិស្សតិ ចក្កវត្តី ចាតុរន្តោ មហិទ្ធិកោ។|
    count |៩២|
      block |វេភារំ នាម នគរំ វិស្សកម្មេន មាបិតំ|
      block |ហេស្សតិ សព្ពសោវណ្ណំ នានារតនភូសិតំ។|
    count |៩៣|
      block |ឯតេនេវ ឧបាយេន សំសរិស្សតិ សោ ភវេ|
      block |សព្ពត្ថ បូជិតោ ហុត្វា ទេវត្តេ អថ មានុសេ។|
    count |៩៤|
      block |បច្ឆិមេ ភវេ សម្បត្តេ ព្រហ្មពន្ធុ ភវិស្សតិ|
      block |អគារា អភិនិក្ខម្ម អនគារី ភវិស្សតិ|
      block |អភិញ្ញាបារគូ ហុត្វា និព្ពាយិស្សតិនាសវោ។|
    count |៩៥|
      block |ឥទំ វត្វាន សម្ពុទ្ធោ សុមេធោ លោកនាយកោ|
      block |មម និជ្ឈាយមានស្ស បក្កាមិ អនិលញ្ជសេ។|
    count |៩៦|
      block |តេន កម្មេន សុកតេន ចេតនាបណិធីហិ ច|
      block |ជហិត្វា មានុសំ ទេហំ តាវតិំសមគច្ឆហំ។|
    count |៩៧|
      block |តុសិតតោ ចវិត្វាន និព្ពត្តិំ មាតុកុច្ឆិយំ|
      block |ភោគេ មេ ឩនតា នត្ថិ យម្ហិ គព្ភេ វសាមហំ។|
    count |៩៨|
      block |មាតុកុច្ឆិគតេ មយិ អន្នបានញ្ច ភោជនំ|
      block |មាតុយា មម ឆន្ទេន និព្ពត្តតិ យទិច្ឆកំ។|
    count |៩៩|
      block |ជាតិយា បញ្ចវស្សេន បព្ពជិំ អនគារិយំ|
      block |ឱរោបិតម្ហិ កេសម្ហិ អរហត្តមបាបុណិំ។|
    count |១០០|
      block |បុព្ពកម្មំ គវេសន្តោ ឱរេន នាទ្ទសំ អហំ|
      block |តិំសកប្បសហស្សម្ហិ មម កម្មមនុស្សរិំ។|
    count |១០១|
      block |នមោ តេ បុរិសាជញ្ញ នមោ តេ បុរិសុត្តម|
      block |តវ សាសនមាគម្ម បត្តោម្ហិ អចលំ បទំ។|
    count |១០២|
      block |តិំសកប្បសហស្សម្ហិ យំ ពុទ្ធមភិបូជយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |១០៣|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |១០៤|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |១០៥|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា ចន្ទនមាលិយោ ថេរោ ឥមា គាថាយោ|
    block |អភាសិត្ថាតិ។|
    stand |ចន្ទនមាលិយត្ថេរស្សាបទានំ បញ្ចមំ។|
  block |៦។ ធាតុបូជកត្ថេរអបទានំ|
    count |១០៦|
      block |និព្ពុតេ លោកនាថម្ហិ សិទ្ធត្ថេ លោកនាយកេ|
      block |មម ញាតី សមានេត្វា ធាតុបូជំ អកាសហំ។|
    count |១០៧|
      block |ចតុន្នវុតិតោ កប្បេ យំ ធាតុមភិបូជយិំ|
      block |ទុគ្គតិំ នាភិជានាមិ ធាតុបូជាយិទំ ផលំ។|
    count |១០៨|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |១០៩|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |១១០|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា ធាតុបូជកោ ថេរោ ឥមា គាថាយោ|
    block |អភាសិត្ថាតិ។|
    stand |ធាតុបូជកត្ថេរស្សាបទានំ ឆដ្ឋំ។|
  block |៧។ បុលិនុប្បាទកត្ថេរអបទានំ|
    count |១១១|
      block |បព្ពតេ ហិមវន្តម្ហិ ទេវលោ នាម តាបសោ|
      block |តត្ថ មេ ចង្កមោ អាសិ អមនុស្សេហិ មាបិតោ។|
    count |១១២|
      block |ជដាភារេន ភរិតោ កមណ្ឌលុធរោ សទា|
      block |ឧត្តមត្ថំ គវេសន្តោ វិបិនា និក្ខមិំ តទា។|
    count |១១៣|
      block |ចុល្លាសីតិសហស្សានិ សិស្សា មយ្ហំ ឧបដ្ឋហុំ|
      block |សកកម្មាភិបសុតា វសន្តិ វិបិនេ តទា។|
    count |១១៤|
      block |អស្សមា អភិនិក្ខម្ម អកំ បុលិនចេតិយំ|
      block |នានាបុប្ផំ សមានេត្វា តំ ចេតិយមបូជយិំ។|
    count |១១៥|
      block |តត្ថ ចិត្តំ បសាទេត្វា អស្សមំ បវិសាមហំ|
      block |សព្ពេ សិស្សា សមាគន្ត្វា ឯតមត្ថំ បុច្ឆិំសុ មំ។|
    count |១១៦|
      block |បុលិនេន កតោ ថូបោ យំ ត្វំ ទេវ មស្សតិ|
      block |មយម្បិ ញាតុមិច្ឆាម បុដ្ឋោ អាចិក្ខ នោ តុវំ។|
    count |១១៧|
      block |និទ្ទិដ្ឋា នុ មន្តបទេ ចក្ខុមន្តោ មហាយសា|
      block |តេ ខោ អហំ នមស្សាមិ ពុទ្ធសេដ្ឋេ មហាយសេ។|
    count |១១៨|
      block |កីទិសា តេ មហាវីរា សព្ពញ្ញូ លោកនាយកា|
      block |កថំវណ្ណា កថំសីលា កីទិសា តេ មហាយសា។|
    count |១១៩|
      block |ពាត្តិំសលក្ខណា ពុទ្ធា ចត្តាលីសទិជាបិ ច|
      block |នេត្តា គោបខុមា តេសំ ជិញ្ជុកា ផលសន្និភា។|
    count |១២០|
      block |គច្ឆមានា ច តេ ពុទ្ធា យុគមត្តញ្ច បេក្ខរេ|
      block |ន តេសំ ជាណុ នទតិ សន្ធិសទ្ទោ ន សុយ្យតិ។|
    count |១២១|
      block |គច្ឆមានា ច សុគតា ឧទ្ធរន្តាវ គច្ឆរេ|
      block |បឋមំ ទក្ខិណំ បាទំ ពុទ្ធានំ ឯស ធម្មតា។|
    count |១២២|
      block |អសម្ភីតា ច តេ ពុទ្ធា មិគរាជាវ កេសរី|
      block |នេវុក្កំសេន្តិ អត្តានំ នោ ច វម្ភេន្តិ បាណិនំ។|
    count |១២៣|
      block |មានាវមានតោ មុត្តា សមា សព្ពេសុ បាណិសុ|
      block |អនត្តុក្កំសកា ពុទ្ធា ពុទ្ធានំ ឯស ធម្មតា។|
    count |១២៤|
      block |ឧប្បជ្ជន្តា ច សម្ពុទ្ធា អាលោកំ ទស្សយន្តិ តេ|
      block |ឆប្បការំ បកម្បេន្តិ កេវលំ វសុធំ ឥមំ។|
    count |១២៥|
      block |បស្សន្តិ និរយញ្ចេតេ និព្ពាតិ និរយោ តទា|
      block |បវស្សតិ មហាមេឃោ ពុទ្ធានំ ឯស ធម្មតា។|
    count |១២៦|
      block |ឦទិសា តេ មហានាគា អតុលា ច មហាយសា|
      block |វណ្ណតោ អនតិក្កន្តា អប្បមេយ្យា តថាគតា។|
    count |១២៧|
      block |អនុមោទិំសុ មេ វាក្យំ សព្ពេ សិស្សា សគារវា|
      block |តថា ច បដិបជ្ជិំសុ យថាសត្តិ យថាពលំ។|
    count |១២៨|
      block |បដិបូជេន្តិ បុលិនំ សកកម្មាភិលាសិនោ|
      block |សទ្ទហន្តា មម វាក្យំ ពុទ្ធសក្កតមានសា។|
    count |១២៩|
      block |តទា ចវិត្វា តុសិតា ទេវបុត្តោ មហាយសោ|
      block |ឧប្បជ្ជិ មាតុកុច្ឆិម្ហិ ទសសហស្សិ កម្បថ។|
    count |១៣០|
      block |អស្សមស្សាវិទូរម្ហិ ចង្កមម្ហិ ឋិតោ អហំ|
      block |សព្ពេ សិស្សា សមាគន្ត្វា អាគច្ឆុំ មម សន្តិកេ។|
    count |១៣១|
      block |ឧសភោវ មហី នទតិ មិគរាជាវ កូជតិ|
      block |សុសុមារោវ សឡតិ កិំ វិបាកោ ភវិស្សតិ។|
    count |១៣២|
      block |យំ បកិត្តេមិ សម្ពុទ្ធំ សិកតាថូបសន្តិកេ|
      block |សោ ទានិ ភគវា សត្ថា មាតុកុច្ឆិមុបាគមិ។|
    count |១៣៣|
      block |តេសំ ធម្មកថំ វត្វា កិត្តយិត្វា មហាមុនិំ|
      block |ឧយ្យោជេត្វា សកេ សិស្សេ បល្លង្កមាភុជិំ អហំ។|
    count |១៣៤|
      block |ពលញ្ច វត មេ ខីណំ ព្យាធិនា បរមេន តំ|
      block |ពុទ្ធសេដ្ឋំ សរិត្វាន តត្ថ កាលង្កតោ អហំ។|
    count |១៣៥|
      block |សព្ពេ សិស្សា សមាគន្ត្វា អកំសុ ចិតកំ តទា|
      block |កឡេវរញ្ច មេ គយ្ហ ចិតកំ អភិរោបយុំ។|
    count |១៣៦|
      block |ចិតកំ បរិវារេត្វា សីសេ កត្វាន អញ្ជលិំ|
      block |សោកសល្លបរេតា តេ វិក្កន្ទិំសុ សមាគតា។|
    count |១៣៧|
      block |តេសំ លាលប្បមានានំ អគមំ ចិតកំ តទា|
      block |អហំ អាចរិយោ តុម្ហំ មា សោចិត្ថ សុមេធសា។|
    count |១៣៨|
      block |សទត្ថេ វាយមេយ្យាថ រត្តិន្ទិវមតន្ទិតា|
      block |មា វោ បមត្តា អហុត្ថ ខណោ វោ បដិបាទិតោ។|
    count |១៣៩|
      block |សកេ សិស្សេនុសាសិត្វា ទេវលោកំ បុនាគមិំ|
      block |អដ្ឋារស ច កប្បានិ ទេវលោកេ រមាមហំ។|
    count |១៤០|
      block |សតានំ បញ្ចក្ខត្តុញ្ច ចក្កវត្តី អហោសហំ|
      block |អនេកសតក្ខត្តុញ្ច ទេវរជ្ជមការយិំ។|
    count |១៤១|
      block |អវសេសេសុ កប្បេសុ វោកិណ្ណោ សំសរិំ អហំ|
      block |ទុគ្គតិំ នាភិជានាមិ ឧប្បាទស្ស ឥទំ ផលំ។|
    count |១៤២|
      block |យថា កោមុទិកេ មាសេ ពហូ បុប្ផន្តិ បាទបា|
      block |តថេវាហម្បិ សមយេ បុប្ផិតោម្ហិ មហេសិនា។|
    count |១៤៣|
      block |វីរិយំ មេ ធុរធោរយ្ហំ យោគក្ខេមាធិវាហនំ|
      block |នាគោវ ពន្ធនំ ឆេត្វា វិហរាមិ អនាសវោ។|
    count |១៤៤|
      block |សតសហស្សិតោ កប្បេ យំ ពុទ្ធមភិកិត្តយិំ|
      block |ទុគ្គតិំ នាភិជានាមិ កិត្តនាយ ឥទំ ផលំ។|
    count |១៤៥|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |១៤៦|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |១៤៧|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា បុលិនុប្បាទកោ ថេរោ ឥមា គាថាយោ|
    block |អភាសិត្ថាតិ។|
    stand |បុលិនុប្បាទកត្ថេរស្សាបទានំ សត្តមំ។|
  block |៨។ តរណិយត្ថេរអបទានំ|
    count |១៤៨|
      block |អត្ថទស្សី តុ ភគវា សយម្ភូ លោកនាយកោ|
      block |វិនតា នទិយា តីរំ ឧបាគច្ឆិ តថាគតោ។|
    count |១៤៩|
      block |ឧទកា អភិនិក្ខម្ម កច្ឆបោ វារិគោចរោ|
      block |ពុទ្ធំ តារេតុកាមោហំ ឧបេសិំ លោកនាយកំ។|
    count |១៥០|
      block |អភិរូហតុ មំ ពុទ្ធោ អត្ថទស្សី មហាមុនិ|
      block |អហំ តំ តារយិស្សាមិ ទុក្ខស្សន្តករោ តុវំ។|
    count |១៥១|
      block |មម សង្កប្បមញ្ញាយ អត្ថទស្សី មហាយសោ|
      block |អភិរូហិត្វា មេ បិដ្ឋិំ អដ្ឋាសិ លោកនាយកោ។|
    count |១៥២|
      block |យតោ សរាមិ អត្តានំ យតោ បត្តោស្មិ វិញ្ញុតំ|
      block |សុខំ មេ តាទិសំ នត្ថិ ផុដ្ឋេ បាទតលេ យថា។|
    count |១៥៣|
      block |ឧត្តរិត្វាន សម្ពុទ្ធោ អត្ថទស្សី មហាយសោ|
      block |នទីតីរម្ហិ ឋត្វាន ឥមា គាថា អភាសថ។|
    count |១៥៤|
      block |យាវតា វត្តតេ ចិត្តំ គង្គាសោតំ តរាមហំ|
      block |អយញ្ច កច្ឆបោ រាជា តារេសិ មម បញ្ញវា។|
    count |១៥៥|
      block |ឥមិនា ពុទ្ធតរណេន មេត្តចិត្តវតាយ ច|
      block |អដ្ឋារសេ កប្បសតេ ទេវលោកេ រមិស្សតិ។|
    count |១៥៦|
      block |ទេវលោកា ឥធាគន្ត្វា សុក្កមូលេន ចោទិតោ|
      block |ឯកាសនេ និសីទិត្វា កង្ខាសោតំ តរិស្សតិ។|
    count |១៥៧|
      block |យថាបិ ភទ្ទកេ ខេត្តេ ពីជំ អប្បម្បិ រោបិតំ|
      block |សម្មាធារេ បវច្ឆន្តេ ផលំ តោសេតិ កស្សកំ។|
    count |១៥៨|
      block |តថេវិទំ ពុទ្ធខេត្តំ សម្មាសម្ពុទ្ធទេសិតំ|
      block |សម្មាធារេ បវច្ឆន្តេ ផលំ មំ តោសយិស្សតិ។|
    count |១៥៩|
      block |បធានបហិតត្តោម្ហិ ឧបសន្តោ និរូបធិ|
      block |សព្ពាសវេ បរិញ្ញាយ វិហរាមិ អនាសវោ។|
    count |១៦០|
      block |អដ្ឋារសេ កប្បសតេ យំ កម្មមករិំ តទា|
      block |ទុគ្គតិំ នាភិជានាមិ តរណាយ ឥទំ ផលំ។|
    count |១៦១|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |១៦២|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |១៦៣|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា តរណិយោ ថេរោ ឥមា គាថាយោ|
    block |អភាសិត្ថាតិ។|
    stand |តរណិយត្ថេរស្សាបទានំ អដ្ឋមំ។|
  block |៩។ ធម្មរុចិយត្ថេរអបទានំ|
    count |១៦៤|
      block |យទា ទីបង្ករោ ពុទ្ធោ សុមេធំ ព្យាករី ជិនោ|
      block |អបរិមេយ្យេ ឥតោ កប្បេ អយំ ពុទ្ធោ ភវិស្សតិ។|
    count |១៦៥|
      block |ឥមស្ស ជនិកា មាតា មាយា នាម ភវិស្សតិ|
      block |បិតា សុទ្ធោទនោ នាម អយំ ហេស្សតិ គោតមោ។|
    count |១៦៦|
      block |បធានំ បទហិត្វាន កត្វា ទុក្ករការិកំ|
      block |អស្សត្ថមូលេ សម្ពុទ្ធោ ពុជ្ឈិស្សតិ មហាយសោ។|
    count |១៦៧|
      block |ឧបតិស្សោ កោលិតោ ច អគ្គា ហេស្សន្តិ សាវកា|
      block |អានន្ទោ នាម នាមេន ឧបដ្ឋិស្សតិមំ ជិនំ។|
    count |១៦៨|
      block |ខេមា ឧប្បលវណ្ណា ច អគ្គា ហេស្សន្តិ សាវិកា|
      block |ចិត្តោ អាឡវកោ ចេវ អគ្គា ហេស្សន្តុបាសកា។|
    count |១៦៩|
      block |ខុជ្ជុត្តរា នន្ទមាតា អគ្គា ហេស្សន្តុបាសិកា|
      block |ពោធិ ឥមស្ស វីរស្ស អស្សត្ថោតិ បវុច្ចតិ។|
    count |១៧០|
      block |ឥទំ សុត្វាន វចនំ អសមស្ស មហេសិនោ|
      block |អាមោទិតា នរមរូ នមស្សន្តិ កតញ្ជលី។|
    count |១៧១|
      block |តទាហំ មាណវោ អាសិំ មេឃោ នាម សុសិក្ខិតោ|
      block |សុត្វា ព្យាករណំ សេដ្ឋំ សុមេធស្ស មហាមុនេ។|
    count |១៧២|
      block |សំវិសដ្ឋោ ភវិត្វាន សុមេធេ ករុណាសយេ|
      block |បព្ពជន្តញ្ច តំ វីរំ សហាវ អនុបព្ពជិំ។|
    count |១៧៣|
      block |សំវុតោ បាតិមោក្ខស្មិំ ឥន្ទ្រិយេសុ ច បញ្ចសុ|
      block |សុទ្ធាជីវោ សតោ វីរោ ជិនសាសនការកោ។|
    count |១៧៤|
      block |ឯវំ វិហរមានោហំ បាបមិត្តេន កេនចិ|
      block |និយោជិតោ អនាចារេ សុមគ្គា បរិធំសិតោ។|
    count |១៧៥|
      block |វិតក្កវសិកោ ហុត្វា សាសនតោ អបក្កមិំ|
      block |បច្ឆា តេន កុមិត្តេន បយុត្តោ មាតុឃាតនំ។|
    count |១៧៦|
      block |អករិំ អានន្តរិយំ ឃាតយិំ ទុដ្ឋមានសោ|
      block |តតោ ចុតោ មហាវីចិំ ឧបបន្នោ សុទារុណំ។|
    count |១៧៧|
      block |វិនិបាតគតោ សន្តោ សំសរិំ ទុក្ខិតោ ចិរំ|
      block |ន បុនោ អទ្ទសំ វីរំ សុមេធំ នរបុង្គវំ។|
    count |១៧៨|
      block |អស្មិំ កប្បេ សមុទ្ទម្ហិ មច្ឆោ អាសិំ តិមិង្គលោ|
      block |ទិស្វាហំ សាគរេ នាវំ គោចរត្ថមុបាគមិំ។|
    count |១៧៩|
      block |ទិស្វា មំ វាណិជា ភីតា ពុទ្ធសេដ្ឋមនុស្សរុំ|
      block |គោតមោតិ មហាឃោសំ សុត្វា តេហិ ឧទីរិតំ។|
    count |១៨០|
      block |បុព្ពសញ្ញំ សរិត្វាន តតោ កាលង្កតោ អហំ|
      block |សាវត្ថិយំ កុលេ ឥទ្ធេ ជាតោ ព្រាហ្មណជាតិយំ។|
    count |១៨១|
      block |អាសិំ ធម្មរុចិ នាម សព្ពបាបជិគុច្ឆកោ|
      block |ទិស្វាហំ លោកបជ្ជោតំ ជាតិយា សត្តវស្សិកោ។|
    count |១៨២|
      block |មហាជេតវនំ គន្ត្វា បព្ពជិំ អនគារិយំ|
      block |ឧបេមិ ពុទ្ធំ តិក្ខត្តុំ រត្តិយា ទិវសស្ស ច។|
    count |១៨៣|
      block |តទា ទិស្វា មុនិ អាហ ចិរំ ធម្មរុចីតិ មំ|
      block |តតោហំ អវចំ ពុទ្ធំ បុព្ពកម្មបភាវិតំ។|
    count |១៨៤|
      block |សុចិរំ សតបុញ្ញលក្ខណំ បតិបុព្ពេន វិសុទ្ធបច្ចយំ|
      block |អហមជ្ជសុបេក្ខនំ វត តវ បស្សាមិ និរុបមំ វិគ្គហំ។|
    count |១៨៥|
      block |សុចិរំ វិហតត្តមោ មយា សុចិរក្ខេន នទី វិសោសិតា|
      block |សុចិរំ អមលំ វិសោធិតំ នយនំ ញាណមយំ មហាមុនេ។|
    count |១៨៦|
      block |ចិរកាលសមង្គិតោ តយា អវិនដ្ឋោ បុនរន្តរំ ចិរំ|
      block |បុនរជ្ជសមាគតោ តយា ន ហិ នស្សន្តិ កតានិ គោតម។|
    count |១៨៧|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |១៨៨|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |១៨៩|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា ធម្មរុចិយោ ថេរោ ឥមា គាថាយោ|
    block |អភាសិត្ថាតិ។|
    stand |ធម្មរុចិយត្ថេរស្សាបទានំ នវមំ។|
  block |១០។ សាលមណ្ឌបិយត្ថេរអបទានំ|
    count |១៩០|
      block |អជ្ឈោគាហេត្វា សាលវនំ សុកតោ អស្សមោ មម|
      block |សាលបុប្ផេហិ សញ្ឆន្នោ វសាមិ វិបិនេ តទា។|
    count |១៩១|
      block |បិយទស្សី ច ភគវា សយម្ភូ អគ្គបុគ្គលោ|
      block |វិវេកកាមោ សម្ពុទ្ធោ សាលវនមុបាគមិ។|
    count |១៩២|
      block |អស្សមា អភិនិក្ខម្ម បវនំ អគមាសហំ|
      block |មូលផលំ គវេសន្តោ អាហិណ្ឌាមិ វនេ តទា។|
    count |១៩៣|
      block |តត្ថទ្ទសាសិំ សម្ពុទ្ធំ បិយទស្សិំ មហាយសំ|
      block |សុនិសិន្នំ សមាបន្នំ វិរោចន្តំ មហាវនេ។|
    count |១៩៤|
      block |ចតុទណ្ឌេ ឋបេត្វាន ពុទ្ធស្ស ឧបរី អហំ|
      block |មណ្ឌបំ សុកតំ កត្វា សាលបុប្ផេហិ ឆាទយិំ។|
    count |១៩៥|
      block |សត្តាហំ ធារយិត្វាន មណ្ឌបំ សាលឆាទិតំ|
      block |តត្ថ ចិត្តំ បសាទេត្វា ពុទ្ធសេដ្ឋមវន្ទហំ។|
    count |១៩៦|
      block |ភគវា តម្ហិ សមយេ វុដ្ឋហិត្វា សមាធិតោ|
      block |យុគមត្តំ បេក្ខមានោ និសីទិ បុរិសុត្តមោ។|
    count |១៩៧|
      block |សាវកោ វរុណោ នាម បិយទស្សិស្ស សត្ថុនោ|
      block |វសីសតសហស្សេហិ ឧបគច្ឆិ វិនាយកំ។|
    count |១៩៨|
      block |បិយទស្សី ច ភគវា លោកជេដ្ឋោ នរាសភោ|
      block |ភិក្ខុសង្ឃេ និសីទិត្វា សិតំ បាតុករី ជិនោ។|
    count |១៩៩|
      block |អនុរុទ្ធោ ឧបដ្ឋាកោ បិយទស្សិស្ស សត្ថុនោ|
      block |ឯកំសំ ចីវរំ កត្វា អបុច្ឆិត្ថ មហាមុនិំ។|
    count |២០០|
      block |កោ នុ ខោ ភគវា ហេតុ សិតកម្មស្ស សត្ថុនោ|
      block |ការណេ វិជ្ជមានម្ហិ សត្ថា បាតុករេ សិតំ។|
    count |២០១|
      block |សត្តាហំ សាលច្ឆទនំ យោ មេ ធារេសិ មាណវោ|
      block |តស្ស កម្មំ សរិត្វាន សិតំ បាតុករិំ អហំ។|
    count |២០២|
      block |អនោកាសំ ន បស្សាមិ យត្ថ បុញ្ញំ វិបច្ចតិ|
      block |ទេវលោកេ មនុស្សេ វា ឱកាសោវ ន សម្មតិ។|
    count |២០៣|
      block |ទេវលោកេ វសន្តស្ស បុញ្ញកម្មសមង្គិនោ|
      block |យាវតា បរិសា តស្ស សាលច្ឆន្នា ភវិស្សតិ។|
    count |២០៤|
      block |តត្ថ ទិព្ពេហិ នច្ចេហិ គីតេហិ វាទិតេហិ ច|
      block |រមិស្សតិ សទា សន្តោ បុញ្ញកម្មសមាហិតោ។|
    count |២០៥|
      block |យាវតា បរិសា តស្ស គន្ធគន្ធី ភវិស្សតិ|
      block |សាលស្ស បុប្ផវស្សោ ច បវស្សិស្សតិ តាវទេ។|
    count |២០៦|
      block |តតោ ចុតោយំ មនុជោ មានុសំ អាគមិស្សតិ|
      block |ឥធាបិ សាលច្ឆទនំ សព្ពកាលំ ធរិស្សតិ។|
    count |២០៧|
      block |ឥធ នច្ចញ្ច គីតញ្ច សម្មតាឡសមាហិតំ|
      block |បរិវារេស្សន្តិ មំ និច្ចំ ពុទ្ធបូជាយិទំ ផលំ។|
    count |២០៨|
      block |ឧគ្គច្ឆន្តេ ច សូរិយេ សាលវស្សំ បវស្សតិ|
      block |បុញ្ញកម្មេន សំយុត្តំ វស្សតេ សព្ពកាលិកំ។|
    count |២០៩|
      block |អដ្ឋារសេ កប្បសតេ ឱក្កាកកុលសម្ភវោ|
      block |គោតមោ នាម គោត្តេន សត្ថា លោកេ ភវិស្សតិ។|
    count |២១០|
      block |តស្ស ធម្មេសុ ទាយាទោ ឱរសោ ធម្មនិម្មិតោ|
      block |សព្ពាសវេ បរិញ្ញាយ និព្ពាយិស្សតិនាសវោ។|
    count |២១១|
      block |ធម្មំ អភិសមេន្តស្ស សាលច្ឆន្នំ ភវិស្សតិ|
      block |ចិតកេ ឈាយមានស្ស ឆទនំ តត្ថ ហេស្សតិ។|
    count |២១២|
      block |វិបាកំ កិត្តយិត្វាន បិយទស្សី មហាមុនិ|
      block |បរិសាយ ធម្មំ ទេសេសិ តប្បេន្តោ ធម្មវុដ្ឋិយា។|
    count |២១៣|
      block |តិំសកប្បានិ ទេវេសុ ទេវរជ្ជមការយិំ|
      block |សដ្ឋិ ច សត្តក្ខត្តុញ្ច ចក្កវត្តី អហោសហំ។|
    count |២១៤|
      block |ទេវលោកា ឥធាគន្ត្វា លភាមិ វិបុលំ សុខំ|
      block |ឥធាបិ សាលច្ឆទនំ មណ្ឌបស្ស ឥទំ ផលំ។|
    count |២១៥|
      block |អយំ បច្ឆិមកោ មយ្ហំ ចរិមោ វត្តតេ ភវោ|
      block |ឥធាបិ សាលច្ឆទនំ ហេស្សតិ សព្ពកាលិកំ។|
    count |២១៦|
      block |មហាមុនិំ តោសយិត្វា គោតមំ សក្យបុង្គវំ|
      block |បត្តោម្ហិ អចលំ ឋានំ ហិត្វា ជយបរាជយំ។|
    count |២១៧|
      block |អដ្ឋារសេ កប្បសតេ យំ ពុទ្ធមភិបូជយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |២១៨|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |២១៩|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |២២០|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      block |បំសុកូលំ ពុទ្ធសញ្ញី ភិសទោ ញាណកិត្តកោ|
      block |ចន្ទនី ធាតុបូជី ច បុលិនុប្បាទកោបិ ច។|
      block |តរណោ ធម្មរុចិកោ សាលមណ្ឌបិយោ តថា|
      block |សតានិ ទ្វេ ហោន្តិ គាថា ឩនវីសតិមេវ ច។|
    stand |ឥត្ថំ សុទំ អាយស្មា សាលមណ្ឌបិយោ ថេរោ ឥមា គាថាយោ|
    block |អភាសិត្ថាតិ។|
    stand |សាលមណ្ឌបិយត្ថេរស្សាបទានំ ទសមំ។|
    stand |បំសុកូលវគ្គោ ឯកូនបញ្ញាសមោ។|
    block |តស្សុទ្ទានំ|
