block |៥១។ កណិការវគ្គោ|
  block |១។ តិកណិការបុប្ផិយត្ថេរអបទានំ|
    count |១|
      block |សុមេធោ នាម សម្ពុទ្ធោ ពាត្តិំសវរលក្ខណោ|
      block |វិវេកកាមោ សម្ពុទ្ធោ ហិមវន្តមុបាគមិំ។|
    count |២|
      block |អជ្ឈោគយ្ហ ហិមវន្តំ អគ្គោ ការុណិកោ មុនិ|
      block |បល្លង្កមាភុជិត្វាន និសីទិ បុរិសុត្តមោ។|
    count |៣|
      block |វិជ្ជាធរោ តទា អាសិំ អន្តលិក្ខចរោ អហំ|
      block |តិសូលំ សុកតំ គយ្ហ គច្ឆាមិ អម្ពរេ តទា។|
    count |៤|
      block |បព្ពតគ្គេ យថា អគ្គិ បុណ្ណមាយេវ ចន្ទិមា|
      block |វនេ ឱភាសតេ ពុទ្ធោ សាលរាជាវ ផុល្លិតោ។|
    count |៥|
      block |វនគ្គា និក្ខមិត្វាន ពុទ្ធរំសីភិធាវរេ|
      block |នឡគ្គិវណ្ណសង្កាសា ទិស្វា ចិត្តំ បសាទយិំ។|
    count |៦|
      block |វិចិនំ អទ្ទសំ បុប្ផំ កណិការំ ទេវគន្ធិកំ|
      block |តីណិ បុប្ផានិ អាទាយ ពុទ្ធសេដ្ឋមបូជយិំ។|
    count |៧|
      block |ពុទ្ធស្ស អានុភាវេន តីណិ បុប្ផានិ មេ តទា|
      block |ឧទ្ធំវណ្ដា អធោបត្តា ឆាយំ កុព្ពន្តិ សត្ថុនោ។|
    count |៨|
      block |តេន កម្មេន សុកតេន ចេតនាបណិធីហិ ច|
      block |ជហិត្វា មានុសំ ទេហំ តាវតិំសមគច្ឆហំ។|
    count |៩|
      block |តត្ថ មេ សុកតំ ព្យម្ហំ កណិការីតិ ញាយតិ|
      block |សដ្ឋិយោជនមុព្ពេធំ តិំសយោជនវិត្ថតំ។|
    count |១០|
      block |សហស្សកណ្ឌំ សតភេណ្ឌុ ធជាលុហរិតាមយំ|
      block |សតសហស្សនិយ្យូហា ព្យម្ហេ បាតុភវិំសុ មេ។|
    count |១១|
      block |សោណ្ណមយា មណិមយា លោហិតង្គមយាបិ ច|
      block |ផលិកាបិ ច បល្លង្កា យេនិច្ឆកា យទិច្ឆកា។|
    count |១២|
      block |មហារហញ្ច សយនំ តូលិកាវិកតីយុតំ|
      block |ឧទ្ធលោមិកឯកន្តំ ពិម្ពោហនសមាយុតំ។|
    count |១៣|
      block |ភវនា និក្ខមិត្វាន ចរន្តោ ទេវចារិកំ|
      block |យទា ឥច្ឆាមិ គមនំ ទេវសង្ឃបុរក្ខតោ។|
    count |១៤|
      block |បុប្ផស្ស ហេដ្ឋា តិដ្ឋាមិ ឧបរិច្ឆទនំ មម|
      block |សមន្តា យោជនសតំ កណិការេហិ ឆាទិតំ។|
    count |១៥|
      block |សដ្ឋិតុរិយសហស្សានិ សាយបាតមុបដ្ឋហុំ|
      block |បរិវារេន្តិ មំ និច្ចំ រត្តិន្ទិវមតន្ទិតា។|
    count |១៦|
      block |តត្ថ នច្ចេហិ គីតេហិ តាឡេហិ វាទិតេហិ ច|
      block |រមាមិ ខិឌ្ឌារតិយា មោទាមិ កាមកាមិហំ។|
    count |១៧|
      block |តត្ថ ភុត្វា បិវិត្វា ច មោទាមិ តិទសេ តទា|
      block |នារីគណេហិ សហិតោ មោទាមិ ព្យម្ហមុត្តមេ។|
    count |១៨|
      block |សតានំ បញ្ចក្ខត្តុញ្ច ទេវរជ្ជមការយិំ|
      block |សតានំ តីណិក្ខត្តុញ្ច ចក្កវត្តី អហោសហំ|
      block |បទេសរជ្ជំ វិបុលំ គណនាតោ អសង្ខិយំ។|
    count |១៩|
      block |ភវាភវេ សំសរន្តោ មហាភោគំ លភាមហំ|
      block |ភោគេ មេ ឩនតា នត្ថិ ពុទ្ធបូជាយិទំ ផលំ។|
    count |២០|
      block |ទុវេ ភវេ សំសរាមិ ទេវត្តេ អថ មានុសេ|
      block |អញ្ញំ គតិំ ន ជានាមិ ពុទ្ធបូជាយិទំ ផលំ។|
    count |២១|
      block |ទុវេ កុលេ បជាយាមិ ខត្តិយេ ចាបិ ព្រាហ្មណេ|
      block |នីចេ កុលេ ន ជាយាមិ ពុទ្ធបូជាយិទំ ផលំ។|
    count |២២|
      block |ហត្ថិយានំ អស្សយានំ សិវិកំ សន្ទមានិកំ|
      block |លភាមិ សព្ពមេវេតំ ពុទ្ធបូជាយិទំ ផលំ។|
    count |២៣|
      block |ទាសីគណំ ទាសគណំ នារិយោ សមលង្កតា|
      block |លភាមិ សព្ពមេវេតំ ពុទ្ធបូជាយិទំ ផលំ។|
    count |២៤|
      block |កោសេយ្យកម្ពលិយានិ ខោមកប្បាសិកានិ ច|
      block |លភាមិ សព្ពមេវេតំ ពុទ្ធបូជាយិទំ ផលំ។|
    count |២៥|
      block |នវវត្ថំ នវផលំ នវគ្គរសភោជនំ|
      block |លភាមិ សព្ពមេវេតំ ពុទ្ធបូជាយិទំ ផលំ។|
    count |២៦|
      block |ឥមំ ខាទ ឥមំ ភុញ្ជ ឥមម្ហិ សយនេ សយ|
      block |លភាមិ សព្ពមេវេតំ ពុទ្ធបូជាយិទំ ផលំ។|
    count |២៧|
      block |សព្ពត្ថ បូជិតោ ហោមិ យសោ អព្ភុគ្គតោ មម|
      block |មហាបក្ខោ សទា ហោមិ អភេជ្ជបរិសោ សទា|
      block |ញាតីនំ ឧត្តមោ ហោមិ ពុទ្ធបូជាយិទំ ផលំ។|
    count |២៨|
      block |សីតំ ឧណ្ហំ ន ជានាមិ បរិឡាហោ ន វិជ្ជតិ|
      block |អថោ ចេតសិកំ ទុក្ខំ ហទយេ មេ ន វិជ្ជតិ។|
    count |២៩|
      block |សុវណ្ណវណ្ណោ ហុត្វាន សំសរាមិ ភវាភវេ|
      block |វេវណ្ណិយំ ន ជានាមិ ពុទ្ធបូជាយិទំ ផលំ។|
    count |៣០|
      block |ទេវលោកា ចវិត្វាន សុក្កមូលេន ចោទិតោ|
      block |សាវត្ថិយំ បុរេ ជាតោ មហាសាលេ សុអឌ្ឍកេ។|
    count |៣១|
      block |បញ្ច កាមគុណេ ហិត្វា បព្ពជិំ អនគារិយំ|
      block |ជាតិយា សត្តវស្សោហំ អរហត្តមបាបុណិំ។|
    count |៣២|
      block |ឧបសម្បាទយី ពុទ្ធោ គុណមញ្ញាយ ចក្ខុមា|
      block |តរុណោ បូជនីយោហំ ពុទ្ធបូជាយិទំ ផលំ។|
    count |៣៣|
      block |ទិព្ពចក្ខុ វិសុទ្ធំ មេ សមាធិកុសលោ អហំ|
      block |អភិញ្ញាបារមិប្បត្តោ ពុទ្ធបូជាយិទំ ផលំ។|
    count |៣៤|
      block |បដិសម្ភិទា អនុប្បត្តោ ឥទ្ធិបាទេសុ កោវិទោ|
      block |ធម្មេសុ បារមិប្បត្តោ ពុទ្ធបូជាយិទំ ផលំ។|
    count |៣៥|
      block |តិំសកប្បសហស្សម្ហិ យំ ពុទ្ធមភិបូជយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |៣៦|
      block |កិលេសា ឈាបិតា មយ្ហំ ភវា សព្ពេ សមូហតា|
      block |នាគោវ ពន្ធនំ ឆេត្វា វិហរាមិ អនាសវោ។|
    count |៣៧|
      block |ស្វាគតំ វត មេ អាសិ មម ពុទ្ធស្ស សន្តិកេ|
      block |តិស្សោ វិជ្ជា អនុប្បត្តា កតំ ពុទ្ធស្ស សាសនំ។|
    count |៣៨|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា តិកណិការបុប្ផិយោ ថេរោ ឥមា|
    block |គាថាយោ អភាសិត្ថាតិ។|
    stand |តិកណិការបុប្ផិយត្ថេរស្សាបទានំ បឋមំ។|
  block |២។ ឯកបត្តទាយកត្ថេរអបទានំ|
    count |៣៩|
      block |នគរេ ហំសវតិយា កុម្ភការោ អហោសហំ|
      block |អទ្ទសំ វិរជំ ពុទ្ធំ ឱឃតិណ្ណមនាសវំ។|
    count |៤០|
      block |សុកតំ មត្តិកាបត្តំ ពុទ្ធសេដ្ឋស្សទាសហំ|
      block |បត្តំ ទត្វា ភគវតោ ឧជុភូតស្ស តាទិនោ។|
    count |៤១|
      block |ភវេ និព្ពត្តមានោហំ សោណ្ណថាលេ លភាមហំ|
      block |រូបិមយេ ច សោវណ្ណេ តដ្ដិកេ ច មណីមយេ។|
    count |៤២|
      block |បាតិយោ បរិភុញ្ជាមិ បុញ្ញកម្មស្សិទំ ផលំ|
      block |យសានញ្ច ធនានញ្ច អគ្គភូតោ ច ហោមហំ។|
    count |៤៣|
      block |យថាបិ ភទ្ទកេ ខេត្តេ ពីជំ អប្បម្បិ រោបិតំ|
      block |សម្មាធារំ បវច្ឆន្តេ ផលំ តោសេតិ កស្សកំ។|
    count |៤៤|
      block |តថេវិទំ បត្តទានំ ពុទ្ធខេត្តម្ហិ រោបិតំ|
      block |បីតិធារេ បវស្សន្តេ ផលំ មំ តោសយិស្សតិ។|
    count |៤៥|
      block |យាវតា ខេត្តា វិជ្ជន្តិ សង្ឃាបិ ច គណាបិ ច|
      block |ពុទ្ធខេត្តសមោ នត្ថិ សុខទោ សព្ពបាណិនំ។|
    count |៤៦|
      block |នមោ តេ បុរិសាជញ្ញ នមោ តេ បុរិសុត្តម|
      block |ឯកបត្តំ ទទិត្វាន បត្តោម្ហិ អចលំ បទំ។|
    count |៤៧|
      block |ឯកនវុតិតោ កប្បេ យំ បត្តមទទិំ តទា|
      block |ទុគ្គតិំ នាភិជានាមិ បត្តទានស្សិទំ ផលំ។|
    count |៤៨|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៤៩|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៥០|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា ឯកបត្តទាយកោ ថេរោ ឥមា គាថាយោ|
    block |អភាសិត្ថាតិ។|
    stand |ឯកបត្តទាយកត្ថេរស្សាបទានំ ទុតិយំ។|
  block |៣។ កាសុមារផលិយត្ថេរអបទានំ|
    count |៥១|
      block |កណិការំវ ជោតន្តំ និសិន្នំ បព្ពតន្តរេ|
      block |អទ្ទសំ វិរជំ ពុទ្ធំ លោកជេដ្ឋំ នរាសភំ។|
    count |៥២|
      block |បសន្នចិត្តោ សុមនោ សិរេ កត្វាន អញ្ជលិំ|
      block |កាសុមារិកមាទាយ ពុទ្ធសេដ្ឋស្សទាសហំ។|
    count |៥៣|
      block |ឯកតិំសេ ឥតោ កប្បេ យំ ផលំ អទទិំ តទា|
      block |ទុគ្គតិំ នាភិជានាមិ ផលទានស្សិទំ ផលំ។|
    count |៥៤|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៥៥|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៥៦|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា កាសុមារផលិយោ ថេរោ ឥមា គាថាយោ|
    block |អភាសិត្ថាតិ។|
    stand |កាសុមារផលិយត្ថេរស្សាបទានំ តតិយំ។|
  block |៤។ អវដផលិយត្ថេរអបទានំ|
    count |៥៧|
      block |សហស្សរំសី ភគវា សយម្ភូ អបរាជិតោ|
      block |វិវេកា ឧដ្ឋហិត្វាន គោចរាយាភិនិក្ខមិ។|
    count |៥៨|
      block |ផលហត្ថោ អហំ ទិស្វា ឧបគច្ឆិំ នរាសភំ|
      block |បសន្នចិត្តោ សុមនោ អវដំ អទទិំ ផលំ។|
    count |៥៩|
      block |ចតុន្នវុតិតោ កប្បេ យំ ផលំ អទទិំ តទា|
      block |ទុគ្គតិំ នាភិជានាមិ ផលទានស្សិទំ ផលំ។|
    count |៦០|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៦១|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៦២|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា អវដផលិយោ ថេរោ ឥមា គាថាយោ|
    block |អភាសិត្ថាតិ។|
    stand |អវដផលិយត្ថេរស្សាបទានំ ចតុត្ថំ។|
  block |៥។ បាទផលិយត្ថេរអបទានំ|
    count |៦៣|
      block |សុវណ្ណវណ្ណំ សម្ពុទ្ធំ អាហុតីនំ បដិគ្គហំ|
      block |រថិយំ បដិបជ្ជន្តំ បាទផលំ អទាសហំ។|
    count |៦៤|
      block |ឯកនវុតិតោ កប្បេ យំ ផលំ អទទិំ តទា|
      block |ទុគ្គតិំ នាភិជានាមិ ផលទានស្សិទំ ផលំ។|
    count |៦៥|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៦៦|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៦៧|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា បាទផលិយោ ថេរោ ឥមា គាថាយោ|
    block |អភាសិត្ថាតិ។|
    stand |បាទផលិយត្ថេរស្សាបទានំ បញ្ចមំ។|
  block |៦។ មាតុលុង្គផលទាយកត្ថេរអបទានំ|
    count |៦៨|
      block |កណិការំវ ជលិតំ បុណ្ណមាយេវ ចន្ទិមំ|
      block |ជលន្តំ ទីបរុក្ខំវ អទ្ទសំ លោកនាយកំ។|
    count |៦៩|
      block |មាតុលុង្គផលំ គយ្ហ អទាសិំ សត្ថុនោ អហំ|
      block |ទក្ខិណេយ្យស្ស វីរស្ស បសន្នោ សេហិ បាណិភិ។|
    count |៧០|
      block |ឯកតិំសេ ឥតោ កប្បេ យំ ផលំ អទទិំ តទា|
      block |ទុគ្គតិំ នាភិជានាមិ ផលទានស្សិទំ ផលំ។|
    count |៧១|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៧២|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៧៣|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា មាតុលុង្គផលទាយកោ ថេរោ ឥមា|
    block |គាថាយោ អភាសិត្ថាតិ។|
    stand |មាតុលុង្គផលទាយកត្ថេរស្សាបទានំ ឆដ្ឋំ។|
  block |៧។ អជេលិផលទាយកត្ថេរអបទានំ|
    count |៧៤|
      block |អជ្ជុនោ នាម សម្ពុទ្ធោ ហិមវន្តេ វសី តទា|
      block |ចរណេន ច សម្បន្នោ សមាធិកុសលោ មុនិ។|
    count |៧៥|
      block |កុម្ភមត្តំ គហេត្វាន អជេលិំ ជីវជីវកំ|
      block |ឆត្តបណ្ណំ គហេត្វាន អទាសិំ សត្ថុនោ អហំ។|
    count |៧៦|
      block |ចតុន្នវុតិតោ កប្បេ យំ ផលំ អទទិំ តទា|
      block |ទុគ្គតិំ នាភិជានាមិ ផលទានស្សិទំ ផលំ។|
    count |៧៧|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៧៨|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៧៩|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា អជេលិផលទាយកោ ថេរោ ឥមា|
    block |គាថាយោ អភាសិត្ថាតិ។|
    stand |អជេលិផលទាយកត្ថេរស្សាបទានំ សត្តមំ។|
  block |៨។ អមោទផលិយត្ថេរអបទានំ|
    count |៨០|
      block |សុវណ្ណវណ្ណំ សម្ពុទ្ធំ អាហុតីនំ បដិគ្គហំ|
      block |រថិយំ បដិបជ្ជន្តំ អមោទមទទិំ ផលំ។|
    count |៨១|
      block |ឯកនវុតិតោ កប្បេ យំ ផលំ អទទិំ តទា|
      block |ទុគ្គតិំ នាភិជានាមិ ផលទានស្សិទំ ផលំ។|
    count |៨២|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៨៣|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៨៤|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា អមោទផលិយោ ថេរោ ឥមា គាថាយោ|
    block |អភាសិត្ថាតិ។|
    stand |អមោទផលិយត្ថេរស្សាបទានំ អដ្ឋមំ។|
  block |៩។ តាលផលទាយកត្ថេរអបទានំ|
    count |៨៥|
      block |សតរំសី នាម ភគវា សយម្ភូ អបរាជិតោ|
      block |វិវេកា វុដ្ឋហិត្វាន គោចរាយាភិនិក្ខមិ។|
    count |៨៦|
      block |ផលហត្ថោ អហំ ទិស្វា ឧបគច្ឆិំ នរាសភំ|
      block |បសន្នចិត្តោ សុមនោ តាលផលំ អទាសហំ។|
    count |៨៧|
      block |ចតុន្នវុតិតោ កប្បេ យំ ផលំ អទទិំ តទា|
      block |ទុគ្គតិំ នាភិជានាមិ ផលទានស្សិទំ ផលំ។|
    count |៨៨|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៨៩|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៩០|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា តាលផលទាយកោ ថេរោ ឥមា គាថាយោ|
    block |អភាសិត្ថាតិ។|
    stand |តាលផលទាយកត្ថេរស្សាបទានំ នវមំ។|
  block |១០។ នាឡិកេរផលទាយកត្ថេរអបទានំ|
    count |៩១|
      block |នគរេ ពន្ធុមតិយា អារាមិកោ អហំ តទា|
      block |អទ្ទសំ វិរជំ ពុទ្ធំ គច្ឆន្តំ អនិលញ្ជសេ។|
    count |៩២|
      block |នាឡិកេរផលំ គយ្ហ ពុទ្ធសេដ្ឋស្សទាសហំ|
      block |អាកាសេ ឋិតកោ សន្តោ បដិគ្គណ្ហិ មហាយសោ។|
    count |៩៣|
      block |វិត្តិសញ្ជននោ មយ្ហំ ទិដ្ឋធម្មសុខាវហោ|
      block |ផលំ ពុទ្ធស្ស ទត្វាន វិប្បសន្នេន ចេតសា។|
    count |៩៤|
      block |អធិគច្ឆិំ តទា បីតិំ វិបុលញ្ច សុខុត្តមំ|
      block |ឧប្បជ្ជតេវ រតនំ និព្ពត្តស្ស តហិំ តហិំ។|
    count |៩៥|
      block |ឯកនវុតិតោ កប្បេ យំ ផលំ អទទិំ តទា|
      block |ទុគ្គតិំ នាភិជានាមិ ផលទានស្សិទំ ផលំ។|
    count |៩៦|
      block |ទិព្ពចក្ខុ វិសុទ្ធំ មេ សមាធិកុសលោ អហំ|
      block |អភិញ្ញាបារមិប្បត្តោ ផលទានស្សិទំ ផលំ។|
    count |៩៧|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៩៨|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៩៩|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      block |កណិការេកបត្តា ច កាសុមារី តថាវដា|
      block |បាទញ្ច មាតុលុង្គញ្ច អជេលីមោទមេវ ច។|
      block |តាលំ តថា នាឡិកេរំ គាថាយោ គណិតា វិហ|
      block |ឯកំ គាថាសតំ ហោតិ ឩនាធិកវិវជ្ជិតំ។|
    stand |ឥត្ថំ សុទំ អាយស្មា នាឡិកេរផលទាយកោ ថេរោ ឥមា|
    block |គាថាយោ អភាសិត្ថាតិ។|
    stand |នាឡិកេរផលទាយកត្ថេរស្សាបទានំ ទសមំ។|
    stand |កណិការវគ្គោ ឯកបញ្ញាសមោ។|
    block |តស្សុទ្ទានំ|
