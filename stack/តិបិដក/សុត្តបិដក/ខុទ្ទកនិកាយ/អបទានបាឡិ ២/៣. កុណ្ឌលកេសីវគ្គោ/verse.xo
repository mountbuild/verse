block |៣។ កុណ្ឌលកេសីវគ្គោ|
  block |១។ កុណ្ឌលកេសាថេរីអបទានំ|
    count |១|
      block |បទុមុត្តរោ នាម ជិនោ សព្ពធម្មាន បារគូ|
      block |ឥតោ សតសហស្សម្ហិ កប្បេ ឧប្បជ្ជិ នាយកោ។|
    count |២|
      block |តទាហំ ហំសវតិយំ ជាតា សេដ្ឋិកុលេ អហុំ|
      block |នានារតនបជ្ជោតេ មហាសុខសមប្បិតា។|
    count |៣|
      block |ឧបេត្វា តំ មហាវីរំ អស្សោសិំ ធម្មទេសនំ|
      block |តតោ ជាតប្បសាទាហំ ឧបេសិំ សរណំ ជិនំ។|
    count |៤|
      block |តទា មហាការុណិកោ បទុមុត្តរនាមកោ|
      block |ខិប្បាភិញ្ញានមគ្គន្តិ ឋបេសិ ភិក្ខុនិំ សុភំ។|
    count |៥|
      block |តំ សុត្វា មុទិតា ហុត្វា ទានំ ទត្វា មហេសិនោ|
      block |និបច្ច សិរសា បាទេ តំ ឋានមភិបត្ថយិំ។|
    count |៦|
      block |អនុមោទិ មហាវីរោ ភទ្ទេ យំ តេភិបត្ថិតំ|
      block |សមិជ្ឈិស្សតិ តំ សព្ពំ សុខិនី ហោហិ និព្ពុតា។|
    count |៧|
      block |សតសហស្សិតោ កប្បេ ឱក្កាកកុលសម្ភវោ|
      block |គោតមោ នាម គោត្តេន សត្ថា លោកេ ភវិស្សតិ។|
    count |៨|
      block |តស្ស ធម្មេសុ ទាយាទា ឱរសា ធម្មនិម្មិតា|
      block |ភទ្ទាកុណ្ឌលកេសាតិ ហេស្សតិ សត្ថុ សាវិកា។|
    count |៩|
      block |តេន កម្មេន សុកតេន ចេតនាបណិធីហិ ច|
      block |ជហិត្វា មានុសំ ទេហំ តាវតិំសមគច្ឆហំ។|
    count |១០|
      block |តតោ ចុតា យាមមគំ តតោហំ តុសិតំ គតា|
      block |តតោ ច និម្មានរតិំ វសវត្តិបុរំ តតោ។|
    count |១១|
      block |យត្ថ យត្ថូបបជ្ជាមិ តស្ស កម្មស្ស វាហសា|
      block |តត្ថ តត្ថេវ រាជូនំ មហេសិត្តមការយិំ។|
    count |១២|
      block |តតោ ចុតា មនុស្សេសុ រាជូនំ ចក្កវត្តិនំ|
      block |មណ្ឌលីនញ្ច រាជូនំ មហេសិត្តមការយិំ។|
    count |១៣|
      block |សម្បត្តិំ អនុភោត្វាន ទេវេសុ មានុសេសុ ច|
      block |សព្ពត្ថ សុខិតា ហុត្វា នេកកប្បេសុ សំសរិំ។|
    count |១៤|
      block |ឥមម្ហិ ភទ្ទកេ កប្បេ ព្រហ្មពន្ធុ មហាយសោ|
      block |កស្សបោ នាម គោត្តេន ឧប្បជ្ជិ វទតំ វរោ។|
    count |១៥|
      block |ឧបដ្ឋាកោ មហេសិស្ស តទា អាសិ នរិស្សរោ|
      block |កាសិរាជា កិកី នាម ពារាណសិបុរុត្តមេ។|
    count |១៦|
      block |តស្ស ធីតា ចតុត្ថាសិំ ភិក្ខុទាយីតិ វិស្សុតា|
      block |ធម្មំ សុត្វា ជិនគ្គស្ស បព្ពជ្ជំ សមរោចយិំ។|
    count |១៧|
      block |អនុជានិ ន នោ តាតោ អគារេវ តទា មយំ|
      block |វីសវស្សសហស្សានិ វិចរិម្ហ អតន្ទិតា។|
    count |១៨|
      block |កោមារិព្រហ្មចរិយំ រាជកញ្ញា សុខេធិតា|
      block |ពុទ្ធោបដ្ឋាននិរតា មុទិតា សត្ត ធីតរោ។|
    count |១៩|
      block |សមណី សមណគុត្តា ច ភិក្ខុនី ភិក្ខុទាយិកា|
      block |ធម្មា ចេវ សុធម្មា ច សត្តមី សង្ឃទាយិកា។|
    count |២០|
      block |ខេមា ឧប្បលវណ្ណា ច បដាចារា អហំ តទា|
      block |កិសាគោតមី ធម្មទិន្នា វិសាខា ហោតិ សត្តមី។|
    count |២១|
      block |តេហិ កម្មេហិ សុកតេហិ ចេតនាបណិធីហិ ច|
      block |ជហិត្វា មានុសំ ទេហំ តាវតិំសមគច្ឆហំ។|
    count |២២|
      block |បច្ឆិមេ ច ភវេ ទានិ គិរិព្ពជបុរុត្តមេ|
      block |ជាតា សេដ្ឋិកុលេ ផីតេ យទាហំ យោព្ពនេ ឋិតា។|
    count |២៣|
      block |ចោរំ វធត្ថំ នីយន្តំ ទិស្វា រត្តា តហិំ អហំ|
      block |បិតា មេ តំ សហស្សេន មោចយិត្វា វធា តតោ។|
    count |២៤|
      block |អទាសិ តស្ស មំ តាតោ វិទិត្វាន មនំ មម|
      block |តស្សាហមាសិំ វិសដ្ឋា អតីវ ទយិតា ហិតា។|
    count |២៥|
      block |សោ មេ ភូសនលោភេន ពលិមជ្ឈាសយោ ទិសោ|
      block |ចោរប្បបាតំ នេត្វាន បព្ពតំ ចេតយី វធំ។|
    count |២៦|
      block |តទាហំ បណមិត្វាន សត្តុកំ សុកតញ្ជលី|
      block |រក្ខន្តី អត្តនោ បាណំ ឥទំ វចនមព្រវិំ។|
    count |២៧|
      block |ឥទំ សុវណ្ណកេយូរំ មុត្តា វេឡុរិយា ពហូ|
      block |សព្ពំ ហរស្សុ ភទ្ទន្តេ មញ្ច ទាសីតិ សាវយ។|
    count |២៨|
      block |ឱរោបយស្សុ កល្យាណី មា ពាឡ្ហំ បរិទេវសិ|
      block |ន ចាហំ អភិជានាមិ អហន្ត្វា ធនមាភតំ។|
    count |២៩|
      block |យតោ សរាមិ អត្តានំ យតោ បត្តោស្មិ វិញ្ញុតំ|
      block |ន ចាហំ អភិជានាមិ អញ្ញំ បិយតរំ តយា។|
    count |៣០|
      block |ឯហិ តំ ឧបគូហិស្សំ កត្វាន តំ បទក្ខិណំ|
      block |ន ច ទានិ បុនោ អត្ថិ មម តុយ្ហញ្ច សង្គមោ។|
    count |៣១|
      block |ន ហិ សព្ពេសុ ឋានេសុ បុរិសោ ហោតិ បណ្ឌិតោ|
      block |ឥត្ថីបិ បណ្ឌិតា ហោតិ តត្ថ តត្ថ វិចក្ខណា។|
    count |៣២|
      block |ន ហិ សព្ពេសុ ឋានេសុ បុរិសោ ហោតិ បណ្ឌិតោ|
      block |ឥត្ថីបិ បណ្ឌិតា ហោតិ លហុំ អត្ថវិចិន្តិកា។|
    count |៣៣|
      block |លហុញ្ច វត ខិប្បញ្ច និកដ្ឋេ សមចេតយិំ|
      block |មិគំ ឧណ្ណា យថា ឯវំ តទាហំ សត្តុកំ វធិំ។|
    count |៣៤|
      block |យោ ច ឧប្បតិតំ អត្ថំ ន ខិប្បមនុពុជ្ឈតិ|
      block |សោ ហញ្ញតេ មន្ទមតិ ចោរោវ គិរិគព្ភរេ។|
    count |៣៥|
      block |យោ ច ឧប្បតិតំ អត្ថំ ខិប្បមេវ និពោធតិ|
      block |មុច្ចតេ សត្តុសម្ពាធា តទាហំ សត្តុកា យថា។|
    count |៣៦|
      block |តទាហំ បាតយិត្វាន គិរិទុគ្គម្ហិ សត្តុកំ|
      block |សន្តិកំ សេតវត្ថានំ ឧបេត្វា បព្ពជិំ អហំ។|
    count |៣៧|
      block |សណ្ឌាសេន ច កេសេ មេ លុញ្ចិត្វា សព្ពសោ តទា|
      block |បព្ពជិត្វាន សមយំ អាចិក្ខិំសុ និរន្តរំ។|
    count |៣៨|
      block |តតោ តំ ឧគ្គហេត្វាហំ និសីទិត្វាន ឯកិកា|
      block |សមយំ តំ វិចិន្តេសិំ សុវានោ មានុសំ ករំ។|
    count |៣៩|
      block |ឆិន្នំ គយ្ហ សមីបេ មេ បាតយិត្វា អបក្កមិ|
      block |ទិស្វា និមិត្តមលភិំ ហត្ថំ តំ បុឡវាកុលំ។|
    count |៤០|
      block |តតោ ឧដ្ឋាយ សំវិគ្គា អបុច្ឆិំ សហធម្មិកេ|
      block |តេ អវោចុំ វិជានន្តិ តំ អត្ថំ សក្យភិក្ខវោ។|
    count |៤១|
      block |សាហំ តមត្ថំ បុច្ឆិស្សំ ឧបេត្វា ពុទ្ធសាវកេ|
      block |តេ មមាទាយ គច្ឆិំសុ ពុទ្ធសេដ្ឋស្ស សន្តិកំ។|
    count |៤២|
      block |សោ មេ ធម្មមទេសេសិ ខន្ធាយតនធាតុយោ|
      block |អសុភានិច្ចទុក្ខាតិ អនត្តាតិ ច នាយកោ។|
    count |៤៣|
      block |តស្ស ធម្មំ សុណិត្វាហំ ធម្មចក្ខុំ វិសោធយិំ|
      block |តតោ វិញ្ញាតសទ្ធម្មា បព្ពជ្ជំ ឧបសម្បទំ។|
    count |៤៤|
      block |អាយាចិតោ តទា អាហ ឯហិ ភទ្ទេតិ នាយកោ|
      block |តទាហំ ឧបសម្បន្នា បរិត្តំ តោយមទ្ទសំ។|
    count |៤៥|
      block |បាទបក្ខាលនេនាហំ ញត្វា សឧទយព្ពយំ|
      block |តថា សព្ពេបិ សង្ខារេ ឦទិសំ ចិន្តយិំ តទា។|
    count |៤៦|
      block |តតោ ចិត្តំ វិមុច្ចិ មេ អនុបាទាយ សព្ពសោ|
      block |ខិប្បាភិញ្ញានមគ្គំ មេ តទា បញ្ញាបយី ជិនោ។|
    count |៤៧|
      block |ឥទ្ធីសុ ច វសី ហោមិ ទិព្ពាយ សោតធាតុយា|
      block |បរចិត្តានិ ជានាមិ សត្ថុសាសនការិកា។|
    count |៤៨|
      block |បុព្ពេនិវាសំ ជានាមិ ទិព្ពចក្ខុ វិសោធិតំ|
      block |ខេបេត្វា អាសវេ សព្ពេ វិសុទ្ធាសិំ សុនិម្មលា។|
    count |៤៩|
      block |បរិចិណ្ណោ មយា សត្ថា កតំ ពុទ្ធស្ស សាសនំ|
      block |ឱហិតោ គរុកោ ភារោ ភវនេត្តិ សមូហតា។|
    count |៥០|
      block |យស្សត្ថាយ បព្ពជិតា អគារស្មានគារិយំ|
      block |សោ មេ អត្ថោ អនុប្បត្តោ សព្ពសំយោជនក្ខយោ។|
    count |៥១|
      block |អត្ថធម្មនិរុត្តីសុ បដិភានេ តថេវ ច|
      block |ញាណំ មេ វិមលំ សុទ្ធំ ពុទ្ធសេដ្ឋស្ស សាសនេ។|
    count |៥២|
      block |កិលេសា ឈាបិតា មយ្ហំ ភវា សព្ពេ សមូហតា|
      block |នាគីវ ពន្ធនំ ឆេត្វា វិហរាមិ អនាសវា។|
    count |៥៣|
      block |ស្វាគតំ វត មេ អាសិ មម ពុទ្ធស្ស សន្តិកេ|
      block |តិស្សោ វិជ្ជា អនុប្បត្តា កតំ ពុទ្ធស្ស សាសនំ។|
    count |៥៤|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    block |ឥត្ថំ សុទំ ភទ្ទាកុណ្ឌលកេសា ភិក្ខុនី ឥមា គាថាយោ អភាសិត្ថាតិ។|
    stand |កុណ្ឌលកេសាថេរិយាបទានំ បឋមំ។|
  block |២។ កិសាគោតមីថេរីអបទានំ|
    count |៥៥|
      block |បទុមុត្តរោ នាម ជិនោ សព្ពធម្មាន បារគូ|
      block |ឥតោ សតសហស្សម្ហិ កប្បេ ឧប្បជ្ជិ នាយកោ។|
    count |៥៦|
      block |តទាហំ ហំសវតិយំ ជាតា អញ្ញតរេ កុលេ|
      block |ឧបេត្វា តំ នរវរំ សរណំ សមុបាគមិំ។|
    count |៥៧|
      block |ធម្មញ្ច តស្ស អស្សោសិំ ចតុសច្ចូបសញ្ហិតំ|
      block |មធុរំ បរមស្សាទំ វដ្ដសន្តិសុខាវហំ។|
    count |៥៨|
      block |តទា ច ភិក្ខុនិំ វីរោ លូខចីវរធារិនិំ|
      block |ឋបេន្តោ ឯតទគ្គម្ហិ វណ្ណយី បុរិសុត្តមោ។|
    count |៥៩|
      block |ជនេត្វានប្បកំ បីតិំ សុត្វា ភិក្ខុនិយា គុណេ|
      block |ការំ កត្វាន ពុទ្ធស្ស យថាសត្តិ យថាពលំ។|
    count |៦០|
      block |និបច្ច មុនិវរំ តំ តំ ឋានមភិបត្ថយិំ|
      block |តទានុមោទិ សម្ពុទ្ធោ ឋានលាភាយ នាយកោ។|
    count |៦១|
      block |សតសហស្សិតោ កប្បេ ឱក្កាកកុលសម្ភវោ|
      block |គោតមោ នាម គោត្តេន សត្ថា លោកេ ភវិស្សតិ។|
    count |៦២|
      block |តស្ស ធម្មេសុ ទាយាទា ឱរសា ធម្មនិម្មិតា|
      block |កិសាគោតមី នាមេន ហេស្សតិ សត្ថុ សាវិកា។|
    count |៦៣|
      block |តំ សុត្វា មុទិតា ហុត្វា យាវជីវំ តទា ជិនំ|
      block |មេត្តចិត្តា បរិចរិំ បច្ចយេហិ វិនាយកំ។|
    count |៦៤|
      block |តេន កម្មេន សុកតេន ចេតនាបណិធីហិ ច|
      block |ជហិត្វា មានុសំ ទេហំ តាវតិំសមគច្ឆហំ។|
    count |៦៥|
      block |ឥមម្ហិ ភទ្ទកេ កប្បេ ព្រហ្មពន្ធុ មហាយសោ|
      block |កស្សបោ នាម គោត្តេន ឧប្បជ្ជិ វទតំ វរោ។|
    count |៦៦|
      block |ឧបដ្ឋាកោ មហេសិស្ស តទា អាសិ នរិស្សរោ|
      block |កាសិរាជា កិកី នាម ពារាណសិបុរុត្តមេ។|
    count |៦៧|
      block |បញ្ចមី តស្ស ធីតាសិំ ធម្មា នាមេន វិស្សុតា|
      block |ធម្មំ សុត្វា ជិនគ្គស្ស បព្ពជ្ជំ សមរោចយិំ។|
    count |៦៨|
      block |អនុជានិ ន នោ តាតោ អគារេវ តទា មយំ|
      block |វីសវស្សសហស្សានិ វិចរិម្ហ អតន្ទិតា។|
    count |៦៩|
      block |កោមារិព្រហ្មចរិយំ រាជកញ្ញា សុខេធិតា|
      block |ពុទ្ធោបដ្ឋាននិរតា មុទិតា សត្ត ធីតរោ។|
    count |៧០|
      block |សមណី សមណគុត្តា ច ភិក្ខុនី ភិក្ខុទាយិកា|
      block |ធម្មា ចេវ សុធម្មា ច សត្តមី សង្ឃទាយិកា។|
    count |៧១|
      block |ខេមា ឧប្បលវណ្ណា ច បដាចារា ច កុណ្ឌលា|
      block |អហញ្ច ធម្មទិន្នា ច វិសាខា ហោតិ សត្តមី។|
    count |៧២|
      block |តេហិ កម្មេហិ សុកតេហិ ចេតនាបណិធីហិ ច|
      block |ជហិត្វា មានុសំ ទេហំ តាវតិំសមគច្ឆហំ។|
    count |៧៣|
      block |បច្ឆិមេ ច ភវេ ទានិ ជាតា សេដ្ឋិកុលេ អហំ|
      block |ទុគ្គតេ អធនេ នដ្ឋេ គតា ច សធនំ កុលំ។|
    count |៧៤|
      block |បតិំ ឋបេត្វា សេសា មេ ទេស្សន្តិ អធនា ឥតិ|
      block |យទា ច បសូតា អាសិំ សព្ពេសំ ទយិតា តទា។|
    count |៧៥|
      block |យទា សោ តរុណោ ភទ្ទោ កោមលកោ សុខេធិតោ|
      block |សបាណមិវ កន្តោ មេ តទា យមវសំ គតោ។|
    count |៧៦|
      block |សោកដ្ដា ទីនវទនា អស្សុនេត្តា រុទម្មុខា|
      block |មតំ កុណបមាទាយ វិលបន្តី គមាមហំ។|
    count |៧៧|
      block |តទា ឯកេន សន្ទិដ្ឋា ឧបេត្វាភិសក្កុត្តមំ|
      block |អវោចំ ទេហិ ភេសជ្ជំ បុត្តសញ្ជីវនន្តិ ភោ។|
    count |៧៨|
      block |ន វិជ្ជន្តេ មតា យស្មិំ គេហេ សិទ្ធត្ថកំ តតោ|
      block |អាហរាតិ ជិនោ អាហ វិនយោបាយកោវិទោ។|
    count |៧៩|
      block |តទា គមិត្វា សាវត្ថិំ ន លភិំ តាទិសំ ឃរំ|
      block |កុតោ សិទ្ធត្ថកំ តស្មា តតោ លទ្ធា សតិំ អហំ។|
    count |៨០|
      block |កុណបំ ឆឌ្ឌយិត្វាន ឧបេសិំ លោកនាយកំ|
      block |ទូរតោវ មមំ ទិស្វា អវោច មធុរស្សរោ។|
    count |៨១|
      block |យោ ច វស្សសតំ ជីវេ អបស្សំ ឧទយព្ពយំ|
      block |ឯកាហំ ជីវិតំ សេយ្យោ បស្សតោ ឧទយព្ពយំ។|
    count |៨២|
      block |ន គាមធម្មោ និគមស្ស ធម្មោ ន ចាបិយំ ឯកកុលស្ស ធម្មោ|
      block |សព្ពស្ស លោកស្ស សទេវកស្ស ឯសេវ ធម្មោ យទិទំ អនិច្ចតា។|
    count |៨៣|
      block |សាហំ សុត្វានិមា គាថា ធម្មចក្ខុំ វិសោធយិំ|
      block |តតោ វិញ្ញាតសទ្ធម្មា បព្ពជិំ អនគារិយំ។|
    count |៨៤|
      block |តថា បព្ពជិតា សន្តី យុញ្ជន្តី ជិនសាសនេ|
      block |ន ចិរេនេវ កាលេន អរហត្តមបាបុណិំ។|
    count |៨៥|
      block |ឥទ្ធីសុ ច វសី ហោមិ ទិព្ពាយ សោតធាតុយា|
      block |បរចិត្តានិ ជានាមិ សត្ថុសាសនការិកា។|
    count |៨៦|
      block |បុព្ពេនិវាសំ ជានាមិ ទិព្ពចក្ខុ វិសោធិតំ|
      block |ខេបេត្វា អាសវេ សព្ពេ វិសុទ្ធាសិំ សុនិម្មលា។|
    count |៨៧|
      block |បរិចិណ្ណោ មយា សត្ថា កតំ ពុទ្ធស្ស សាសនំ|
      block |ឱហិតោ គរុកោ ភារោ ភវនេត្តិ សមូហតា។|
    count |៨៨|
      block |យស្សត្ថាយ បព្ពជិតា អគារស្មានគារិយំ|
      block |សោ មេ អត្ថោ អនុប្បត្តោ សព្ពសំយោជនក្ខយោ។|
    count |៨៩|
      block |អត្ថធម្មនិរុត្តីសុ បដិភានេ តថេវ ច|
      block |ញាណំ មេ វិមលំ សុទ្ធំ ពុទ្ធសេដ្ឋស្ស វាហសា។|
    count |៩០|
      block |សង្ការកូដា អាហិត្វា សុសានា រថិយាបិ ច|
      block |តតោ សង្ឃាដិកំ កត្វា លូខំ ធារេមិ ចីវរំ។|
    count |៩១|
      block |ជិនោ តស្មិំ គុណេ តុដ្ឋោ លូខចីវរធារណេ|
      block |ឋបេសិ ឯតទគ្គម្ហិ បរិសាសុ វិនាយកោ។|
    count |៩២|
      block |កិលេសា ឈាបិតា មយ្ហំ…បេ។… វិហរាមិ អនាសវា។|
    count |៩៣|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៩៤|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ កិសាគោតមី ភិក្ខុនី ឥមា គាថាយោ អភាសិត្ថាតិ។|
    stand |កិសាគោតមីថេរិយាបទានំ ទុតិយំ។|
  block |៣។ ធម្មទិន្នាថេរីអបទានំ|
    count |៩៥|
      block |បទុមុត្តរោ នាម ជិនោ សព្ពធម្មាន បារគូ|
      block |ឥតោ សតសហស្សម្ហិ កប្បេ ឧប្បជ្ជិ នាយកោ។|
    count |៩៦|
      block |តទាហំ ហំសវតិយំ កុលេ អញ្ញតរេ អហុំ|
      block |បរកម្មការី អាសិំ និបកា សីលសំវុតា។|
    count |៩៧|
      block |បទុមុត្តរពុទ្ធស្ស សុជាតោ អគ្គសាវកោ|
      block |វិហារា អភិនិក្ខម្ម បិណ្ឌបាតាយ គច្ឆតិ។|
    count |៩៨|
      block |ឃដំ គហេត្វា គច្ឆន្តី តទា ឧទកហារិកា|
      block |តំ ទិស្វា អទទំ បូបំ បសន្នា សេហិ បាណិភិ។|
    count |៩៩|
      block |បដិគ្គហេត្វា តត្ថេវ និសិន្នោ បរិភុញ្ជិ សោ|
      block |តតោ នេត្វាន តំ គេហំ អទាសិំ តស្ស ភោជនំ។|
    count |១០០|
      block |តតោ មេ អយ្យកោ តុដ្ឋោ អករី សុណិសំ សកំ|
      block |សស្សុយា សហ គន្ត្វាន សម្ពុទ្ធំ អភិវាទយិំ។|
    count |១០១|
      block |តទា សោ ធម្មកថិកំ ភិក្ខុនិំ បរិកិត្តយំ|
      block |ឋបេសិ ឯតទគ្គម្ហិ តំ សុត្វា មុទិតា អហំ។|
    count |១០២|
      block |និមន្តយិត្វា សុគតំ សសង្ឃំ លោកនាយកំ|
      block |មហាទានំ ទទិត្វាន តំ ឋានមភិបត្ថយិំ។|
    count |១០៣|
      block |តតោ មំ សុគតោ អាហ ឃននិន្នាទសុស្សរោ|
      block |មមុបដ្ឋាននិរតេ សសង្ឃបរិវេសិកេ។|
    count |១០៤|
      block |សទ្ធម្មស្សវនេ យុត្តេ គុណវទ្ធិតមានសេ|
      block |ភទ្ទេ ភវស្សុ មុទិតា លច្ឆសេ បណិធីផលំ។|
    count |១០៥|
      block |សតសហស្សិតោ កប្បេ ឱក្កាកកុលសម្ភវោ|
      block |គោតមោ នាម គោត្តេន សត្ថា លោកេ ភវិស្សតិ។|
    count |១០៦|
      block |តស្ស ធម្មេសុ ទាយាទា ឱរសា ធម្មនិម្មិតា|
      block |ធម្មទិន្នាតិ នាមេន ហេស្សតិ សត្ថុ សាវិកា។|
    count |១០៧|
      block |តំ សុត្វា មុទិតា ហុត្វា យាវជីវំ មហាមុនិំ|
      block |មេត្តចិត្តា បរិចរិំ បច្ចយេហិ វិនាយកំ។|
    count |១០៨|
      block |តេន កម្មេន សុកតេន ចេតនាបណិធីហិ ច|
      block |ជហិត្វា មានុសំ ទេហំ តាវតិំសមគច្ឆហំ។|
    count |១០៩|
      block |ឥមម្ហិ ភទ្ទកេ កប្បេ ព្រហ្មពន្ធុ មហាយសោ|
      block |កស្សបោ នាម គោត្តេន ឧប្បជ្ជិ វទតំ វរោ។|
    count |១១០|
      block |ឧបដ្ឋាកោ មហេសិស្ស តទា អាសិ នរិស្សរោ|
      block |កាសិរាជា កិកី នាម ពារាណសិបុរុត្តមេ។|
    count |១១១|
      block |ឆដ្ឋា តស្សាសហំ ធីតា សុធម្មា ឥតិ វិស្សុតា|
      block |ធម្មំ សុត្វា ជិនគ្គស្ស បព្ពជ្ជំ សមរោចយិំ។|
    count |១១២|
      block |អនុជានិ ន នោ តាតោ អគារេវ តទា មយំ|
      block |វីសវស្សសហស្សានិ វិចរិម្ហ អតន្ទិតា។|
    stand |តតិយំ ភាណវារំ។|
    count |១១៣|
      block |កោមារិព្រហ្មចរិយំ រាជកញ្ញា សុខេធិតា|
      block |ពុទ្ធោបដ្ឋាននិរតា មុទិតា សត្ត ធីតរោ។|
    count |១១៤|
      block |សមណី សមណគុត្តា ច ភិក្ខុនី ភិក្ខុទាយិកា|
      block |ធម្មា ចេវ សុធម្មា ច សត្តមី សង្ឃទាយិកា។|
    count |១១៥|
      block |ខេមា ឧប្បលវណ្ណា ច បដាចារា ច កុណ្ឌលា|
      block |គោតមី ច អហញ្ចេវ វិសាខា ហោតិ សត្តមី។|
    count |១១៦|
      block |តេហិ កម្មេហិ សុកតេហិ ចេតនាបណិធីហិ ច|
      block |ជហិត្វា មានុសំ ទេហំ តាវតិំសមគច្ឆហំ។|
    count |១១៧|
      block |បច្ឆិមេ ច ភវេ ទានិ គិរិព្ពជបុរុត្តមេ|
      block |ជាតា សេដ្ឋិកុលេ ផីតេ សព្ពកាមសមិទ្ធិនេ។|
    count |១១៨|
      block |យទា រូបគុណូបេតា បឋមេ យោព្ពនេ ឋិតា|
      block |តទា បរកុលំ គន្ត្វា វសិំ សុខសមប្បិតា។|
    count |១១៩|
      block |ឧបេត្វា លោកសរណំ សុណិត្វា ធម្មទេសនំ|
      block |អនាគាមិផលំ បត្តោ សាមិកោ មេ សុពុទ្ធិមា។|
    count |១២០|
      block |តទាហំ អនុជានេត្វា បព្ពជិំ អនគារិយំ|
      block |ន ចិរេនេវ កាលេន អរហត្តមបាបុណិំ។|
    count |១២១|
      block |តទា ឧបាសកោ សោ មំ ឧបគន្ត្វា អបុច្ឆថ|
      block |គម្ភីរេ និបុណេ បញ្ហេ តេ សព្ពេ ព្យាករិំ អហំ។|
    count |១២២|
      block |ជិនោ តស្មិំ គុណេ តុដ្ឋោ ឯតទគ្គេ ឋបេសិ មំ|
      block |ភិក្ខុនិំ ធម្មកថិកំ នាញ្ញំ បស្សាមិ ឯទិសិំ។|
    count |១២៣|
      block |ធម្មទិន្នា យថា ធីរា ឯវំ ធារេថ ភិក្ខវោ|
      block |ឯវាហំ បណ្ឌិតា ហោមិ នាយកេនានុកម្បិតា។|
    count |១២៤|
      block |បរិចិណ្ណោ មយា សត្ថា កតំ ពុទ្ធស្ស សាសនំ|
      block |ឱហិតោ គរុកោ ភារោ ភវនេត្តិ សមូហតា។|
    count |១២៥|
      block |យស្សត្ថាយ បព្ពជិតា អគារស្មានគារិយំ|
      block ||
    block |សោ មេ អត្ថោ អនុប្បត្តោ សព្ពសំយោជនក្ខយោ។|
    count |១២៦|
      block |ឥទ្ធីសុ ច វសី ហោមិ ទិព្ពាយ សោតធាតុយា|
      block |បរចិត្តានិ ជានាមិ សត្ថុសាសនការិកា។|
    count |១២៧|
      block |បុព្ពេនិវាសំ ជានាមិ ទិព្ពចក្ខុ វិសោធិតំ|
      block |ខេបេត្វា អាសវេ សព្ពេ វិសុទ្ធាសិំ សុនិម្មលា។|
    count |១២៨|
      block |កិលេសា ឈាបិតា មយ្ហំ…បេ។… វិហរាមិ អនាសវា។|
    count |១២៩|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |១៣០|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ ធម្មទិន្នា ភិក្ខុនី ឥមា គាថាយោ អភាសិត្ថាតិ។|
    stand |ធម្មទិន្នាថេរិយាបទានំ តតិយំ។|
  block |៤។ សកុលាថេរីអបទានំ|
    count |១៣១|
      block |បទុមុត្តរោ នាម ជិនោ សព្ពធម្មាន បារគូ|
      block |ឥតោ សតសហស្សម្ហិ កប្បេ ឧប្បជ្ជិ នាយកោ។|
    count |១៣២|
      block |ហិតាយ សព្ពសត្តានំ សុខាយ វទតំ វរោ|
      block |អត្ថាយ បុរិសាជញ្ញោ បដិបន្នោ សទេវកេ។|
    count |១៣៣|
      block |យសគ្គបត្តោ សិរិមា កិត្តិវណ្ណគតោ ជិនោ|
      block |បូជិតោ សព្ពលោកស្ស ទិសាសព្ពាសុ វិស្សុតោ។|
    count |១៣៤|
      block |ឧត្តិណ្ណវិចិកិច្ឆោ សោ វីតិវត្តកថំកថោ|
      block |សម្បុណ្ណមនសង្កប្បោ បត្តោ សម្ពោធិមុត្តមំ។|
    count |១៣៥|
      block |អនុប្បន្នស្ស មគ្គស្ស ឧប្បាទេតា នរុត្តមោ|
      block |អនក្ខាតញ្ច អក្ខាសិ អសញ្ជាតញ្ច សញ្ជនី។|
    count |១៣៦|
      block |មគ្គញ្ញូ ច មគ្គវិទូ មគ្គក្ខាយី នរាសភោ|
      block |មគ្គស្ស កុសលោ សត្ថា សារថីនំ វរុត្តមោ។|
    count |១៣៧|
      block |មហាការុណិកោ សត្ថា ធម្មំ ទេសេសិ នាយកោ|
      block |និមុគ្គេ កាមបង្កម្ហិ សមុទ្ធរតិ បាណិនេ។|
    count |១៣៨|
      block |តទាហំ ហំសវតិយំ ជាតា ខត្តិយនន្ទនា|
      block |សុរូបា សធនា ចាបិ ទយិតា ច សិរីមតី។|
    count |១៣៩|
      block |អានន្ទស្ស មហារញ្ញោ ធីតា បរមសោភណា|
      block |វេមាតា ភគិនី ចាបិ បទុមុត្តរនាមិនោ។|
    count |១៤០|
      block |រាជកញ្ញាហិ សហិតា សព្ពាភរណភូសិតា|
      block |ឧបាគម្ម មហាវីរំ អស្សោសិំ ធម្មទេសនំ។|
    count |១៤១|
      block |តទា ហិ សោ លោកគរុ ភិក្ខុនិំ ទិព្ពចក្ខុកំ|
      block |កិត្តយំ បរិសាមជ្ឈេ អគ្គដ្ឋានេ ឋបេសិ តំ។|
    count |១៤២|
      block |សុណិត្វា តមហំ ហដ្ឋា ទានំ ទត្វាន សត្ថុនោ|
      block |បូជិត្វាន ច សម្ពុទ្ធំ ទិព្ពចក្ខុំ អបត្ថយិំ។|
    count |១៤៣|
      block |តតោ អវោច មំ សត្ថា នន្ទេ លច្ឆសិ បត្ថិតំ|
      block |បទីបធម្មទានានំ ផលមេតំ សុនិច្ឆិតំ។|
    count |១៤៤|
      block |សតសហស្សិតោ កប្បេ ឱក្កាកកុលសម្ភវោ|
      block |គោតមោ នាម គោត្តេន សត្ថា លោកេ ភវិស្សតិ។|
    count |១៤៥|
      block |តស្ស ធម្មេសុ ទាយាទា ឱរសា ធម្មនិម្មិតា|
      block |សកុលា នាម នាមេន ហេស្សតិ សត្ថុ សាវិកា។|
    count |១៤៦|
      block |តេន កម្មេន សុកតេន ចេតនាបណិធីហិ ច|
      block |ជហិត្វា មានុសំ ទេហំ តាវតិំសមគច្ឆហំ។|
    count |១៤៧|
      block |ឥមម្ហិ ភទ្ទកេ កប្បេ ព្រហ្មពន្ធុ មហាយសោ|
      block |កស្សបោ នាម គោត្តេន ឧប្បជ្ជិ វទតំ វរោ។|
    count |១៤៨|
      block |បរិព្ពាជកិនី អាសិំ តទាហំ ឯកចារិនី|
      block |ភិក្ខាយ វិចរិត្វាន អលភិំ តេលមត្តកំ។|
    count |១៤៩|
      block |តេន ទីបំ បទីបេត្វា ឧបដ្ឋិំ សព្ពសំវរិំ|
      block |ចេតិយំ ទ្វិបទគ្គស្ស វិប្បសន្នេន ចេតសា។|
    count |១៥០|
      block |តេន កម្មេន សុកតេន ចេតនាបណិធីហិ ច|
      block |ជហិត្វា មានុសំ ទេហំ តាវតិំសមគច្ឆហំ។|
    count |១៥១|
      block |យត្ថ យត្ថូបបជ្ជាមិ តស្ស កម្មស្ស វាហសា|
      block |បជ្ជលន្តិ មហាទីបា តត្ថ តត្ថ គតាយ មេ។|
    count |១៥២|
      block |តិរោកុដ្ដំ តិរោសេលំ សមតិគ្គយ្ហ បព្ពតំ|
      block |បស្សាមហំ យទិច្ឆាមិ ទីបទានស្សិទំ ផលំ។|
    count |១៥៣|
      block |វិសុទ្ធនយនា ហោមិ យសសា ច ជលាមហំ|
      block |សទ្ធាបញ្ញាវតី ចេវ ទីបទានស្សិទំ ផលំ។|
    count |១៥៤|
      block |បច្ឆិមេ ច ភវេ ទានិ ជាតា វិប្បកុលេ អហំ|
      block |បហូតធនធញ្ញម្ហិ មុទិតេ រាជបូជិតេ។|
    count |១៥៥|
      block |អហំ សព្ពង្គសម្បន្នា សព្ពាភរណភូសិតា|
      block |បុរប្បវេសេ សុគតំ វាតបានេ ឋិតា អហំ។|
    count |១៥៦|
      block |ទិស្វា ជលន្តំ យសសា ទេវមនុស្សសក្កតំ|
      block |អនុព្យញ្ជនសម្បន្នំ លក្ខណេហិ វិភូសិតំ។|
    count |១៥៧|
      block |ឧទគ្គចិត្តា សុមនា បព្ពជ្ជំ សមរោចយិំ|
      block |ន ចិរេនេវ កាលេន អរហត្តមបាបុណិំ។|
    count |១៥៨|
      block |ឥទ្ធីសុ ច វសី ហោមិ ទិព្ពាយ សោតធាតុយា|
      block |បរចិត្តានិ ជានាមិ សត្ថុសាសនការិកា។|
    count |១៥៩|
      block |បុព្ពេនិវាសំ ជានាមិ ទិព្ពចក្ខុ វិសោធិតំ|
      block |ខេបេត្វា អាសវេ សព្ពេ វិសុទ្ធាសិំ សុនិម្មលា។|
    count |១៦០|
      block |បរិចិណ្ណោ មយា សត្ថា កតំ ពុទ្ធស្ស សាសនំ|
      block |ឱហិតោ គរុកោ ភារោ ភវនេត្តិ សមូហតា។|
    count |១៦១|
      block |យស្សត្ថាយ បព្ពជិតា អគារស្មានគារិយំ|
      block |សោ មេ អត្ថោ អនុប្បត្តោ សព្ពសំយោជនក្ខយោ។|
    count |១៦២|
      block |តតោ មហាការុណិកោ ឯតទគ្គេ ឋបេសិ មំ|
      block |ទិព្ពចក្ខុកានំ អគ្គា សកុលាតិ នរុត្តមោ។|
    count |១៦៣|
      block |កិលេសា ឈាបិតា មយ្ហំ…បេ។… វិហរាមិ អនាសវា។|
    count |១៦៤|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |១៦៥|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ សកុលា ភិក្ខុនី ឥមា គាថាយោ អភាសិត្ថាតិ។|
    stand |សកុលាថេរិយាបទានំ ចតុត្ថំ។|
  block |៥។ នន្ទាថេរីអបទានំ|
    count |១៦៦|
      block |បទុមុត្តរោ នាម ជិនោ សព្ពធម្មាន បារគូ|
      block |ឥតោ សតសហស្សម្ហិ កប្បេ ឧប្បជ្ជិ នាយកោ។|
    count |១៦៧|
      block |ឱវាទកោ វិញ្ញាបកោ តារកោ សព្ពបាណិនំ|
      block |ទេសនាកុសលោ ពុទ្ធោ តារេសិ ជនតំ ពហុំ។|
    count |១៦៨|
      block |អនុកម្បកោ ការុណិកោ ហិតេសី សព្ពបាណិនំ|
      block |សម្បត្តេ តិត្ថិយេ សព្ពេ បញ្ចសីលេ បតិដ្ឋបិ។|
    count |១៦៩|
      block |ឯវំ និរាកុលំ អាសិ សុញ្ញតំ តិត្ថិយេហិ ច|
      block |វិចិត្តំ អរហន្តេហិ វសីភូតេហិ តាទិភិ។|
    count |១៧០|
      block |រតនានដ្ឋបញ្ញាសំ ឧគ្គតោវ មហាមុនិ|
      block |កញ្ចនគ្ឃិយសង្កាសោ ពាត្តិំសវរលក្ខណោ។|
    count |១៧១|
      block |វស្សសតសហស្សានិ អាយុ វិជ្ជតិ តាវទេ|
      block |តាវតា តិដ្ឋមានោ សោ តារេសិ ជនតំ ពហុំ។|
    count |១៧២|
      block |តទាហំ ហំសវតិយំ ជាតា សេដ្ឋិកុលេ អហុំ|
      block |នានារតនបជ្ជោតេ មហាសុខសមប្បិតា។|
    count |១៧៣|
      block |ឧបេត្វា តំ មហាវីរំ អស្សោសិំ ធម្មទេសនំ|
      block |អមតំ បរមស្សាទំ បរមត្ថនិវេទកំ។|
    count |១៧៤|
      block |តទា និមន្តយិត្វាន សសង្ឃំ លោកនាយកំ|
      block |ទត្វា តស្ស មហាទានំ បសន្នា សេហិ បាណិភិ។|
    count |១៧៥|
      block |ឈាយិនីនំ ភិក្ខុនីនំ អគ្គដ្ឋានមបត្ថយិំ|
      block |និបច្ច សិរសា ធីរំ សសង្ឃំ លោកនាយកំ។|
    count |១៧៦|
      block |តទា អទន្តទមកោ តិលោកសរណោ បភូ|
      block |ព្យាកាសិ នរសារថិ លច្ឆសេ តំ សុបត្ថិតំ។|
    count |១៧៧|
      block |សតសហស្សិតោ កប្បេ ឱក្កាកកុលសម្ភវោ|
      block |គោតមោ នាម គោត្តេន សត្ថា លោកេ ភវិស្សតិ។|
    count |១៧៨|
      block |តស្ស ធម្មេសុ ទាយាទា ឱរសា ធម្មនិម្មិតា|
      block |នន្ទាតិ នាម នាមេន ហេស្សតិ សត្ថុ សាវិកា។|
    count |១៧៩|
      block |តំ សុត្វា មុទិតា ហុត្វា យាវជីវំ តទា ជិនំ|
      block |មេត្តចិត្តា បរិចរិំ បច្ចយេហិ វិនាយកំ។|
    count |១៨០|
      block |តេន កម្មេន សុកតេន ចេតនាបណិធីហិ ច|
      block |ជហិត្វា មានុសំ ទេហំ តាវតិំសមគច្ឆហំ។|
    count |១៨១|
      block |តតោ ចុតា យាមមគំ តតោហំ តុសិតំ គតា|
      block |តតោ ច និម្មានរតិំ វសវត្តិបុរំ តតោ។|
    count |១៨២|
      block |យត្ថ យត្ថូបបជ្ជាមិ តស្ស កម្មស្ស វាហសា|
      block |តត្ថ តត្ថេវ រាជូនំ មហេសិត្តមការយិំ។|
    count |១៨៣|
      block |តតោ ចុតា មនុស្សត្តេ រាជានំ ចក្កវត្តិនំ|
      block |មណ្ឌលីនញ្ច រាជូនំ មហេសិត្តមការយិំ។|
    count |១៨៤|
      block |សម្បត្តិំ អនុភោត្វាន ទេវេសុ មនុជេសុ ច|
      block |សព្ពត្ថ សុខិតា ហុត្វា នេកកប្បេសុ សំសរិំ។|
    count |១៨៥|
      block |បច្ឆិមេ ភវេ សម្បត្តេ សុរម្មេ កបិលវ្ហយេ|
      block |រញ្ញោ សុទ្ធោទនស្សាហំ ធីតា អាសិំ អនិន្ទិតា។|
    count |១៨៦|
      block |សិរិយា រូបិនិំ ទិស្វា នន្ទិតំ អាសិ តំ កុលំ|
      block |តេន នន្ទាតិ មេ នាមំ សុន្ទរំ បវរំ អហុ។|
    count |១៨៧|
      block |យុវតីនញ្ច សព្ពាសំ កល្យាណីតិ ច វិស្សុតា|
      block |តស្មិម្បិ នគរេ រម្មេ ឋបេត្វា តំ យសោធរំ។|
    count |១៨៨|
      block |ជេដ្ឋោ ភាតា តិលោកគ្គោ បច្ឆិមោ អរហា តថា|
      block |ឯកាកិនី គហដ្ឋាហំ មាតរា បរិចោទិតា។|
    count |១៨៩|
      block |សាកិយម្ហិ កុលេ ជាតា បុត្តេ ពុទ្ធានុជា តុវំ|
      block |នន្ទេនបិ វិនា ភូតា អគារេ កិំ នុ អច្ឆសិ។|
    count |១៩០|
      block |ជរាវសានំ យោព្ពញ្ញំ រូបំ អសុចិសម្មតំ|
      block |រោគន្តមបិចារោគ្យំ ជីវិតំ មរណន្តិកំ។|
    count |១៩១|
      block |ឥទម្បិ តេ សុភំ រូបំ សសីកន្តំ មនោហរំ|
      block |ភូសនានំ អលង្ការំ សិរិសង្ឃាដសន្និភំ។|
    count |១៩២|
      block |បុញ្ជិតំ លោកសារំវ នយនានំ រសាយនំ|
      block |បុញ្ញានំ កិត្តិជននំ ឧក្កាកកុលនន្ទនំ។|
    count |១៩៣|
      block |ន ចិរេនេវ កាលេន ជរា សមធិសេស្សតិ|
      block |វិហាយ គេហំ ការុញ្ញេ ចរ ធម្មមនិន្ទិតេ។|
    count |១៩៤|
      block |សុត្វាហំ មាតុ វចនំ បព្ពជិំ អនគារិយំ|
      block |ទេហេន ន តុ ចិត្តេន រូបយោព្ពនលាឡិតា។|
    count |១៩៥|
      block |មហតា ច បយត្តេន ឈានជ្ឈេន បរំ មម|
      block |កាតុញ្ច វទតេ មាតា ន ចាហំ តត្ថ ឧស្សុកា។|
    count |១៩៦|
      block |តតោ មហាការុណិកោ ទិស្វា មំ កាមលាលសំ|
      block |និព្ពិន្ទនត្ថំ រូបស្មិំ មម ចក្ខុបថេ ជិនោ។|
    count |១៩៧|
      block |សកេន អានុភាវេន ឥត្ថិំ មាបេសិ សោភិនិំ|
      block |ទស្សនីយំ សុរុចិរំ មមតោបិ សុរូបិនិំ។|
    count |១៩៨|
      block |តមហំ វិម្ហិតា ទិស្វា អតិវិម្ហិតទេហិនិំ|
      block |ចិន្តយិំ សផលំ មេតិ នេត្តលាភញ្ច មានុសំ។|
    count |១៩៩|
      block |តមហំ ឯហិ សុភគេ យេនត្ថោ តំ វទេហិ មេ|
      block |កុលំ តេ នាមគោត្តញ្ច វទ មេ យទិ តេ បិយំ។|
    count |២០០|
      block |ន វញ្ចកាលោ សុភគេ ឧច្ឆង្គេ មំ និវាសយ|
      block |សីទន្តីវ មមង្គានិ បសុប្បយ មុហុត្តកំ។|
    count |២០១|
      block |តតោ សីសំ មមង្កេ សា កត្វា សយិ សុលោចនា|
      block |តស្សា នលាដេ បតិតា លុទ្ធា បរមទារុណា។|
    count |២០២|
      block |សហ តស្សា និបាតេន បិឡកា ឧបបជ្ជថ|
      block |បគ្ឃរិំសុ បភិន្នា ច កុណបា បុព្ពលោហិតា។|
    count |២០៣|
      block |បភិន្នំ វទនញ្ចាបិ កុណបំ បូតិគន្ធនំ|
      block |ឧទ្ធុមាតំ វិនិលញ្ច បុព្ពញ្ចាបិ សរីរកំ។|
    count |២០៤|
      block |សា បវេទិតសព្ពង្គី និស្សសន្តី មុហុំ មុហុំ|
      block |វេទយន្តី សកំ ទុក្ខំ ករុណំ បរិទេវយិ។|
    count |២០៥|
      block |ទុក្ខេន ទុក្ខិតា ហោមិ ផុសយន្តិ ច វេទនា|
      block |មហាទុក្ខេ និមុគ្គម្ហិ សរណំ ហោហិ មេ សខី។|
    count |២០៦|
      block |កុហិំ វទនសោភំ តេ កុហិំ តេ តុង្គនាសិកា|
      block |តម្ពពិម្ពវរោដ្ឋំ តេ វទនំ តេ កុហិំ គតំ។|
    count |២០៧|
      block |កុហិំ សសីនិភំ វណ្ណំ កម្ពុគីវា កុហិំ គតា|
      block |ទោឡាលោលាវ តេ កណ្ណា វេវណ្ណំ សមុបាគតា។|
    count |២០៨|
      block |មកុឡខារកាការា កលិកាវ បយោធរា|
      block |បភិន្នា បូតិកុណបា ទុដ្ឋគន្ធិត្តមាគតា។|
    count |២០៩|
      block |វេទិមជ្ឈាវ សុស្សោណី សូនាវ នីតកិព្ពិសា|
      block |ជាតា អមេជ្ឈភរិតា អហោ រូបមសស្សតំ។|
    count |២១០|
      block |សព្ពំ សរីរសញ្ជាតំ បូតិគន្ធំ ភយានកំ|
      block |សុសានមិវ ពីភច្ឆំ រមន្តេ យត្ថ ពាលិសា។|
    count |២១១|
      block |តទា មហាការុណិកោ ភាតា មេ លោកនាយកោ|
      block |ទិស្វា សំវិគ្គចិត្តំ មំ ឥមា គាថា អភាសថ។|
    count |២១២|
      block |អាតុរំ កុណបំ បូតិំ បស្ស នន្ទេ សមុស្សយំ|
      block |អសុភាយ ចិត្តំ ភាវេហិ ឯកគ្គំ សុសមាហិតំ។|
    count |២១៣|
      block |យថា ឥទំ តថា ឯតំ យថា ឯតំ តថា ឥទំ|
      block |ទុគ្គន្ធំ បូតិកំ វាតិ ពាលានំ អភិនន្ទិតំ។|
    count |២១៤|
      block |ឯវមេតំ អវេក្ខន្តី រត្តិន្ទិវមតន្ទិតា|
      block |តតោ សកាយ បញ្ញាយ អភិនិព្ពិជ្ឈ ទក្ខសិ។|
    count |២១៥|
      block |តតោហំ អតិសំវិគ្គា សុត្វា គាថា សុភាសិតា|
      block |តត្រដ្ឋិតាវហំ សន្តី អរហត្តមបាបុណិំ។|
    count |២១៦|
      block |យត្ថ យត្ថ និសិន្នាហំ សទា ឈានបរាយនា|
      block |ជិនោ តស្មិំ គុណេ តុដ្ឋោ ឯតទគ្គេ ឋបេសិ មំ។|
    count |២១៧|
      block |កិលេសា ឈាបិតា មយ្ហំ…បេ។… វិហរាមិ អនាសវា។|
    count |២១៨|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |២១៩|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ នន្ទា ភិក្ខុនី ជនបទកល្យាណី ឥមា គាថាយោ អភាសិត្ថាតិ។|
    stand |នន្ទាថេរិយាបទានំ បញ្ចមំ។|
  block |៦។ សោណាថេរីអបទានំ|
    count |២២០|
      block |បទុមុត្តរោ នាម ជិនោ សព្ពធម្មាន បារគូ|
      block |ឥតោ សតសហស្សម្ហិ កប្បេ ឧប្បជ្ជិ នាយកោ។|
    count |២២១|
      block |តទា សេដ្ឋិកុលេ ជាតា សុខិតា បូជិតា បិយា|
      block |ឧបេត្វា តំ មុនិវរំ អស្សោសិំ មធុរំ វចំ។|
    count |២២២|
      block |អារទ្ធវីរិយានគ្គំ វណ្ណេសិ ភិក្ខុនិំ ជិនោ|
      block |តំ សុត្វា មុទិតា ហុត្វា ការំ កត្វាន សត្ថុនោ។|
    count |២២៣|
      block |អភិវាទិយ សម្ពុទ្ធំ ឋានំ តំ បត្ថយិំ តទា|
      block |អនុមោទិ មហាវីរោ សិជ្ឈតំ បណិធី តវ។|
    count |២២៤|
      block |សតសហស្សិតោ កប្បេ ឱក្កាកកុលសម្ភវោ|
      block |គោតមោ នាម គោត្តេន សត្ថា លោកេ ភវិស្សតិ។|
    count |២២៥|
      block |តស្ស ធម្មេសុ ទាយាទា ឱរសា ធម្មនិម្មិតា|
      block |សោណាតិ នាម នាមេន ហេស្សតិ សត្ថុ សាវិកា។|
    count |២២៦|
      block |តំ សុត្វា មុទិតា ហុត្វា យាវជីវំ តទា ជិនំ|
      block |មេត្តចិត្តា បរិចរិំ បច្ចយេហិ វិនាយកំ។|
    count |២២៧|
      block |តេន កម្មេន សុកតេន ចេតនាបណិធីហិ ច|
      block |ជហិត្វា មានុសំ ទេហំ តាវតិំសមគច្ឆហំ។|
    count |២២៨|
      block |បច្ឆិមេ ច ភវេ ទានិ ជាតា សេដ្ឋិកុលេ អហំ|
      block |សាវត្ថិយំ បុរវរេ ឥទ្ធេ ផីតេ មហទ្ធនេ។|
    count |២២៩|
      block |យទា ច យោព្ពនប្បត្តា គន្ត្វា បតិកុលំ អហំ|
      block |ទស បុត្តានិ អជនិំ សុរូបានិ វិសេសតោ។|
    count |២៣០|
      block |សុខេធិតា ច តេ សព្ពេ ជននេត្តមនោហរា|
      block |អមិត្តានម្បិ រុចិតា មម បគេវ តេ បិយា។|
    count |២៣១|
      block |តតោ មយ្ហំ អកាមាយ ទសបុត្តបុរក្ខតោ|
      block |បព្ពជិត្ថ ស មេ ភត្តា ទេវទេវស្ស សាសនេ។|
    count |២៣២|
      block |តទេកិកា វិចិន្តេសិំ ជីវិតេនាលមត្ថុ មេ|
      block |ចត្តាយ បតិបុត្តេហិ វុឌ្ឍាយ ច វរាកិយា។|
    count |២៣៣|
      block |អហម្បិ តត្ថ គច្ឆិស្សំ សម្បត្តោ យត្ថ មេ បតិ|
      block |ឯវាហំ ចិន្តយិត្វាន បព្ពជិំ អនគារិយំ។|
    count |២៣៤|
      block |តតោ ច មំ ភិក្ខុនិយោ ឯកំ ភិក្ខុនុបស្សយេ|
      block |វិហាយ គច្ឆុមោវាទំ តាបេហិ ឧទកំ ឥតិ។|
    count |២៣៥|
      block |តទា ឧទកមាហិត្វា ឱកិរិត្វាន កុម្ភិយា|
      block |ចុល្លេ ឋបេត្វា អាសីនា តតោ ចិត្តំ សមាទហិំ។|
    count |២៣៦|
      block |ខន្ធេ អនិច្ចតោ ទិស្វា ទុក្ខតោ ច អនត្តតោ|
      block |ខេបេត្វា អាសវេ សព្ពេ អរហត្តមបាបុណិំ។|
    count |២៣៧|
      block |តទាគន្ត្វា ភិក្ខុនិយោ ឧណ្ហោទកមបុច្ឆិសុំ|
      block |តេជោធាតុមធិដ្ឋាយ ខិប្បំ សន្តាបយិំ ជលំ។|
    count |២៣៨|
      block |វិម្ហិតា តា ជិនវរំ ឯតមត្ថមសាវយុំ|
      block |តំ សុត្វា មុទិតោ នាថោ ឥមំ គាថំ អភាសថ។|
    count |២៣៩|
      block |យោ ច វស្សសតំ ជីវេ កុសីតោ ហីនវីរិយោ|
      block |ឯកាហំ ជីវិតំ សេយ្យោ វីរិយមារភតោ ទឡ្ហំ។|
    count |២៤០|
      block |អារាធិតោ មហាវីរោ មយា សុប្បដិបត្តិយា|
      block |អារទ្ធវីរិយានគ្គំ មមាហ ស មហាមុនិ។|
    count |២៤១|
      block |កិលេសា ឈាបិតា មយ្ហំ…បេ។… វិហរាមិ អនាសវា។|
    count |២៤២|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |២៤៣|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ សោណា ភិក្ខុនី ឥមា គាថាយោ អភាសិត្ថាតិ។|
    stand |សោណាថេរិយាបទានំ ឆដ្ឋំ។|
  block |៧។ ភទ្ទកាបិលានីថេរីអបទានំ|
    count |២៤៤|
      block |បទុមុត្តរោ នាម ជិនោ សព្ពធម្មាន បារគូ|
      block |ឥតោ សតសហស្សម្ហិ កប្បេ ឧប្បជ្ជិ នាយកោ។|
    count |២៤៥|
      block |តទាហុ ហំសវតិយំ វិទេហោ នាម នាមតោ|
      block |សេដ្ឋី បហូតរតនោ តស្ស ជាយា អហោសហំ។|
    count |២៤៦|
      block |កទាចិ សោ នរាទិច្ចំ ឧបេច្ច សបរិជ្ជនោ|
      block |ធម្មមស្សោសិ ពុទ្ធស្ស សព្ពទុក្ខភយប្បហំ។|
    count |២៤៧|
      block |សាវកំ ធុតវាទានំ អគ្គំ កិត្តេសិ នាយកោ|
      block |សុត្វា សត្តាហិកំ ទានំ ទត្វា ពុទ្ធស្ស តាទិនោ។|
    count |២៤៨|
      block |និបច្ច សិរសា បាទេ តំ ឋានមភិបត្ថយិំ|
      block |ស ហាសយន្តោ បរិសំ តទា ហិ នរបុង្គវោ។|
    count |២៤៩|
      block |សេដ្ឋិនោ អនុកម្បាយ ឥមា គាថា អភាសថ|
      block |លច្ឆសេ បត្ថិតំ ឋានំ និព្ពុតោ ហោហិ បុត្តក។|
    count |២៥០|
      block |សតសហស្សិតោ កប្បេ ឱក្កាកកុលសម្ភវោ|
      block |គោតមោ នាម គោត្តេន សត្ថា លោកេ ភវិស្សតិ។|
    count |២៥១|
      block |តស្ស ធម្មេសុ ទាយាទោ ឱរសោ ធម្មនិម្មិតោ|
      block |កស្សបោ នាម គោត្តេន ហេស្សតិ សត្ថុ សាវកោ។|
    count |២៥២|
      block |តំ សុត្វា មុទិតោ ហុត្វា យាវជីវំ តទា ជិនំ|
      block |មេត្តចិត្តោ បរិចរិ បច្ចយេហិ វិនាយកំ។|
    count |២៥៣|
      block |សាសនំ ជោតយិត្វាន សោ មទ្ទិត្វា កុតិត្ថិយេ|
      block |វេនេយ្យំ វិនយិត្វា ច និព្ពុតោ សោ សសាវកោ។|
    count |២៥៤|
      block |និព្ពុតេ តម្ហិ លោកគ្គេ បូជនត្ថាយ សត្ថុនោ|
      block |ញាតិមិត្តេ សមានេត្វា សហ តេហិ អការយិ។|
    count |២៥៥|
      block |សត្តយោជនិកំ ថូបំ ឧព្ពិទ្ធំ រតនាមយំ|
      block |ជលន្តំ សតរំសិំវ សាលរាជំវ ផុល្លិតំ។|
    count |២៥៦|
      block |សត្តសតសហស្សានិ បាតិយោ តត្ថ ការយិ|
      block |នឡគ្គី វិយ ជោតន្តី រតនេហេវ សត្តហិ។|
    count |២៥៧|
      block |គន្ធតេលេន បូរេត្វា ទីបានុជ្ជលយី តហិំ|
      block |បូជនត្ថាយ មហេសិស្ស សព្ពភូតានុកម្បិនោ។|
    count |២៥៨|
      block |សត្តសតសហស្សានិ បុណ្ណកុម្ភានិ ការយិ|
      block |រតនេហេវ បុណ្ណានិ បូជនត្ថាយ មហេសិនោ។|
    count |២៥៩|
      block |មជ្ឈេ អដ្ឋដ្ឋកុម្ភីនំ ឧស្សិតា កញ្ចនគ្ឃិយោ|
      block |អតិរោចន្តិ វណ្ណេន សរទេវ ទិវាករោ។|
    count |២៦០|
      block |ចតុទ្វារេសុ សោភន្តិ តោរណា រតនាមយា|
      block |ឧស្សិតា ផលកា រម្មា សោភន្តិ រតនាមយា។|
    count |២៦១|
      block |វិរោចន្តិ បរិក្ខិត្តា អវដំសា សុនិម្មិតា|
      block |ឧស្សិតានិ បដាកានិ រតនានិ វិរោចរេ។|
    count |២៦២|
      block |សុរត្តំ សុកតំ ចិត្តំ ចេតិយំ រតនាមយំ|
      block |អតិរោចតិ វណ្ណេន សសញ្ឈោវ ទិវាករោ។|
    count |២៦៣|
      block |ថូបស្ស វេទិយោ តិស្សោ ហរិតាលេន បូរយិ|
      block |ឯកំ មនោសិលាយេកំ អញ្ជនេន ច ឯកិកំ។|
    count |២៦៤|
      block |បូជំ ឯតាទិសំ រម្មំ ការេត្វា វរវាទិនោ|
      block |អទាសិ ទានំ សង្ឃស្ស យាវជីវំ យថាពលំ។|
    count |២៦៥|
      block |សហាវ សេដ្ឋិនា តេន តានិ បុញ្ញានិ សព្ពសោ|
      block |យាវជីវំ ករិត្វាន សហាវ សុគតិំ គតា។|
    count |២៦៦|
      block |សម្បត្តិយោនុភោត្វាន ទេវត្តេ អថ មានុសេ|
      block |ឆាយា វិយ សរីរេន សហ តេនេវ សំសរិំ។|
    count |២៦៧|
      block |ឯកនវុតិតោ កប្បេ វិបស្សី នាម នាយកោ|
      block |ឧប្បជ្ជិ ចារុទស្សនោ សព្ពធម្មវិបស្សកោ។|
    count |២៦៨|
      block |តទាយំ ពន្ធុមតិយំ ព្រាហ្មណោ សាធុសម្មតោ|
      block |អឌ្ឍោ សន្តោ គុណេនាបិ ធនេន ច សុទុគ្គតោ។|
    count |២៦៩|
      block |តទាបិ តស្សាហំ អាសិំ ព្រាហ្មណី សមចេតសា|
      block |កទាចិ សោ ទិជវរោ សង្គមេសិ មហាមុនិំ។|
    count |២៧០|
      block |និសិន្នំ ជនកាយម្ហិ ទេសេន្តំ អមតំ បទំ|
      block |សុត្វា ធម្មំ បមុទិតោ អទាសិ ឯកសាដកំ។|
    count |២៧១|
      block |ឃរមេកេន វត្ថេន គន្ត្វានេតំ ស មព្រវិ|
      block |អនុមោទ មហាបុញ្ញំ ទិន្នំ ពុទ្ធស្ស សាដកំ។|
    count |២៧២|
      block |តទាហំ អញ្ជលិំ កត្វា អនុមោទិំ សុបីណិតា|
      block |សុទិន្នោ សាដកោ សាមិ ពុទ្ធសេដ្ឋស្ស តាទិនោ។|
    count |២៧៣|
      block |សុខិតោ សជ្ជិតោ ហុត្វា សំសរន្តោ ភវាភវេ|
      block |ពារាណសិបុរេ រម្មេ រាជា អាសិ មហីបតិ។|
    count |២៧៤|
      block |តទា តស្ស មហេសីហំ ឥត្ថិគុម្ពស្ស ឧត្តមា|
      block |តស្សាតិ ទយិតា អាសិំ បុព្ពស្នេហេន ភត្តុនោ។|
    count |២៧៥|
      block |បិណ្ឌាយ វិចរន្តេ តេ អដ្ឋ បច្ចេកនាយកេ|
      block |ទិស្វា បមុទិតោ ហុត្វា ទត្វា បិណ្ឌំ មហារហំ។|
    count |២៧៦|
      block |បុនោ និមន្តយិត្វាន កត្វា រតនមណ្ឌបំ|
      block |កម្មារេហិ កតំ បត្តំ សោវណ្ណំ វត តត្តកំ។|
    count |២៧៧|
      block |សមានេត្វាន តេ សព្ពេ តេសំ ទានមទាសិ សោ|
      block |សោណ្ណាសនេ បវិដ្ឋានំ បសន្នោ សេហិ បាណិភិ។|
    count |២៧៨|
      block |តម្បិ ទានំ សហាទាសិំ កាសិរាជេនហំ តទា|
      block |បុនាហំ ពារាណសិយំ ជាតា កាសិកគាមកេ។|
    count |២៧៩|
      block |កុដុម្ពិកកុលេ ផីតេ សុខិតោ សោ សភាតុកោ|
      block |ជេដ្ឋស្ស ភាតុនោ ជាយា អហោសិំ សុបតិព្ពតា។|
    count |២៨០|
      block |បច្ចេកពុទ្ធំ ទិស្វាន កនិយស្ស មម ភត្តុនោ|
      block |ភាគន្នំ តស្ស ទត្វាន អាគតេ តម្ហិ បាវទិំ។|
    count |២៨១|
      block |នាភិនន្ទិត្ថ សោ ទានំ តតោ តស្ស អទាសហំ|
      block |ឧខា អានិយ តំ អន្នំ បុនោ តស្សេវ សោ អទា។|
    count |២៨២|
      block |តទន្នំ ឆឌ្ឌយិត្វាន ទុដ្ឋា ពុទ្ធស្សហំ តទា|
      block |បត្តំ កលលបុណ្ណំ តំ អទាសិំ តស្ស តាទិនោ។|
    count |២៨៣|
      block |ទានេ ច គហណេ ចេវ អបចេ បទុសេបិ ច|
      block |សមចិត្តមុខំ ទិស្វា តទាហំ សំវិជិំ ភុសំ។|
    count |២៨៤|
      block |បុនោ បត្តំ គហេត្វាន សោធយិត្វា សុគន្ធិនា|
      block |បសន្នចិត្តា បូរេត្វា សឃតំ សក្ករំ អទំ។|
    count |២៨៥|
      block |យត្ថ យត្ថូបបជ្ជាមិ សុរូបា ហោមិ ទានតោ|
      block |ពុទ្ធស្ស អបការេន ទុគ្គន្ធា វទនេន ច។|
    count |២៨៦|
      block |បុន កស្សបវីរស្ស និធាយន្តម្ហិ ចេតិយេ|
      block |សោវណ្ណំ ឥដ្ឋកំ វរំ អទាសិំ មុទិតា អហំ។|
    count |២៨៧|
      block |ចតុជ្ជាតេន គន្ធេន និចយិត្វា តមិដ្ឋកំ|
      block |មុត្តា ទុគ្គន្ធទោសម្ហា សព្ពង្គសុសមាគតា។|
    count |២៨៨|
      block |សត្តបាតិសហស្សានិ រតនេហេវ សត្តហិ|
      block |ការេត្វា ឃតបូរានិ វដ្ដីនិ ច សហស្សសោ។|
    count |២៨៩|
      block |បក្ខិបិត្វា បទីបេត្វា ឋបយិំ សត្តបន្តិយោ|
      block |បូជនត្ថំ លោកនាថស្ស វិប្បសន្នេន ចេតសា។|
    count |២៩០|
      block |តទាបិ តម្ហិ បុញ្ញម្ហិ ភាគិនីយិ វិសេសតោ|
      block |បុន កាសីសុ សញ្ជាតោ សុមិត្តា ឥតិ វិស្សុតោ។|
    count |២៩១|
      block |តស្សាហំ ភរិយា អាសិំ សុខិតា សជ្ជិតា បិយា|
      block |តទា បច្ចេកមុនិនោ អទាសិំ ឃនវេឋនំ។|
    count |២៩២|
      block |តស្សាបិ ភាគិនី អាសិំ មោទិត្វា ទានមុត្តមំ|
      block |បុនាបិ កាសិរដ្ឋម្ហិ ជាតោ កោលិយជាតិយា។|
    count |២៩៣|
      block |តទា កោលិយបុត្តានំ សតេហិ សហ បញ្ចហិ|
      block |បញ្ចបច្ចេកពុទ្ធានំ សតានិ សមុបដ្ឋហិ។|
    count |២៩៤|
      block |តេមាសំ តប្បយិត្វាន អទាសិ ច តិចីវរេ|
      block |ជាយា តស្ស តទា អាសិំ បុញ្ញកម្មបថានុគា។|
    count |២៩៥|
      block |តតោ ចុតោ អហុ រាជា នន្ទោ នាម មហាយសោ|
      block |តស្សាបិ មហេសី អាសិំ សព្ពកាមសមិទ្ធិនី។|
    count |២៩៦|
      block |តទា រាជា ភវិត្វាន ព្រហ្មទត្តោ មហីបតិ|
      block |បទុមវតីបុត្តានំ បច្ចេកមុនិនំ តទា។|
    count |២៩៧|
      block |សតានិ បញ្ចនូនានិ យាវជីវំ ឧបដ្ឋហិំ|
      block |រាជុយ្យានេ និវាសេត្វា និព្ពុតានិ ច បូជយិំ។|
    count |២៩៨|
      block |ចេតិយានិ ច ការេត្វា បព្ពជិត្វា ឧភោ មយំ|
      block |ភាវេត្វា អប្បមញ្ញាយោ ព្រហ្មលោកំ អគម្ហសេ។|
    count |២៩៩|
      block |តតោ ចុតោ មហាតិត្ថេ សុជាតោ បិប្ផលាយនោ|
      block |មាតា សុមនទេវីតិ កោសិគោត្តោ ទិជោ បិតា។|
    count |៣០០|
      block |អហំ មទ្ទេ ជនបទេ សាកលាយ បុរុត្តមេ|
      block |កប្បិលស្ស ទិជស្សាសិំ ធីតា មាតា សុចីមតិ។|
    count |៣០១|
      block |ឃនកញ្ចនពិម្ពេន និម្មិនិត្វាន មំ បិតា|
      block |អទា កស្សបធីរស្ស កាមេហិ វជ្ជិតស្សមំ។|
    count |៣០២|
      block |កទាចិ សោ ការុណិកោ គន្ត្វា កម្មន្តបេក្ខកោ|
      block |កាកាទិកេហិ ខជ្ជន្តេ បាណេ ទិស្វាន សំវិជិ។|
    count |៣០៣|
      block |ឃរេវាហំ តិលេ ជាតេ ទិស្វានាតបតាបនេ|
      block |កិមិ កាកេហិ ខជ្ជន្តេ សំវេគមលភិំ តទា។|
    count |៣០៤|
      block |តទា សោ បព្ពជី ធីរោ អហំ តមនុបព្ពជិំ|
      block |បញ្ចវស្សានិ និវសិំ បរិព្ពាជវតេ អហំ។|
    count |៣០៥|
      block |យទា បព្ពជិតា អាសិ គោតមី ជិនបោសិកា|
      block |តទាហំ តមុបគន្ត្វា ពុទ្ធេន អនុសាសិតា។|
    count |៣០៦|
      block |ន ចិរេនេវ កាលេន អរហត្តមបាបុណិំ|
      block |អហោ កល្យាណមិត្តត្តំ កស្សបស្ស សិរីមតោ។|
    count |៣០៧|
      block |សុតោ ពុទ្ធស្ស ទាយាទោ កស្សបោ សុសមាហិតោ|
      block |បុព្ពេនិវាសំ យោ វេទិ សគ្គាបាយញ្ច បស្សតិ។|
    count |៣០៨|
      block |អថោ ជាតិក្ខយំ បត្តោ អភិញ្ញាវោសិតោ មុនិ|
      block |ឯតាហិ តីហិ វិជ្ជាហិ តេវិជ្ជោ ហោតិ ព្រាហ្មណោ។|
    count |៣០៩|
      block |តថេវ ភទ្ទកាបិលានី តេវិជ្ជា មច្ចុហាយិនី|
      block |ធារេតិ អន្តិមំ ទេហំ ជិត្វា មារំ សវាហនំ។|
    count |៣១០|
      block |ទិស្វា អាទីនវំ លោកេ ឧភោ បព្ពជិតា មយំ|
      block |ត្យម្ហ ខីណាសវា ទន្តា សីតិភូតាម្ហ និព្ពុតា។|
    count |៣១១|
      block |កិលេសា ឈាបិតា មយ្ហំ…បេ។… វិហរាមិ អនាសវា។|
    count |៣១២|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៣១៣|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ ភទ្ទកាបិលានី ភិក្ខុនី ឥមា គាថាយោ អភាសិត្ថាតិ។|
    stand |ភទ្ទកាបិលានីថេរិយាបទានំ សត្តមំ។|
  block |៨។ យសោធរាថេរីអបទានំ|
    count |៣១៤|
      block |ឯកស្មិំ សមយេ រម្មេ ឥទ្ធេ រាជគហេ បុរេ|
      block |បព្ភារម្ហិ វរេកម្ហិ វសន្តេ នរនាយកេ។|
    count |៣១៥|
      block |វសន្តិយា តម្ហិ នគរេ រម្មេ ភិក្ខុនុបស្សយេ|
      block |យសោធរាភិក្ខុនិយា ឯវំ អាសិ វិតក្កិតំ។|
    count |៣១៦|
      block |សុទ្ធោទនោ មហារាជា គោតមី ច បជាបតី|
      block |អភិញ្ញាតា មហាថេរា ថេរិយោ ច មហិទ្ធិកា។|
    count |៣១៧|
      block |សន្តិំ គតាវ អាសុំ តេ ទីបច្ចីវ និរាសវា|
      block |លោកនាថេ ធរន្តេវ អហម្បិ ច សិវំ បទំ។|
    count |៣១៨|
      block |គមិស្សាមីតិ ចិន្តេត្វា បស្សន្តី អាយុមត្តនោ|
      block |បស្សិត្វា អាយុសង្ខារំ តទហេវ ខយំ គតំ។|
    count |៣១៩|
      block |បត្តចីវរមាទាយ និក្ខមិត្វា សកស្សមា|
      block |បុរក្ខតា ភិក្ខុនីភិ សតេហិ សហស្សេហិ សា។|
    count |៣២០|
      block |មហិទ្ធិកា មហាបញ្ញា សម្ពុទ្ធំ ឧបសង្កមិ|
      block |សម្ពុទ្ធំ អភិវាទេត្វា សត្ថុនោ ចក្កលក្ខណេ|
      block |និសិន្នា ឯកមន្តម្ហិ ឥទំ វចនមព្រវិ។|
    count |៣២១|
      block |អដ្ឋសត្តតិវស្សាហំ បច្ឆិមោ វត្តតេ វយោ|
      block |បព្ភារម្ហិ អនុប្បត្តា អារោចេមិ មហាមុនិ។|
    count |៣២២|
      block |បរិបក្កោ វយោ មយ្ហំ បរិត្តំ មម ជីវិតំ|
      block |បហាយ វោ គមិស្សាមិ កតំ មេ សរណមត្តនោ។|
    count |៣២៣|
      block |វយម្ហិ បច្ឆិមេ កាលេ មរណំ ឧបរុទ្ធតិ|
      block |អជ្ជរត្តិំ មហាវីរ បាបុណិស្សាមិ និព្ពុតិំ។|
    count |៣២៤|
      block |នត្ថិ ជាតិ ជរា ព្យាធិ មរណញ្ច មហាមុនេ|
      block |អជរាមរណំ បុរំ គមិស្សាមិ អសង្ខតំ។|
    count |៣២៥|
      block |យាវតា បរិសា នាម សមុបាសន្តិ សត្ថុនោ|
      block |អបរាធមជានន្តី ខមន្តំ សម្មុខា មុនេ។|
    count |៣២៦|
      block |សំសរិត្វា ច សំសារេ ខលិតញ្ចេ មមំ តយិ|
      block |អារោចេមិ មហាវីរ អបរាធំ ខមស្សុ មេ។|
    count |៣២៧|
      block |សុត្វាន វចនំ តស្សា មុនិន្ទោ ឥទមព្រវិ|
      block |កិមុត្តរំ តេ វក្ខាមិ និព្ពានាយ វជន្តិយា។|
    count |៣២៨|
      block |ឥទ្ធិញ្ចាបិ និទស្សេហិ មម សាសនការិកេ|
      block |បរិសានញ្ច សព្ពាសំ កង្ខំ ឆិន្ទស្សុ យាវតា។|
    count |៣២៩|
      block |សុត្វា តំ មុនិនោ វាចំ ភិក្ខុនី សា យសោធរា|
      block |វន្ទិត្វា មុនិរាជំ តំ ឥទំ វចនមព្រវិ។|
    count |៣៣០|
      block |យសោធរា អហំ វីរ អគារេ តេ បជាបតិ|
      block |សាកិយម្ហិ កុលេ ជាតា ឥត្ថិអង្គេ បតិដ្ឋិតា។|
    count |៣៣១|
      block |ថីនំ សតសហស្សានំ នវុតីនំ ឆទុត្តរិ|
      block |អគារេ តេ អហំ វីរ បាមោក្ខា សព្ពា ឥស្សរា។|
    count |៣៣២|
      block |រូបាចារគុណូបេតា យោព្ពនដ្ឋា បិយំវទា|
      block |សព្ពា មំ អបចាយន្តិ ទេវតា វិយ មានុសា។|
    count |៣៣៣|
      block |កញ្ញាសតសហស្សបមុខា សក្យបុត្តនិវេសនេ|
      block |សមានសុខទុក្ខតា ទេវតា វិយ នន្ទនេ។|
    count |៣៣៤|
      block |កាមធាតុមតិក្កម្ម សណ្ឋិតា រូបធាតុយា|
      block |រូបេន សទិសា នត្ថិ ឋបេត្វា លោកនាយកំ។|
    count |៣៣៥|
      block |សម្ពុទ្ធំ អភិវាទេត្វា ឥទ្ធិំ ទស្សេសិ សត្ថុនោ|
      block |នេកា នានាវិធាការា មហាឥទ្ធីបិ ទស្សយី។|
    count |៣៣៦|
      block |ចក្កវាឡសមំ កាយំ សីសំ ឧត្តរតោ កុរុ|
      block |ឧភោ បក្ខា ទុវេ ទីបា ជម្ពុទីបំ សរីរតោ។|
    count |៣៣៧|
      block |ទក្ខិណញ្ច សរំ បិញ្ឆំ នានាសាខា តុ បត្តកា|
      block |ចន្ទញ្ច សូរិយញ្ចក្ខិ មេរុបព្ពតតោ សិខំ។|
    count |៣៣៨|
      block |ចក្កវាលគិរិំ តុណ្ឌំ ជម្ពុរុក្ខំ សមូលកំ|
      block |ពីជមានា ឧបាគន្ត្វា វន្ទន្តី លោកនាយកំ។|
    count |៣៣៩|
      block |ហត្ថិវណ្ណំ តថេវស្សំ បព្ពតំ ជលធិំ តថា|
      block |ចន្ទិមំ សូរិយំ មេរុំ សក្កវណ្ណញ្ច ទស្សយិ។|
    count |៣៤០|
      block |យសោធរា អហំ វីរ បាទេ វន្ទាមិ ចក្ខុម|
      block |សហស្សលោកធាតូនំ ផុល្លបទ្មេន ឆាទយិ។|
    count |៣៤១|
      block |ព្រហ្មវណ្ណញ្ច មាបេត្វា ធម្មំ ទេសេសិ សុញ្ញតំ|
      block |យសោធរា អហំ វីរ បាទេ វន្ទាមិ ចក្ខុម។|
    count |៣៤២|
      block |ឥទ្ធីសុ ច វសី ហោមិ ទិព្ពាយ សោតធាតុយា|
      block |ចេតោបរិយញាណស្ស វសី ហោមិ មហាមុនិ។|
    count |៣៤៣|
      block |បុព្ពេនិវាសំ ជានាមិ ទិព្ពចក្ខុ វិសោធិតំ|
      block |សព្ពាសវបរិក្ខីណា នត្ថិ ទានិ បុនព្ភវោ។|
    count |៣៤៤|
      block |អត្ថធម្មនិរុត្តីសុ បដិភានេ តថេវ ច|
      block |ញាណំ មយ្ហំ មហាវីរ ឧប្បន្នំ តវ សន្តិកេ។|
    count |៣៤៥|
      block |បុព្ពានំ លោកនាថានំ សង្គមំ តេ និទស្សិតំ|
      block |អធិការំ ពហុំ មយ្ហំ តុយ្ហត្ថាយ មហាមុនេ។|
    count |៣៤៦|
      block |យំ មយ្ហំ បូរិតំ កម្មំ កុសលំ សរសេ មុនេ|
      block |តុយ្ហត្ថាយ មហាវីរ បុញ្ញំ ឧបចិតំ មយា។|
    count |៣៤៧|
      block |អភព្ពដ្ឋានេ វជ្ជេត្វា វារយិត្វា អនាចរំ|
      block |តុយ្ហត្ថាយ មហាវីរ សញ្ចត្តំ ជីវិតំ មយា។|
    count |៣៤៨|
      block |នេកកោដិសហស្សានិ ភរិយត្ថាយទាសិ មំ|
      block |ន តត្ថ វិមនា ហោមិ តុយ្ហត្ថាយ មហាមុនិ។|
    count |៣៤៩|
      block |នេកកោដិសហស្សានិ ឧបការាយទាសិ មំ|
      block |ន តត្ថ វិមនា ហោមិ តុយ្ហត្ថាយ មហាមុនិ។|
    count |៣៥០|
      block |នេកកោដិសហស្សានិ ភោជនត្ថាយទាសិ មំ|
      block |ន តត្ថ វិមនា ហោមិ តុយ្ហត្ថាយ មហាមុនិ។|
    count |៣៥១|
      block |នេកកោដិសហស្សានិ ជីវិតានិ បរិច្ចជិំ|
      block |ភយមោក្ខំ ករិស្សន្តិ ទទាមិ មម ជីវិតំ។|
    count |៣៥២|
      block |អង្គគតេ អលង្ការេ វត្ថេ នានាវិធេ ពហូ|
      block |ឥត្ថិមណ្ឌេ ន គូហាមិ តុយ្ហត្ថាយ មហាមុនិ។|
    count |៣៥៣|
      block |ធនធញ្ញបរិច្ចាគំ គាមានិ និគមានិ ច|
      block |ខេត្តំ បុត្តា ច ធីតា ច បរិច្ចត្តា មហាមុនិ។|
    count |៣៥៤|
      block |ហត្ថី អស្សា គវា ចាបិ ទាសិយោ បរិចារិកា|
      block |តុយ្ហត្ថាយ មហាវីរ បរិច្ចត្តា អសង្ខិយា។|
    count |៣៥៥|
      block |យំ មយ្ហំ បដិមន្តេសិ ទានំ ទស្សាមិ យាចកេ|
      block |វិមនំ មេ ន បស្សាមិ ទទតោ ទានមុត្តមំ។|
    count |៣៥៦|
      block |នានាវិធំ ពហុំ ទុក្ខំ សំសារេ ច ពហុព្ពិធេ|
      block |តុយ្ហត្ថាយ មហាវីរ អនុភុត្តំ អសង្ខិយំ។|
    count |៣៥៧|
      block |សុខប្បត្តានុមោទាមិ ន ច ទុក្ខេសុ ទុម្មនា|
      block |សព្ពត្ថ តុលិតា ហោមិ តុយ្ហត្ថាយ មហាមុនិ។|
    count |៣៥៨|
      block |អនុមគ្គេន សម្ពុទ្ធោ យំ ធម្មំ អភិនីហរិ|
      block |អនុភោត្វា សុខំ ទុក្ខំ បត្តោ ពោធិំ មហាមុនិ។|
    count |៣៥៩|
      block |ព្រហ្មទេវញ្ច សម្ពុទ្ធំ គោតមំ លោកនាយកំ|
      block |អញ្ញេសំ លោកនាថានំ សង្គមំ តេ ពហុំ មយា។|
    count |៣៦០|
      block |អធិការំ ពហុំ មយ្ហំ តុយ្ហត្ថាយ មហាមុនិ|
      block |គវេសតោ ពុទ្ធធម្មេ អហំ តេ បរិចារិកា។|
    count |៣៦១|
      block |កប្បេ ច សតសហស្សេ ចតុរោ ច អសង្ខិយេ|
      block |ទីបង្ករោ មហាវីរោ ឧប្បជ្ជិ លោកនាយកោ។|
    count |៣៦២|
      block |បច្ចន្តទេសវិសយេ និមន្តេត្វា តថាគតំ|
      block |តស្ស អាគមនំ មគ្គំ សោធេន្តិ តុដ្ឋមានសា។|
    count |៣៦៣|
      block |តេន កាលេន សោ អាសិ សុមេធោ នាម ព្រាហ្មណោ|
      block |មគ្គញ្ច បដិយាទេសិ អាយតោ សព្ពទស្សិនោ។|
    count |៣៦៤|
      block |តេន កាលេនហំ អាសិំ កញ្ញា ព្រាហ្មណសម្ភវា|
      block |សុមិត្តានាម នាមេន ឧបគច្ឆិំ សមាគមំ។|
    count |៣៦៥|
      block |អដ្ឋ ឧប្បលហត្ថានិ បូជនត្ថាយ សត្ថុនោ|
      block |អាទាយ ជនសំមជ្ឈេ អទ្ទសំ ឥសិ មុគ្គតំ។|
    count |៣៦៦|
      block |ចិរានុគតំ ទយិតំ អតិក្កន្តំ មនោហរំ|
      block |ទិស្វា តទា អមញ្ញិស្សំ សផលំ ជីវិតំ មម។|
    count |៣៦៧|
      block |បរក្កមំ តំ សផលំ អទ្ទសំ ឥសិនោ តទា|
      block |បុព្ពកម្មេន សម្ពុទ្ធេ ចិត្តញ្ចាបិ បសីទិ មេ។|
    count |៣៦៨|
      block |ភិយ្យោ ចិត្តំ បសាទេសិំ ឥសេ ឧគ្គតមានសេ|
      block |ទេយ្យំ អញ្ញំ ន បស្សាមិ ទេមិ បុប្ផានិ តេ ឥសិ។|
    count |៣៦៩|
      block |បញ្ចហត្ថា តវ ហោន្តុ តយោ ហោន្តុ មមំ ឥសេ|
      block |តេន សទ្ធិំ សមា ហោន្តុ ពោធត្ថាយ តវំ ឥសេ។|
    stand |ចតុត្ថំ ភាណវារំ។|
    count |៣៧០|
      block |ឥសិ គហេត្វា បុប្ផានិ អាគច្ឆន្តំ មហាយសំ|
      block |បូជេសិ ជនសំមជ្ឈេ ពោធត្ថាយ មហាឥសិ។|
    count |៣៧១|
      block |បស្សិត្វា ជនសំមជ្ឈេ ទីបង្ករោ មហាមុនិ|
      block |វិយាកាសិ មហាវីរោ ឥសិ មុគ្គតមានសំ។|
    count |៣៧២|
      block |អបរិមេយ្យេ ឥតោ កប្បេ ទីបង្ករោ មហាមុនិ|
      block |មម កម្មំ វិយាកាសិ ឧជុភាវំ មហាមុនិ។|
    count |៣៧៣|
      block |សមចិត្តា សមកម្មា សមការី ភវិស្សតិ|
      block |បិយា ហេស្សតិ កម្មេន តុយ្ហត្ថាយ មហាឥសិ។|
    count |៣៧៤|
      block |សុទស្សនា សុបិយា ច មនាបា បិយវាទិនី|
      block |តស្ស ធម្មេសុ ទាយាទា វិហរិស្សតិ ឥទ្ធិកា។|
    count |៣៧៥|
      block |យថាបិ ភណ្ឌសាមុគ្គំ អនុរក្ខតិ សាមិនោ|
      block |ឯវំ កុសលធម្មានំ អនុរក្ខិស្សតេ អយំ។|
    count |៣៧៦|
      block |តស្ស តេ អនុកម្បន្តី បូរយិស្សតិ បារមី|
      block |សីហោវ បញ្ជរំ ភេត្វា បាបុណិស្សតិ ពោធិយំ។|
    count |៣៧៧|
      block |អបរិមេយ្យេ ឥតោ កប្បេ យំ មំ ពុទ្ធោ វិយាករី|
      block |តំ វាចំ អនុមោទេន្តី ឯវំការី ភវិំ អហំ។|
    count |៣៧៨|
      block |តស្ស កម្មស្ស សុកតស្ស តត្ថ ចិត្តំ បសាទយិំ|
      block |ទេវមនុស្សកំ យោនិំ អនុភោត្វា អសង្ខិយំ។|
    count |៣៧៩|
      block |សុខទុក្ខេនុភោត្វាហំ ទេវេសុ មានុសេសុ ច|
      block |បច្ឆិមេ ភវេ សម្បត្តេ អជាយិំ សាកិយេ កុលេ។|
    count |៣៨០|
      block |រូបវតី ភោគវតី យសសីលវតី តតោ|
      block |សព្ពង្គសម្បទា ហោមិ កុលេសុ អភិសក្កតា។|
    count |៣៨១|
      block |លាភំ សិលោកំ សក្ការំ លោកធម្មសមាគមំ|
      block |ចិត្តញ្ច ទុក្ខិតំ នត្ថិ វសាមិ អកុតោភយា។|
    count |៣៨២|
      block |វុត្តញ្ហេតំ ភគវតា រញ្ញោ អន្តេបុរេ តទា|
      block |ខត្តិយានំ បុរេ វីរ ឧបការញ្ច និទ្ទិសិ។|
    count |៣៨៣|
      block |ឧបការា ច យា នារី យា ច នារី សុខេ ទុខេ|
      block |អត្ថក្ខាយី ច យា នារី យា ច នារីនុកម្បិកា។|
    count |៣៨៤|
      block |បញ្ចកោដិសតា ពុទ្ធា នវកោដិសតានិ ច|
      block |ឯតេសំ ទេវទេវានំ មហាទានំ បវត្តយិំ។|
    count |៣៨៥|
      block |អធិការំ មហា មយ្ហំ ធម្មរាជ សុណោហិ មេ|
      block |ឯកាទសកោដិសតា ពុទ្ធា ទ្វាទស កោដិយោ។|
    count |៣៨៦|
      block |ឯតេសំ ទេវទេវានំ មហាទានំ បវត្តយិំ|
      block |អធិការំ មហា មយ្ហំ ធម្មរាជ សុណោហិ មេ។|
    count |៣៨៧|
      block |វីសកោដិសតា ពុទ្ធា តិំសកោដិសតានិ ច|
      block |ឯតេសំ ទេវទេវានំ មហាទានំ បវត្តយិំ។|
    count |៣៨៨|
      block |អធិការំ មហា មយ្ហំ ធម្មរាជ សុណោហិ មេ|
      block |ចត្តាលីសកោដិសតា បញ្ញាស កោដិសតានិ ច។|
    count |៣៨៩|
      block |ឯតេសំ ទេវទេវានំ មហាទានំ បវត្តយិំ|
      block |អធិការំ មហា មយ្ហំ ធម្មរាជ សុណោហិ មេ។|
    count |៣៩០|
      block |សដ្ឋិកោដិសតា ពុទ្ធា សត្តតិកោដិសតានិ ច|
      block |ឯតេសំ ទេវទេវានំ មហាទានំ បវត្តយិំ។|
    count |៣៩១|
      block |អធិការំ មហា មយ្ហំ ធម្មរាជ សុណោហិ មេ|
      block |អសីតិកោដិសតា ពុទ្ធា នវុតិកោដិសតានិ ច។|
    count |៣៩២|
      block |ឯតេសំ ទេវទេវានំ មហាទានំ បវត្តយិំ|
      block |អធិការំ មហា មយ្ហំ ធម្មរាជ សុណោហិ មេ។|
    count |៣៩៣|
      block |កោដិសតសហស្សានិ ហោន្តិ លោកគ្គនាយកា|
      block |ឯតេសំ ទេវទេវានំ មហាទានំ បវត្តយិំ។|
    count |៣៩៤|
      block |អធិការំ មហា មយ្ហំ ធម្មរាជ សុណោហិ មេ|
      block |នវកោដិសហស្សានិ អបរេ លោកនាយកា។|
    count |៣៩៥|
      block |ឯតេសំ ទេវទេវានំ មហាទានំ បវត្តយិំ|
      block |អធិការំ មហា មយ្ហំ ធម្មរាជ សុណោហិ មេ។|
    count |៣៩៦|
      block |កោដិសតសហស្សានិ បញ្ចាសីតិមហេសិនំ|
      block |បញ្ចាសីតិកោដិសតា សត្តតិំសា ច កោដិយោ។|
    count |៣៩៧|
      block |ឯតេសំ ទេវទេវានំ មហាទានំ បវត្តយិំ|
      block |អធិការំ មហា មយ្ហំ ធម្មរាជ សុណោហិ មេ។|
    count |៣៩៨|
      block |បច្ចេកពុទ្ធា វីតរាគា អដ្ឋដ្ឋមកកោដិយោ|
      block |អធិការំ មហា មយ្ហំ ធម្មរាជ សុណោហិ មេ។|
    count |៣៩៩|
      block |ខីណាសវា វីតមលា អសង្ខិយា ពុទ្ធសាវកា|
      block |អធិការំ មហា មយ្ហំ ធម្មរាជ សុណោហិ មេ។|
    count |៤០០|
      block |ឯវំ ធម្មេ សុចិណ្ណានំ សទា ធម្មស្ស ចារិនំ|
      block |ធម្មចារី សុខំ សេតិ អស្មិំ លោកេ បរម្ហិ ច។|
    count |៤០១|
      block |ធម្មំ ចរេ សុចរិតំ ន នំ ទុច្ចរិតំ ចរេ|
      block |ធម្មចារី សុខំ សេតិ អស្មិំ លោកេ បរម្ហិ ច។|
    count |៤០២|
      block |និព្ពិន្ទិត្វាន សំសារេ បព្ពជិំ អនគារិយំ|
      block |សហស្សបរិវារេន បព្ពជិត្វា អកិញ្ចនា។|
    count |៤០៣|
      block |អគារំ វិជហិត្វាន បព្ពជិំ អនគារិយំ|
      block |អឌ្ឍមាសេ អសម្បត្តេ ចតុសច្ចមបាបុណិំ។|
    count |៤០៤|
      block |ចីវរំ បិណ្ឌបាតញ្ច បច្ចយំ សយនាសនំ|
      block |ឧបនេន្តិ ពហូ ជនា សាគរេយេវ ឩមិយោ។|
    count |៤០៥|
      block |កិលេសា ឈាបិតា មយ្ហំ…បេ។… វិហរាមិ អនាសវា។|
    count |៤០៦|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៤០៧|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    count |៤០៨|
      block |ឯវំ ពហុវិធំ ទុក្ខំ សម្បត្តី ច ពហុព្ពិធា|
      block |វិសុទ្ធិភាវំ សម្បត្តា លភាមិ សព្ពសម្បទា។|
    count |៤០៩|
      block |យា ទទាតិ សកត្តានំ បុញ្ញត្ថាយ មហេសិនោ|
      block |សហាយសម្បទា ហោន្តិ និព្ពានបទមសង្ខតំ។|
    count |៤១០|
      block |បរិក្ខីណំ អតីតញ្ច បច្ចុប្បន្នំ អនាគតំ|
      block |សព្ពកម្មំ មមំ ខីណំ បាទេ វន្ទាមិ ចក្ខុម។|
    block |ឥត្ថំ សុទំ យសោធរា ភិក្ខុនី ភគវតោ សម្មុខា ឥមា គាថាយោ អភាសិត្ថាតិ។|
    stand |យសោធរាថេរិយាបទានំ អដ្ឋមំ។|
  block |៩។ យសោធរាបមុខទសភិក្ខុនីសហស្សអបទានំ|
    count |៤១១|
      block |កប្បេ ច សតសហស្សេ ចតុរោ ច អសង្ខិយេ|
      block |ទីបង្ករោ នាម ជិនោ ឧប្បជ្ជិ លោកនាយកោ។|
    count |៤១២|
      block |ទីបង្ករោ មហាវីរោ វិយាកាសិ វិនាយកោ|
      block |សុមេធញ្ច សុមិត្តញ្ច សមានសុខទុក្ខតំ។|
    count |៤១៣|
      block |សទេវកញ្ច បស្សន្តោ វិចរន្តោ សទេវកំ|
      block |តេសំ បកិត្តនេ អម្ហេ ឧបគម្ម សមាគមំ។|
    count |៤១៤|
      block |អម្ហំ សព្ពបតិ ហោហិ អនាគតសមាគមេ|
      block |សព្ពាវ តុយ្ហំ ភរិយា មនាបា បិយវាទិកា។|
    count |៤១៥|
      block |ទានំ សីលមយំ សព្ពំ ភាវនា ច សុភាវិតា|
      block |ទីឃរត្តញ្ច នោ សព្ពំ បរិច្ចត្តំ មហាមុនេ។|
    count |៤១៦|
      block |គន្ធំ វិលេបនំ មាលំ ទីបញ្ច រតនាមយំ|
      block |យំកិញ្ចិ បត្ថិតំ សព្ពំ បរិច្ចត្តំ មហាមុនិ។|
    count |៤១៧|
      block |អញ្ញំ វាបិ កតំ កម្មំ បរិភោគញ្ច មានុសំ|
      block |ទីឃរត្តញ្ហិ នោ សព្ពំ បរិច្ចត្តំ មហាមុនិ។|
    count |៤១៨|
      block |អនេកជាតិសំសារំ ពហុំ បុញ្ញម្បិ នោ កតំ|
      block |ឥស្សរមនុភោត្វាន សំសរិត្វា ភវាភវេ។|
    count |៤១៩|
      block |បច្ឆិមេ ភវេ សម្បត្តេ សក្យបុត្តនិវេសនេ|
      block |នានាកុលូបបន្នាយោ អច្ឆរា កាមវណ្ណិនី។|
    count |៤២០|
      block |លាភគ្គេន យសំ បត្តា បូជិតា សព្ពសក្កតា|
      block |លាភិយោ អន្នបានានំ សទា សម្មានិតា មយំ។|
    count |៤២១|
      block |អគារំ បជហិត្វាន បព្ពជិម្ហនគារិយំ|
      block |អឌ្ឍមាសេ អសម្បត្តេ សព្ពា បត្តាម្ហ និព្ពុតិំ។|
    count |៤២២|
      block |លាភិយោ អន្នបានានំ វត្ថសេនាសនានិ ច|
      block |ឧបេន្តិ បច្ចយា សព្ពេ សទា សក្កតបូជិតា។|
    count |៤២៣|
      block |កិលេសា ឈាបិតា អម្ហំ…បេ។… វិហរាម អនាសវា។|
    count |៤២៤|
      block |ស្វាគតំ វត នោ អាសិ…បេ។… កតំ ពុទ្ធស្ស សាសនំ។|
    count |៤២៥|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ យសោធរាបមុខានិ ទសភិក្ខុនីសហស្សានិ ភគវតោ សម្មុខា ឥមា គាថាយោ អភាសិត្ថាតិ។|
    stand |យសោធរាបមុខទសភិក្ខុនីសហស្សាបទានំ នវមំ។|
  block |១០។ យសោធរាបមុខអដ្ឋារសភិក្ខុនីសហស្សអបទានំ|
    count |៤២៦|
      block |អដ្ឋារសសហស្សានិ ភិក្ខុនី សក្យសម្ភវា|
      block |យសោធរាបមុខានិ សម្ពុទ្ធំ ឧបសង្កមុំ។|
    count |៤២៧|
      block |អដ្ឋារសសហស្សានិ សព្ពា ហោន្តិ មហិទ្ធិកា|
      block |វន្ទន្តី មុនិនោ បាទេ អារោចេន្តិ យថាពលំ។|
    count |៤២៨|
      block |ជាតិ ខីណា ជរា ព្យាធិ មរណញ្ច មហាមុនិ|
      block |អនាសវំ បទំ សន្តំ អមតំ យាម នាយក។|
    count |៤២៩|
      block |ខលិតញ្ចេ បុរេ អត្ថិ សព្ពាសម្បិ មហាមុនិ|
      block |អបរាធមជានន្តី ខម អម្ហំ វិនាយក។|
    count |៤៣០|
      block |ឥទ្ធិញ្ចាបិ និទស្សេថ មម សាសនការិកា|
      block |បរិសានញ្ច សព្ពាសំ កង្ខំ ឆិន្ទថ យាវតា។|
    count |៤៣១|
      block |យសោធរា មហាវីរ មនាបា បិយទស្សនា|
      block |សព្ពា តុយ្ហំ មហាវីរ អគារស្មិំ បជាបតិ។|
    count |៤៣២|
      block |ថីនំ សតសហស្សានំ នវុតីនំ ឆទុត្តរិ|
      block |អគារេ តេ មយំ វីរ បាមោក្ខា សព្ពា ឥស្សរា។|
    count |៤៣៣|
      block |រូបាចារគុណូបេតា យោព្ពនដ្ឋា បិយំវទា|
      block |សព្ពា នោ អបចាយន្តិ ទេវតា វិយ មានុសា។|
    count |៤៣៤|
      block |អដ្ឋារសសហស្សានិ សព្ពា សាកិយសម្ភវា|
      block |យសោធរាសហស្សានិ បាមោក្ខា ឥស្សរា តទា។|
    count |៤៣៥|
      block |កាមធាតុមតិក្កម្ម សណ្ឋិតា រូបធាតុយា|
      block |រូបេន សទិសា នត្ថិ សហស្សានំ មហាមុនិ។|
    count |៤៣៦|
      block |សម្ពុទ្ធំ អភិវាទេត្វា ឥទ្ធិំ ទស្សំសុ សត្ថុនោ|
      block |នេកា នានាវិធាការា មហាឥទ្ធីបិ ទស្សយុំ។|
    count |៤៣៧|
      block |ចក្កវាឡសមំ កាយំ សីសំ ឧត្តរតោ កុរុ|
      block |ឧភោ បក្ខា ទុវេ ទីបា ជម្ពុទីបំ សរីរតោ។|
    count |៤៣៨|
      block |ទក្ខិណញ្ច សរំ បិញ្ឆំ នានាសាខា តុ បត្តកា|
      block |ចន្ទញ្ច សូរិយញ្ចក្ខិ មេរុបព្ពតតោ សិខំ។|
    count |៤៣៩|
      block |ចក្កវាឡគិរិំ តុណ្ឌំ ជម្ពុរុក្ខំ សមូលកំ|
      block |ពីជមានា ឧបាគន្ត្វា វន្ទន្តី លោកនាយកំ។|
    count |៤៤០|
      block |ហត្ថិវណ្ណំ តថេវស្សំ បព្ពតំ ជលធិំ តថា|
      block |ចន្ទញ្ច សូរិយំ មេរុំ សក្កវណ្ណញ្ច ទស្សយុំ។|
    count |៤៤១|
      block |យសោធរា មយំ វីរ បាទេ វន្ទាម ចក្ខុម|
      block |តវ ចិរបភាវេន និប្ផន្នា នរនាយក។|
    count |៤៤២|
      block |ឥទ្ធីសុ ច វសី ហោម ទិព្ពាយ សោតធាតុយា|
      block |ចេតោបរិយញាណស្ស វសី ហោម មហាមុនេ។|
    count |៤៤៣|
      block |បុព្ពេនិវាសំ ជានាម ទិព្ពចក្ខុ វិសោធិតំ|
      block |សព្ពាសវបរិក្ខីណា នត្ថិ ទានិ បុនព្ភវោ។|
    count |៤៤៤|
      block |អត្ថធម្មនិរុត្តីសុ បដិភានេ តថេវ ច|
      block |ញាណំ អម្ហំ មហាវីរ ឧប្បន្នំ តវ សន្តិកេ។|
    count |៤៤៥|
      block |បុព្ពានំ លោកនាថានំ សង្គមំ នោ និទស្សិតំ|
      block |អធិការា ពហូ អម្ហំ តុយ្ហត្ថាយ មហាមុនេ។|
    count |៤៤៦|
      block |យំ អម្ហំ បូរិតំ កម្មំ កុសលំ សរសេ មុនេ|
      block |តុយ្ហត្ថាយ មហាវីរ បុញ្ញានុបចិតានិ នោ។|
    count |៤៤៧|
      block |អភព្ពដ្ឋានេ វជ្ជេត្វា វារយិម្ហ អនាចរំ|
      block |តុយ្ហត្ថាយ មហាវីរ ចត្តានិ ជីវិតានិ នោ។|
    count |៤៤៨|
      block |នេកកោដិសហស្សានិ ភរិយត្ថាយទាសិ នោ|
      block |ន តត្ថ វិមនា ហោម តុយ្ហត្ថាយ មហាមុនេ។|
    count |៤៤៩|
      block |នេកកោដិសហស្សានិ ឧបការាយទាសិ នោ|
      block |ន តត្ថ វិមនា ហោម តុយ្ហត្ថាយ មហាមុនេ។|
    count |៤៥០|
      block |នេកកោដិសហស្សានិ ភោជនត្ថាយទាសិ នោ|
      block |ន តត្ថ វិមនា ហោម តុយ្ហត្ថាយ មហាមុនេ។|
    count |៤៥១|
      block |នេកកោដិសហស្សានិ ជីវិតានិ ចជិម្ហសេ|
      block |ភយមោក្ខំ ករិស្សាម ជីវិតានិ ចជិម្ហសេ។|
    count |៤៥២|
      block |អង្គគតេ អលង្ការេ វត្ថេ នានាវិធេ ពហូ|
      block |ឥត្ថិភណ្ឌេ ន គូហាម តុយ្ហត្ថាយ មហាមុនេ។|
    count |៤៥៣|
      block |ធនធញ្ញបរិច្ចាគំ គាមានិ និគមានិ ច|
      block |ខេត្តំ បុត្តា ច ធីតា ច បរិច្ចត្តា មហាមុនេ។|
    count |៤៥៤|
      block |ហត្ថី អស្សា គវា ចាបិ ទាសិយោ បរិចារិកា|
      block |តុយ្ហត្ថាយ មហាវីរ បរិច្ចត្តំ អសង្ខិយំ។|
    count |៤៥៥|
      block |យំ អម្ហេ បដិមន្តេសិ ទានំ ទស្សាម យាចកេ|
      block |វិមនំ នោ ន បស្សាម ទទតោ ទានមុត្តមំ។|
    count |៤៥៦|
      block |នានាវិធំ ពហុំ ទុក្ខំ សំសារេ ច ពហុព្ពិធេ|
      block |តុយ្ហត្ថាយ មហាវីរ អនុភុត្តំ អសង្ខិយំ។|
    count |៤៥៧|
      block |សុខប្បត្តានុមោទាម ន ច ទុក្ខេសុ ទុម្មនា|
      block |សព្ពត្ថ តុលិតា ហោម តុយ្ហត្ថាយ មហាមុនេ។|
    count |៤៥៨|
      block |អនុមគ្គេន សម្ពុទ្ធោ យំ ធម្មំ អភិនីហរិ|
      block |អនុភោត្វា សុខំ ទុក្ខំ បត្តោ ពោធិំ មហាមុនេ។|
    count |៤៥៩|
      block |ព្រហ្មទេវញ្ច សម្ពុទ្ធំ គោតមំ លោកនាយកំ|
      block |អញ្ញេសំ លោកនាថានំ សង្គមំ តេហិ នោ ពហូ។|
    count |៤៦០|
      block |អធិការំ ពហុំ អម្ហេ តុយ្ហត្ថាយ មហាមុនេ|
      block |គវេសតោ ពុទ្ធធម្មេ មយំ តេ បរិចារិកា។|
    count |៤៦១|
      block |កប្បេ ច សតសហស្សេ ចតុរោ ច អសង្ខិយេ|
      block |ទីបង្ករោ មហាវីរោ ឧប្បជ្ជិ លោកនាយកោ។|
    count |៤៦២|
      block |បច្ចន្តទេសវិសយេ និមន្តេត្វា តថាគតំ|
      block |តស្ស អាគមនំ មគ្គំ សោធេន្តិ តុដ្ឋមានសា។|
    count |៤៦៣|
      block |តេន កាលេន សោ អាសិ សុមេធោ នាម ព្រាហ្មណោ|
      block |មគ្គញ្ច បដិយាទេសិ អាយតោ សព្ពទស្សិនោ។|
    count |៤៦៤|
      block |តេន កាលេន អហុម្ហ សព្ពា ព្រាហ្មណសម្ភវា|
      block |ថលូទជានិ បុប្ផានិ អាហរិម្ហ សមាគមំ។|
    count |៤៦៥|
      block |តស្មិំ សោ សមយេ ពុទ្ធោ ទីបង្ករោ មហាយសោ|
      block |វិយាកាសិ មហាវីរោ ឥសិមុគ្គតមានសំ។|
    count |៤៦៦|
      block |ចលតី រវតី បុថវី សង្កម្បតិ សទេវកេ|
      block |តស្ស កម្មំ បកិត្តេន្តេ ឥសិមុគ្គតមានសំ។|
    count |៤៦៧|
      block |ទេវកញ្ញា មនុស្សា ច មយញ្ចាបិ សទេវកា|
      block |នានាបូជនីយំ ភណ្ឌំ បូជយិត្វាន បត្ថយុំ។|
    count |៤៦៨|
      block |តេសំ ពុទ្ធោ វិយាកាសិ ជោតិទីប សនាមកោ|
      block |អជ្ជ យេ បត្ថិតា អត្ថិ តេ ភវិស្សន្តិ សម្មុខា។|
    count |៤៦៩|
      block |អបរិមេយ្យេ ឥតោ កប្បេ យំ នោ ពុទ្ធោ វិយាករិ|
      block |តំ វាចមនុមោទេន្តា ឯវំការី អហុម្ហ នោ។|
    count |៤៧០|
      block |តស្ស កម្មស្ស សុកតស្ស តស្ស ចិត្តំ បសាទយុំ|
      block |ទេវមានុសិកំ យោនិំ អនុភោត្វា អសង្ខិយំ។|
    count |៤៧១|
      block |សុខទុក្ខេនុភោត្វាន ទេវេសុ មានុសេសុ ច|
      block |បច្ឆិមេ ភវេ សម្បត្តេ ជាតាម្ហ សាកិយេ កុលេ។|
    count |៤៧២|
      block |រូបវតី ភោគវតី យសសីលវតី តតោ|
      block |សព្ពង្គសម្បទា ហោម កុលេសុ អភិសក្កតា។|
    count |៤៧៣|
      block |លាភំ សិលោកំ សក្ការំ លោកធម្មសមាគមំ|
      block |ចិត្តញ្ច ទុក្ខិតំ នត្ថិ វសាម អកុតោភយា។|
    count |៤៧៤|
      block |វុត្តញ្ហេតំ ភគវតា រញ្ញោ អន្តេបុរេ តទា|
      block |ខត្តិយានំ បុរេ វីរ ឧបការញ្ច និទ្ទិសិ។|
    count |៤៧៥|
      block |ឧបការា ច យា នារី យា ច នារី សុខេ ទុខេ|
      block |អត្ថក្ខាយី ច យា នារី យា ច នារីនុកម្បិកា។|
    count |៤៧៦|
      block |ធម្មំ ចរេ សុចរិតំ ន នំ ទុច្ចរិតំ ចរេ|
      block |ធម្មចារី សុខំ សេតិ អស្មិំ លោកេ បរម្ហិ ច។|
    count |៤៧៧|
      block |អគារំ វិជហិត្វាន បព្ពជិម្ហនគារិយំ|
      block |អឌ្ឍមាសេ អសម្បត្តេ ចតុសច្ចំ ផុសិម្ហ នោ។|
    count |៤៧៨|
      block |ចីវរំ បិណ្ឌបាតញ្ច បច្ចយំ សយនាសនំ|
      block |ឧបនេន្តិ ពហូ អម្ហេ សាគរស្សេវ ឩមិយោ។|
    count |៤៧៩|
      block |កិលេសា ឈាបិតា អម្ហំ ភវា សព្ពេ សមូហតា|
      block |នាគីវ ពន្ធនំ ឆេត្វា វិហរាម អនាសវា។|
    count |៤៨០|
      block |ស្វាគតំ វត នោ អាសិ មម ពុទ្ធស្ស សន្តិកេ|
      block |តិស្សោ វិជ្ជា អនុប្បត្តា កតំ ពុទ្ធស្ស សាសនំ។|
    count |៤៨១|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    count |៤៨២|
      block |ឯវំ ពហុវិធំ ទុក្ខំ សម្បត្តី ច ពហុព្ពិធា|
      block |វិសុទ្ធភាវំ សម្បត្តា លភាម សព្ពសម្បទា។|
    count |៤៨៣|
      block |យា ទទន្តិ សកត្តានំ បុញ្ញត្ថាយ មហេសិនោ|
      block |សហាយសម្បទា ហោន្តិ និព្ពានបទមសង្ខតំ។|
    count |៤៨៤|
      block |បរិក្ខីណំ អតីតញ្ច បច្ចុប្បន្នំ អនាគតំ|
      block |សព្ពកម្មម្បិ នោ ខីណំ បាទេ វន្ទាម ចក្ខុម។|
    count |៤៨៥|
      block |និព្ពានាយ វទន្តីនំ កិំ វោ វក្ខាម ឧត្តរិ|
      block |សន្តសង្ខតទោសញ្ហិ បប្បោថ អមតំ បទំ។|
      block |កុណ្ឌលា គោតមី ចេវ ធម្មទិន្នា ច សកុលា|
      block |វរនន្ទា ច សោណា ច កាបិលានី យសោធរា។|
      block |ទសសហស្សភិក្ខុនី អដ្ឋារសសហស្សកា|
      block |គាថាសតានិ ចត្តារិ ឆ ច សត្តតិមេវ ច។|
    block |ឥត្ថំ សុទំ យសោធរាបមុខានិ អដ្ឋារសភិក្ខុនីសហស្សានិ ភគវតោ សម្មុខា ឥមា គាថាយោ អភាសិត្ថាតិ។|
    stand |យសោធរាបមុខអដ្ឋារសភិក្ខុនីសហស្សាបទានំ ទសមំ។|
    stand |កុណ្ឌលកេសីវគ្គោ តតិយោ។|
    block |តស្សុទ្ទានំ|
