block |៥០។ កិង្កណិបុប្ផវគ្គោ|
  block |១។ តិកិង្កណិបុប្ផិយត្ថេរអបទានំ|
    count |១|
      block |កណិការំវ ជោតន្តំ និសិន្នំ បព្ពតន្តរេ|
      block |អទ្ទសំ វិរជំ ពុទ្ធំ វិបស្សិំ លោកនាយកំ។|
    count |២|
      block |តីណិ កិង្កណិបុប្ផានិ បគ្គយ្ហ អភិរោបយិំ|
      block |សម្ពុទ្ធមភិបូជេត្វា គច្ឆាមិ ទក្ខិណាមុខោ។|
    count |៣|
      block |តេន កម្មេន សុកតេន ចេតនាបណិធីហិ ច|
      block |ជហិត្វា មានុសំ ទេហំ តាវតិំសមគច្ឆហំ។|
    count |៤|
      block |ឯកនវុតិតោ កប្បេ យំ ពុទ្ធមភិបូជយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |៥|
      block |កិលេសា ឈាបិតា មយ្ហំ ភវា សព្ពេ សមូហតា|
      block |នាគោវ ពន្ធនំ ឆេត្វា វិហរាមិ អនាសវោ។|
    count |៦|
      block |ស្វាគតំ វត មេ អាសិ មម ពុទ្ធស្ស សន្តិកេ|
      block |តិស្សោ វិជ្ជា អនុប្បត្តា កតំ ពុទ្ធស្ស សាសនំ។|
    count |៧|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា តិកិង្កណិបុប្ផិយោ ថេរោ ឥមា|
    block |គាថាយោ អភាសិត្ថាតិ។|
    stand |តិកិង្កណិបុប្ផិយត្ថេរស្សាបទានំ បឋមំ។|
  block |២។ បំសុកូលបូជកត្ថេរអបទានំ|
    count |៨|
      block |ហិមវន្តស្សាវិទូរេ ឧទង្គណោ នាម បព្ពតោ|
      block |តត្ថទ្ទសំ បំសុកូលំ ទុមគ្គម្ហិ វិលម្ពិតំ។|
    count |៩|
      block |តីណិ កិង្កណិបុប្ផានិ ឱចិនិត្វានហំ តទា|
      block |ហដ្ឋោ ហដ្ឋេន ចិត្តេន បំសុកូលមបូជយិំ។|
    count |១០|
      block |តេន កម្មេន សុកតេន ចេតនាបណិធីហិ ច|
      block |ជហិត្វា មានុសំ ទេហំ តាវតិំសមគច្ឆហំ។|
    count |១១|
      block |ឯកនវុតិតោ កប្បេ យំ កម្មមករិំ តទា|
      block |ទុគ្គតិំ នាភិជានាមិ បូជិត្វា អរហទ្ធជំ។|
    count |១២|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |១៣|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |១៤|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា បំសុកូលបូជកោ ថេរោ ឥមា គាថាយោ|
    block |អភាសិត្ថាតិ។|
    stand |បំសុកូលបូជកត្ថេរស្សាបទានំ ទុតិយំ។|
  block |៣។ កោរណ្ឌបុប្ផិយត្ថេរអបទានំ|
    count |១៥|
      block |វនកម្មិកោ បុរេ អាសិំ បិតុមាតុមតេនហំ|
      block |បសុមារេន ជីវាមិ កុសលំ មេ ន វិជ្ជតិ។|
    count |១៦|
      block |មម អាសយសាមន្តា តិស្សោ លោកគ្គនាយកោ|
      block |បទានិ តីណិ ទស្សេសិ អនុកម្បាយ ចក្ខុមា។|
    count |១៧|
      block |អក្កន្តេ ច បទេ ទិស្វា តិស្សនាមស្ស សត្ថុនោ|
      block |ហដ្ឋោ ហដ្ឋេន ចិត្តេន បទេ ចិត្តំ បសាទយិំ។|
    count |១៨|
      block |កោរណ្ឌំ បុប្ផិតំ ទិស្វា បាទបំ ធរណីរុហំ|
      block |សកោសកំ គហេត្វាន បទសេដ្ឋមបូជយិំ។|
    count |១៩|
      block |តេន កម្មេន សុកតេន ចេតនាបណិធីហិ ច|
      block |ជហិត្វា មានុសំ ទេហំ តាវតិំសមគច្ឆហំ។|
    count |២០|
      block |យំ យំ យោនុបបជ្ជាមិ ទេវត្តំ អថ មានុសំ|
      block |កោរណ្ឌកឆវិ ហោមិ សុប្បភាសោ ភវាមហំ។|
    count |២១|
      block |ទ្វេនវុតេ ឥតោ កប្បេ យំ កម្មមករិំ តទា|
      block |ទុគ្គតិំ នាភិជានាមិ បទបូជាយិទំ ផលំ។|
    count |២២|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |២៣|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |២៤|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា កោរណ្ឌបុប្ផិយោ ថេរោ ឥមា គាថាយោ|
    block |អភាសិត្ថាតិ។|
    stand |កោរណ្ឌបុប្ផិយត្ថេរស្សាបទានំ តតិយំ។|
  block |៤។ កិំសុកបុប្ផិយត្ថេរអបទានំ|
    count |២៥|
      block |កិំសុកំ បុប្ផិតំ ទិស្វា បគ្គហេត្វាន អញ្ជលិំ|
      block |ពុទ្ធសេដ្ឋំ សរិត្វាន អាកាសេ អភិបូជយិំ។|
    count |២៦|
      block |តេន កម្មេន សុកតេន ចេតនាបណិធីហិ ច|
      block |ជហិត្វា មានុសំ ទេហំ តាវតិំសមគច្ឆហំ។|
    count |២៧|
      block |ឯកតិំសេ ឥតោ កប្បេ យំ កម្មមករិំ តទា|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |២៨|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |២៩|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៣០|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា កិំសុកបុប្ផិយោ ថេរោ ឥមា គាថាយោ|
    block |អភាសិត្ថាតិ។|
    stand |កិំសុកបុប្ផិយត្ថេរស្សាបទានំ ចតុត្ថំ។|
  block |៥។ ឧបឌ្ឍទុស្សទាយកត្ថេរអបទានំ|
    count |៣១|
      block |បទុមុត្តរភគវតោ សុជាតោ នាម សាវកោ|
      block |បំសុកូលំ គវេសន្តោ សង្ការេ ចរតេ តទា។|
    count |៣២|
      block |នគរេ ហំសវតិយា បរេសំ ភតកោ អហំ|
      block |ឧបឌ្ឍទុស្សំ ទត្វាន សិរសា អភិវាទយិំ។|
    count |៣៣|
      block |តេន កម្មេន សុកតេន ចេតនាបណិធីហិ ច|
      block |ជហិត្វា មានុសំ ទេហំ តាវតិំសមគច្ឆហំ។|
    count |៣៤|
      block |តេត្តិំសក្ខត្តុំ ទេវិន្ទោ ទេវរជ្ជមការយិំ|
      block |សត្តសត្តតិក្ខត្តុញ្ច ចក្កវត្តី អហោសហំ។|
    count |៣៥|
      block |បទេសរជ្ជំ វិបុលំ គណនាតោ អសង្ខិយំ|
      block |ឧបឌ្ឍទុស្សទានេន មោទាមិ អកុតោភយោ។|
    count |៣៦|
      block |ឥច្ឆមានោ ចហំ អជ្ជ សកាននំ សបព្ពតំ|
      block |ខោមទុស្សេហិ ឆាទេយ្យំ អឌ្ឍទុស្សស្សិទំ ផលំ។|
    count |៣៧|
      block |សតសហស្សិតោ កប្បេ យំ ទានមទទិំ តទា|
      block |ទុគ្គតិំ នាភិជានាមិ អឌ្ឍទុស្សស្សិទំ ផលំ។|
    count |៣៨|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៣៩|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៤០|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា ឧបឌ្ឍទុស្សទាយកោ ថេរោ ឥមា|
    block |គាថាយោ អភាសិត្ថាតិ។|
    stand |ឧបឌ្ឍទុស្សទាយកត្ថេរស្សាបទានំ បញ្ចមំ។|
  block |៦។ ឃតមណ្ឌទាយកត្ថេរអបទានំ|
    count |៤១|
      block |សុចិន្តិតំ ភគវន្តំ លោកជេដ្ឋំ នរាសភំ|
      block |ឧបវិដ្ឋំ មហារញ្ញំ វាតាពាធេន បីឡិតំ។|
    count |៤២|
      block |ទិស្វា ចិត្តំ បសាទេត្វា ឃតមណ្ឌមុបានយិំ|
      block |កតត្តា អាចិតត្តា ច គង្គា ភាគីរថី អយំ។|
    count |៤៣|
      block |មហាសមុទ្ទា ចត្តារោ ឃតំ សម្បជ្ជរេ មម|
      block |អយញ្ច បថវី ឃោរា អប្បមាណា អសង្ខិយា។|
    count |៤៤|
      block |មម សង្កប្បមញ្ញាយ ភវតេ មធុសក្ករា|
      block |ចាតុទ្ទីបា ឥមេ រុក្ខា បាទបា ធរណីរុហា។|
    count |៤៥|
      block |មម សង្កប្បមញ្ញាយ កប្បរុក្ខា ភវន្តិ តេ|
      block |បញ្ញាសក្ខត្តុំ ទេវិន្ទោ ទេវរជ្ជមការយិំ។|
    count |៤៦|
      block |ឯកបញ្ញាសក្ខត្តុញ្ច ចក្កវត្តី អហោសហំ|
      block |បទេសរជ្ជំ វិបុលំ គណនាតោ អសង្ខិយំ។|
    count |៤៧|
      block |ចតុន្នវុតិតោ កប្បេ យំ ទានមទទិំ តទា|
      block |ទុគ្គតិំ នាភិជានាមិ ឃតមណ្ឌស្សិទំ ផលំ។|
    count |៤៨|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៤៩|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៥០|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា ឃតមណ្ឌទាយកោ ថេរោ ឥមា គាថាយោ|
    block |អភាសិត្ថាតិ។|
    stand |ឃតមណ្ឌទាយកត្ថេរស្សាបទានំ ឆដ្ឋំ។|
  block |៧។ ឧទកទាយកត្ថេរអបទានំ|
    count |៥១|
      block |បទុមុត្តរពុទ្ធស្ស ភិក្ខុសង្ឃេ អនុត្តរេ|
      block |បសន្នចិត្តោ សុមនោ បានីឃដមបូរយិំ។|
    count |៥២|
      block |បព្ពតគ្គេ ទុមគ្គេ វា អាកាសេ វាថ ភូមិយំ|
      block |យទា បានីយមិច្ឆាមិ ខិប្បំ និព្ពត្តតេ មម។|
    count |៥៣|
      block |សតសហស្សិតោ កប្បេ យំ ទានមទទិំ តទា|
      block |ទុគ្គតិំ នាភិជានាមិ ទកទានស្សិទំ ផលំ។|
    count |៥៤|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៥៥|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៥៦|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា ឧទកទាយកោ ថេរោ ឥមា គាថាយោ|
    block |អភាសិត្ថាតិ។|
    stand |ឧទកទាយកត្ថេរស្សាបទានំ សត្តមំ។|
  block |៨។ បុលិនថូបិយត្ថេរអបទានំ|
    count |៥៧|
      block |ហិមវន្តស្សាវិទូរេ យមកោ នាម បព្ពតោ|
      block |អស្សមោ សុកតោ មយ្ហំ បណ្ណសាលា សុមាបិតា។|
    count |៥៨|
      block |នារទោ នាម នាមេន ជដិលោ ឧគ្គតាបនោ|
      block |ចតុទ្ទសសហស្សានិ សិស្សា បរិចរន្តិ មំ។|
    count |៥៩|
      block |បដិសល្លីនកោ សន្តោ ឯវំ ចិន្តេសហំ តទា|
      block |សព្ពោ ជនោ មំ បូជេតិ នាហំ បូជេមិ កិញ្ចនំ។|
    count |៦០|
      block |ន មេ ឱវាទកោ អត្ថិ វត្តា កោចិ ន វិជ្ជតិ|
      block |អនាចរិយុបជ្ឈាយោ វនេ វាសំ ឧបេមហំ។|
    count |៦១|
      block |ឧបាសមានោ យមហំ គរុចិត្តំ ឧបដ្ឋហេ|
      block |សោ មេ អាចរិយោ នត្ថិ វនវាសោ និរត្ថកោ។|
    count |៦២|
      block |អាយាគំ មេ គវេសិស្សំ គរុំ ភាវនិយំ តថា|
      block |សាវស្សយោ វសិស្សាមិ ន កោចិ គរហិស្សតិ។|
    count |៦៣|
      block |ឧត្តានកូលា នទិកា សុបតិត្ថា មនោរមា|
      block |សំសុទ្ធបុលិនាកិណ្ណា អវិទូរេ មមស្សមំ។|
    count |៦៤|
      block |នទិំ អមរិកំ នាម ឧបគន្ត្វានហំ តទា|
      block |សំវឌ្ឍយិត្វា បុលិនំ អកំ បុលិនចេតិយំ។|
    count |៦៥|
      block |យេ តេ អហេសុំ សម្ពុទ្ធា ភវន្តករណា មុនី|
      block |តេសំ ឯតាទិសោ ថូបោ តំ និមិត្តំ ករោមហំ។|
    count |៦៦|
      block |ករិត្វា បុលិនំ ថូបំ សោវណ្ណំ មាបយិំ អហំ|
      block |សោណ្ណកិង្កណិបុប្ផានិ សហស្សេ តីណិ បូជយិំ។|
    count |៦៧|
      block |សាយបាតំ នមស្សាមិ វេទជាតោ កតញ្ជលី|
      block |សម្មុខា វិយ សម្ពុទ្ធំ វន្ទិំ បុលិនចេតិយំ។|
    count |៦៨|
      block |យទា កិលេសា ជាយន្តិ វិតក្កា គេហនិស្សិតា|
      block |សរាមិ សុកតំ ថូបំ បច្ចវេក្ខាមិ តាវទេ។|
    count |៦៩|
      block |ឧបនិស្សាយ វិហរំ សត្ថវាហំ វិនាយកំ|
      block |កិលេសេ សំវសេយ្យាសិ ន យុត្តំ តវ មារិស។|
    count |៧០|
      block |សហ អាវជ្ជិតេ ថូបេ គារវំ ហោតិ មេ តទា|
      block |កុវិតក្កេ វិនោទេសិំ នាគោ តុត្តដ្ដិតោ យថា។|
    count |៧១|
      block |ឯវំ វិហរមានំ មំ មច្ចុរាជាភិមទ្ទថ|
      block |តត្ថ កាលង្កតោ សន្តោ ព្រហ្មលោកមគច្ឆហំ។|
    count |៧២|
      block |យាវតាយុំ វសិត្វាន តិទិវេ ឧបបជ្ជហំ|
      block |អសីតិក្ខត្តុំ ទេវិន្ទោ ទេវរជ្ជមការយិំ។|
    count |៧៣|
      block |សតានំ តីណិក្ខត្តុញ្ច ចក្កវត្តី អហោសហំ|
      block |បទេសរជ្ជំ វិបុលំ គណនាតោ អសង្ខិយំ។|
    count |៧៤|
      block |សោណ្ណកិង្កណិបុប្ផានំ វិបាកំ អនុភោមហំ|
      block |ធាតីសតសហស្សានិ បរិវារេន្តិ មំ ភវេ។|
    count |៧៥|
      block |ថូបស្ស បរិចិណ្ណត្តា រជោជល្លំ ន លិម្បតិ|
      block |គត្តេ សេទា ន មុច្ចន្តិ សុប្បភាសោ ភវាមហំ។|
    count |៧៦|
      block |អហោ មេ សុកតោ ថូបោ សុទិដ្ឋាមរិកា នទី|
      block |ថូបំ កត្វាន បុលិនំ បត្តោម្ហិ អចលំ បទំ។|
    count |៧៧|
      block |កុសលំ កត្តុកាមេន ជន្តុនា សារគាហិនា|
      block |នត្ថិ ខេត្តំ អខេត្តំ វា បដិបត្តីវ សាធកា។|
    count |៧៨|
      block |យថាបិ ពលវា បោសោ អណ្ណវំ តរិតុស្សហេ|
      block |បរិត្តំ កដ្ឋមាទាយ បក្ខន្ទេយ្យ មហាសរំ។|
    count |៧៩|
      block |ឥមាហំ កដ្ឋំ និស្សាយ តរិស្សាមិ មហោទធិំ|
      block |ឧស្សាហេន វីរិយេន តរេយ្យ ឧទធិំ នរោ។|
    count |៨០|
      block |តថេវ មេ កតំ កម្មំ បរិត្តំ ថោកកញ្ច យំ|
      block |តំ កម្មំ ឧបនិស្សាយ សំសារំ សមតិក្កមិំ។|
    count |៨១|
      block |បច្ឆិមេ ភវេ សម្បត្តេ សុក្កមូលេន ចោទិតោ|
      block |សាវត្ថិយំ បុរេ ជាតោ មហាសាលេ សុអឌ្ឍកេ។|
    count |៨២|
      block |សទ្ធា មាតា បិតា មយ្ហំ ពុទ្ធស្ស សរណំ គតា|
      block |ឧភោ ទិដ្ឋបទា ឯតេ អនុវត្តន្តិ សាសនំ។|
    count |៨៣|
      block |ពោធិបបដិកំ គយ្ហ សោណ្ណថូបមការយុំ|
      block |សាយបាតំ នមស្សន្តិ សក្យបុត្តស្ស សម្មុខា។|
    count |៨៤|
      block |ឧបោសថម្ហិ ទិវសេ សោណ្ណថូបំ វិនីហរុំ|
      block |ពុទ្ធស្ស វណ្ណំ កិត្តេន្តា តិយាមំ វីតិនាមយុំ។|
    count |៨៥|
      block |សហ ទិស្វានហំ ថូបំ សរិំ បុលិនចេតិយំ|
      block |ឯកាសនេ និសីទិត្វា អរហត្តមបាបុណិំ។|
    stand |ទ្វាវីសតិមំ ភាណវារំ។|
    count |៨៦|
      block |គវេសមានោ តំ វីរំ ធម្មសេនាបតិទ្ទសំ|
      block |អគារា និក្ខមិត្វាន បព្ពជិំ តស្ស សន្តិកេ។|
    count |៨៧|
      block |ជាតិយា សត្តវស្សេន អរហត្តមបាបុណិំ|
      block |ឧបសម្បាទយី ពុទ្ធោ គុណមញ្ញាយ ចក្ខុមា។|
    count |៨៨|
      block |ទារកេនេវ សន្តេន កិរិយំ និដ្ឋិតំ មយា|
      block |កតំ មេ ករណីយជ្ជ សក្យបុត្តស្ស សាសនេ។|
    count |៨៩|
      block |សព្ពវេរភយាតីតោ សព្ពសង្គាតិគោ ឥសិ|
      block |សាវកោ តេ មហាវីរ សោណ្ណថូបស្សិទំ ផលំ។|
    count |៩០|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៩១|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៩២|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា បុលិនថូបិយោ ថេរោ ឥមា គាថាយោ|
    block |អភាសិត្ថាតិ។|
    stand |បុលិនថូបិយត្ថេរស្សាបទានំ អដ្ឋមំ។|
  block |៩។ នឡកុដិទាយកត្ថេរអបទានំ|
    count |៩៣|
      block |ហិមវន្តស្សាវិទូរេ ហារិតោ នាម បព្ពតោ|
      block |សយម្ភូ នារទោ នាម រុក្ខមូលេ វសី តទា។|
    count |៩៤|
      block |នឡាគារំ ករិត្វាន តិណេន ឆាទយិំ អហំ|
      block |ចង្កមំ សោធយិត្វាន សយម្ភុស្ស អទាសហំ។|
    count |៩៥|
      block |តេន កម្មេន សុកតេន ចេតនាបណិធីហិ ច|
      block |ជហិត្វា មានុសំ ទេហំ តាវតិំសមគច្ឆហំ។|
    count |៩៦|
      block |តត្ថ មេ សុកតំ ព្យម្ហំ នឡកុដិកនិម្មិតំ|
      block |សដ្ឋិយោជនមុព្ពេធំ តិំសយោជនវិត្ថតំ។|
    count |៩៧|
      block |ចតុទ្ទសេសុ កប្បេសុ ទេវលោកេ រមិំ អហំ|
      block |ឯកសត្តតិក្ខត្តុញ្ច ទេវរជ្ជមការយិំ។|
    count |៩៨|
      block |ចតុតិំសតិក្ខត្តុញ្ច ចក្កវត្តី អហោសហំ|
      block |បទេសរជ្ជំ វិបុលំ គណនាតោ អសង្ខិយំ។|
    count |៩៩|
      block |ធម្មបាសាទមារុយ្ហ សព្ពាការវរូបមំ|
      block |យទិច្ឆកាហំ វិហរេ សក្យបុត្តស្ស សាសនេ។|
    count |១០០|
      block |ឯកតិំសេ ឥតោ កប្បេ យំ កម្មមករិំ តទា|
      block |ទុគ្គតិំ នាភិជានាមិ នឡកុដិយិទំ ផលំ។|
    count |១០១|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |១០២|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |១០៣|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា នឡកុដិទាយកោ ថេរោ ឥមា គាថាយោ|
    block |អភាសិត្ថាតិ។|
    stand |នឡកុដិទាយកត្ថេរស្សាបទានំ នវមំ។|
  block |១០។ បិយាលផលទាយកត្ថេរអបទានំ|
    count |១០៤|
      block |មិគលុទ្ទោ បុរេ អាសិំ វិបិនេ វិចរំ តទា|
      block |អទ្ទសំ វិរជំ ពុទ្ធំ សព្ពធម្មាន បារគុំ។|
    count |១០៥|
      block |បិយាលផលមាទាយ ពុទ្ធសេដ្ឋស្សទាសហំ|
      block |បុញ្ញក្ខេត្តស្ស វីរស្ស បសន្នោ សេហិ បាណិភិ។|
    count |១០៦|
      block |ឯកតិំសេ ឥតោ កប្បេ យំ ផលំ អទទិំ តទា|
      block |ទុគ្គតិំ នាភិជានាមិ ផលទានស្សិទំ ផលំ។|
    count |១០៧|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |១០៨|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |១០៩|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      block |កិង្កណី បំសុកូលញ្ច កោរណ្ឌមថ កិំសុកំ|
      block |ឧបឌ្ឍទុស្សី ឃតទោ ឧទកំ ថូបការកោ។|
      block |នឡការី ច នវមោ បិយាលផលទាយកោ|
      block |សតមេកញ្ច គាថានំ នវកញ្ច តទុត្តរិ។|
      block |មេត្តេយ្យវគ្គោ ភទ្ទាលិ សកិំសម្មជ្ជកោបិ ច|
      block |ឯកវិហារី វិភីតកី ជគតី សាលបុប្ផិយោ។|
      block |នឡាគារំ បំសុកូលំ កិង្កណិបុប្ផិយោ តថា|
      block |អសីតិ ទ្វេ ច គាថាយោ ចតុទ្ទសសតានិ ច។|
    stand |ឥត្ថំ សុទំ អាយស្មា បិយាលផលទាយកោ ថេរោ ឥមា|
    block |គាថាយោ អភាសិត្ថាតិ។|
    stand |បិយាលផលទាយកត្ថេរស្សាបទានំ ទសមំ។|
    stand |កិង្កណិបុប្ផវគ្គោ បញ្ញាសមោ។|
    block |តស្សុទ្ទានំ|
    block |អថ វគ្គុទ្ទានំ|
    stand |មេត្តេយ្យវគ្គទសកំ។|
    stand |បញ្ចមសតកំ សមត្តំ។|
