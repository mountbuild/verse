block |៤៨។ នឡមាលិវគ្គោ|
  block |១។ នឡមាលិយត្ថេរអបទានំ|
    count |១|
      block |សុវណ្ណវណ្ណំ សម្ពុទ្ធំ អាហុតីនំ បដិគ្គហំ|
      block |វិបិនគ្គេន គច្ឆន្តំ អទ្ទសំ លោកនាយកំ។|
    count |២|
      block |នឡមាលំ គហេត្វាន និក្ខមន្តោ ច តាវទេ|
      block |តត្ថទ្ទសាសិំ សម្ពុទ្ធំ ឱឃតិណ្ណមនាសវំ។|
    count |៣|
      block |បសន្នចិត្តោ សុមនោ នឡមាលមបូជយិំ|
      block |ទក្ខិណេយ្យំ មហាវីរំ សព្ពលោកានុកម្បកំ។|
    count |៤|
      block |ឯកតិំសេ ឥតោ កប្បេ យំ មាលមភិរោបយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |៥|
      block |កិលេសា ឈាបិតា មយ្ហំ ភវា សព្ពេ សមូហតា|
      block |នាគោវ ពន្ធនំ ឆេត្វា វិហរាមិ អនាសវោ។|
    count |៦|
      block |ស្វាគតំ វត មេ អាសិ មម ពុទ្ធស្ស សន្តិកេ|
      block |តិស្សោ វិជ្ជា អនុប្បត្តា កតំ ពុទ្ធស្ស សាសនំ។|
    count |៧|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា នឡមាលិយោ ថេរោ ឥមា គាថាយោ|
    block |អភាសិត្ថាតិ។|
    stand |នឡមាលិយត្ថេរស្សាបទានំ បឋមំ។|
  block |២។ មណិបូជកត្ថេរអបទានំ|
    count |៨|
      block |បទុមុត្តរោ នាម ជិនោ សព្ពធម្មាន បារគូ|
      block |វិវេកកាមោ សម្ពុទ្ធោ គច្ឆតេ អនិលញ្ជសេ។|
    count |៩|
      block |អវិទូរេ ហិមវន្តស្ស មហាជាតស្សរោ អហុ|
      block |តត្ថ មេ ភវនំ អាសិ បុញ្ញកម្មេន សំយុតំ។|
    count |១០|
      block |ភវនា អភិនិក្ខម្ម អទ្ទសំ លោកនាយកំ|
      block |ឥន្ទីវរំវ ជលិតំ អាទិត្តំវ ហុតាសនំ។|
    count |១១|
      block |វិចិនំ នទ្ទសំ បុប្ផំ បូជយិស្សន្តិ នាយកំ|
      block |សកំ ចិត្តំ បសាទេត្វា អវន្ទិំ សត្ថុនោ អហំ។|
    count |១២|
      block |មម សីសេ មណិំ គយ្ហ បូជយិំ លោកនាយកំ|
      block |ឥមាយ មណិបូជាយ វិបាកោ ហោតុ ភទ្ទកោ។|
    count |១៣|
      block |បទុមុត្តរោ លោកវិទូ អាហុតីនំ បដិគ្គហោ|
      block |អន្តលិក្ខេ ឋិតោ សត្ថា ឥមំ គាថំ អភាសថ។|
    count |១៤|
      block |សោ តេ ឥជ្ឈតុ សង្កប្បោ លភស្សុ វិបុលំ សុខំ|
      block |ឥមាយ មណិបូជាយ អនុភោហិ មហាយសំ។|
    count |១៥|
      block |ឥទំ វត្វាន ភគវា ជលជុត្តមនាមកោ|
      block |អគមាសិ ពុទ្ធសេដ្ឋោ យត្ថ ចិត្តំ បណីហិតំ។|
    count |១៦|
      block |សដ្ឋិកប្បានិ ទេវិន្ទោ ទេវរជ្ជមការយិំ|
      block |អនេកសតក្ខត្តុញ្ច ចក្កវត្តី អហោសហំ។|
    count |១៧|
      block |បុព្ពកម្មំ សរន្តស្ស ទេវភូតស្ស មេ សតោ|
      block |មណិ និព្ពត្តតេ មយ្ហំ អាលោកករណោ មមំ។|
    count |១៨|
      block |ឆឡសីតិសហស្សានិ នារិយោ មេ បរិគ្គហា|
      block |វិចិត្តវត្ថាភរណា អាមុក្កមណិកុណ្ឌលា។|
    count |១៩|
      block |អឡារបម្ហា ហសុលា សុសញ្ញា តនុមជ្ឈិមា|
      block |បរិវារេន្តិ មំ និច្ចំ មណិបូជាយិទំ ផលំ។|
    count |២០|
      block |សោណ្ណមយា មណិមយា លោហិតង្គមយា តថា|
      block |ភណ្ឌា មេ សុកតា ហោន្តិ យទិច្ឆសិ បិឡន្ធនា។|
    count |២១|
      block |កូដាគារា គហារម្មា សយនញ្ច មហារហំ|
      block |មម សង្កប្បមញ្ញាយ និព្ពត្តន្តិ យទិច្ឆកំ។|
    count |២២|
      block |លាភា តេសំ សុលទ្ធញ្ច យេ លភន្តិ ឧបស្សុតិំ|
      block |បុញ្ញក្ខេត្តំ មនុស្សានំ ឱសធំ សព្ពបាណិនំ។|
    count |២៣|
      block |មយ្ហម្បិ សុកតំ កម្មំ យោហំ អទក្ខិ នាយកំ|
      block |វិនិបាតា បមុត្តោម្ហិ បត្តោម្ហិ អចលំ បទំ។|
    count |២៤|
      block |យំ យំ យោនុបបជ្ជាមិ ទេវត្តំ អថ មានុសំ|
      block |ទិវសញ្ចេវ រត្តិញ្ច អាលោកោ ហោតិ មេ សទា។|
    count |២៥|
      block |តាយេវ មណិបូជាយ អនុភោត្វាន សម្បទា|
      block |ញាណាលោកោ មយា ទិដ្ឋោ បត្តោម្ហិ អចលំ បទំ។|
    count |២៦|
      block |សតសហស្សិតោ កប្បេ យំ មណិំ អភិបូជយិំ|
      block |ទុគ្គតិំ នាភិជានាមិ មណិបូជាយិទំ ផលំ។|
    count |២៧|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |២៨|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |២៩|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា មណិបូជកោ ថេរោ ឥមា គាថាយោ|
    block |អភាសិត្ថាតិ។|
    stand |មណិបូជកត្ថេរស្សាបទានំ ទុតិយំ។|
  block |៣។ ឧក្កាសតិកត្ថេរអបទានំ|
    count |៣០|
      block |កោសិកោ នាម ភគវា ចិត្តកូដេ វសី តទា|
      block |ឈាយី ឈានរតោ ពុទ្ធោ វិវេកាភិរតោ មុនិ។|
    count |៣១|
      block |អជ្ឈោគាហេត្វា ហិមវន្តំ នារីគណបុរក្ខតោ|
      block |អទ្ទសំ កោសិកំ ពុទ្ធំ បុណ្ណមាយេវ ចន្ទិមំ។|
    count |៣២|
      block |ឧក្កាសតេ គហេត្វាន បរិវារេសហំ តទា|
      block |សត្តរត្តិន្ទិវំ ឋត្វា អដ្ឋមេន អគច្ឆហំ។|
    count |៣៣|
      block |វុដ្ឋិតំ កោសិកំ ពុទ្ធំ សយម្ភុំ អបរាជិតំ|
      block |បសន្នចិត្តោ វន្ទិត្វា ឯកំ ភិក្ខំ អទាសហំ។|
    count |៣៤|
      block |តេន កម្មេន ទ្វិបទិន្ទ លោកជេដ្ឋ នរាសភ|
      block |ឧប្បជ្ជិំ តុសិតេ កាយេ ឯកភិក្ខាយិទំ ផលំ។|
    count |៣៥|
      block |ទិវសញ្ចេវ រត្តិញ្ច អាលោកោ ហោតិ មេ សទា|
      block |សមន្តា យោជនសតំ ឱភាសេន ផរាមហំ។|
    count |៣៦|
      block |បញ្ចបញ្ញាសកប្បម្ហិ ចក្កវត្តី អហោសហំ|
      block |ចាតុរន្តោ វិជិតាវី ជម្ពុមណ្ឌស្ស ឥស្សរោ។|
    count |៣៧|
      block |តទា មេ នគរំ អាសិ ឥទ្ធំ ផីតំ សុនិម្មិតំ|
      block |តិំសយោជនមាយាមំ វិត្ថារេន ច វីសតិ។|
    count |៣៨|
      block |សោភណំ នាម នគរំ វិស្សកម្មេន មាបិតំ|
      block |ទសសទ្ទាវិវិត្តំ តំ សម្មតាឡសមាហិតំ។|
    count |៣៩|
      block |ន តម្ហិ នគរេ អត្ថិ វល្លិកដ្ឋញ្ច មត្តិកា|
      block |សព្ពសោណ្ណមយំយេវ ជោតតេ និច្ចកាលិកំ។|
    count |៤០|
      block |ចតុបាការបរិក្ខិត្តំ តយោ អាសុំ មណិមយា|
      block |វេមជ្ឈេ តាលបន្តី ច វិស្សកម្មេន មាបិតា។|
    count |៤១|
      block |ទសសហស្សបោក្ខរញ្ញោ បទុមុប្បលឆាទិតា|
      block |បុណ្ឌរីកេហិ សញ្ឆន្នា នានាគន្ធសមីរិតា។|
    count |៤២|
      block |ចតុន្នវុតិតោ កប្បេ យំ ឧក្កំ ធារយិំ អហំ|
      block |ទុគ្គតិំ នាភិជានាមិ ឧក្កធារស្សិទំ ផលំ។|
    count |៤៣|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៤៤|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៤៥|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា ឧក្កាសតិកោ ថេរោ ឥមា គាថាយោ|
    block |អភាសិត្ថាតិ។|
    stand |ឧក្កាសតិកត្ថេរស្សាបទានំ តតិយំ។|
  block |៤។ សុមនពីជនិយត្ថេរអបទានំ|
    count |៤៦|
      block |វិបស្សិនោ ភគវតោ ពោធិយា បាទបុត្តមេ|
      block |សុមនោ ពីជនិំ គយ្ហ អពីជិំ ពោធិមុត្តមំ។|
    count |៤៧|
      block |ឯកនវុតិតោ កប្បេ អពីជិំ ពោធិមុត្តមំ|
      block |ទុគ្គតិំ នាភិជានាមិ ពីជនាយ ឥទំ ផលំ។|
    count |៤៨|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៤៩|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៥០|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា សុមនពីជនិយោ ថេរោ ឥមា គាថាយោ|
    block |អភាសិត្ថាតិ។|
    stand |សុមនពីជនិយត្ថេរស្សាបទានំ ចតុត្ថំ។|
  block |៥។ កុម្មាសទាយកត្ថេរអបទានំ|
    count |៥១|
      block |ឯសនាយ ចរន្តស្ស វិបស្សិស្ស មហេសិនោ|
      block |រិត្តកំ បត្តំ ទិស្វាន កុម្មាសំ បូរយិំ អហំ។|
    count |៥២|
      block |ឯកនវុតិតោ កប្បេ យំ ភិក្ខំ អទទិំ តទា|
      block |ទុគ្គតិំ នាភិជានាមិ កុម្មាសស្ស ឥទំ ផលំ។|
    count |៥៣|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៥៤|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៥៥|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា កុម្មាសទាយកោ ថេរោ ឥមា គាថាយោ|
    block |អភាសិត្ថាតិ។|
    stand |កុម្មាសទាយកត្ថេរស្សាបទានំ បញ្ចមំ។|
  block |៦។ កុសដ្ឋកទាយកត្ថេរអបទានំ|
    count |៥៦|
      block |កស្សបស្ស ភគវតោ ព្រាហ្មណស្ស វុសីមតោ|
      block |បសន្នចិត្តោ សុមនោ កុសដ្ឋកមទាសហំ។|
    count |៥៧|
      block |ឥមស្មិំយេវ កប្បស្មិំ កុសដ្ឋកមទាសហំ|
      block |ទុគ្គតិំ នាភិជានាមិ កុសដ្ឋកស្សិទំ ផលំ។|
    count |៥៨|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៥៩|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៦០|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា កុសដ្ឋកទាយកោ ថេរោ ឥមា គាថាយោ|
    block |អភាសិត្ថាតិ។|
    stand |កុសដ្ឋកទាយកត្ថេរស្សាបទានំ ឆដ្ឋំ។|
  block |៧។ គិរិបុន្នាគិយត្ថេរអបទានំ|
    count |៦១|
      block |សោភិតោ នាម សម្ពុទ្ធោ ចិត្តកូដេ វសី តទា|
      block |គហេត្វា គិរិបុន្នាគំ សយម្ភុំ អភិបូជយិំ។|
    count |៦២|
      block |ចតុន្នវុតិតោ កប្បេ យំ ពុទ្ធមភិបូជយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |៦៣|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៦៤|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៦៥|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា គិរិបុន្នាគិយោ ថេរោ ឥមា គាថាយោ|
    block |អភាសិត្ថាតិ។|
    stand |គិរិបុន្នាគិយត្ថេរស្សាបទានំ សត្តមំ។|
  block |៨។ វល្លិការផលទាយកត្ថេរអបទានំ|
    count |៦៦|
      block |សុមនោ នាម សម្ពុទ្ធោ តក្ករាយំ វសី តទា|
      block |វល្លិការផលំ គយ្ហ សយម្ភុស្ស អទាសហំ។|
    count |៦៧|
      block |ឯកតិំសេ ឥតោ កប្បេ យំ ផលំ អទទិំ តទា|
      block |ទុគ្គតិំ នាភិជានាមិ ផលទានស្សិទំ ផលំ។|
    count |៦៨|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៦៩|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៧០|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា វល្លិការផលទាយកោ ថេរោ ឥមា|
    block |គាថាយោ អភាសិត្ថាតិ។|
    stand |វល្លិការផលទាយកត្ថេរស្សាបទានំ អដ្ឋមំ។|
  block |៩។ បានធិទាយកត្ថេរអបទានំ|
    count |៧១|
      block |អនោមទស្សី ភគវា លោកជេដ្ឋោ នរាសភោ|
      block |ទិវាវិហារា និក្ខម្ម បថមារុហិ ចក្ខុមា។|
    count |៧២|
      block |បានធិំ សុកតំ គយ្ហ អទ្ធានំ បដិបជ្ជហំ|
      block |តត្ថទ្ទសាសិំ សម្ពុទ្ធំ បត្តិកំ ចារុទស្សនំ។|
    count |៧៣|
      block |សកំ ចិត្តំ បសាទេត្វា នីហរិត្វាន បានធិំ|
      block |បាទមូលេ ឋបេត្វាន ឥទំ វចនមព្រវិំ។|
    count |៧៤|
      block |អភិរូហ មហាវីរ សុគតិន្ទ វិនាយក|
      block |ឥតោ ផលំ លភិស្សាមិ សោ មេ អត្ថោ សមិជ្ឈតុ។|
    count |៧៥|
      block |អនោមទស្សី ភគវា លោកជេដ្ឋោ នរាសភោ|
      block |បានធិំ អភិរូហិត្វា ឥទំ វចនមព្រវិ។|
    count |៧៦|
      block |យោ បានធិំ មេ អទាសិ បសន្នោ សេហិ បាណិភិ|
      block |តមហំ កិត្តយិស្សាមិ សុណាថ មម ភាសតោ។|
    count |៧៧|
      block |ពុទ្ធស្ស គិរមញ្ញាយ សព្ពេ ទេវា សមាគតា|
      block |ឧទគ្គចិត្តា សុមនា វេទជាតា កតញ្ជលី។|
    count |៧៨|
      block |បានធីនំ បទានេន សុខិតោយំ ភវិស្សតិ|
      block |បញ្ចបញ្ញាសក្ខត្តុញ្ច ទេវរជ្ជំ ករិស្សតិ។|
    count |៧៩|
      block |សហស្សក្ខត្តុំ រាជា ច ចក្កវត្តី ភវិស្សតិ|
      block |បទេសរជ្ជំ វិបុលំ គណនាតោ អសង្ខិយំ។|
    count |៨០|
      block |អបរិមេយ្យេ ឥតោ កប្បេ ឱក្កាកកុលសម្ភវោ|
      block |គោតមោ នាម គោត្តេន សត្ថា លោកេ ភវិស្សតិ។|
    count |៨១|
      block |តស្ស ធម្មេសុ ទាយាទោ ឱរសោ ធម្មនិម្មិតោ|
      block |សព្ពាសវេ បរិញ្ញាយ និព្ពាយិស្សតិនាសវោ។|
    count |៨២|
      block |ទេវលោកេ មនុស្សេ វា និព្ពត្តិស្សតិ បុញ្ញវា|
      block |ទេវយានបដិភាគំ យានំ បដិលភិស្សតិ។|
    count |៨៣|
      block |បាសាទា សិវិកា វយ្ហំ ហត្ថិនោ សមលង្កតា|
      block |រថា វាជញ្ញសំយុត្តា សទា បាតុភវន្តិ មេ។|
    count |៨៤|
      block |អគារា និក្ខមន្តោបិ រថេន និក្ខមិំ អហំ|
      block |កេសេសុ ឆិជ្ជមានេសុ អរហត្តមបាបុណិំ។|
    count |៨៥|
      block |លាភា មយ្ហំ សុលទ្ធំ មេ វាណិជ្ជំ សុប្បយោជិតំ|
      block |ទត្វាន បានធិំ ឯកំ បត្តោម្ហិ អចលំ បទំ។|
    count |៨៦|
      block |អបរិមេយ្យេ ឥតោ កប្បេ យំ បានធិមទាសហំ|
      block |ទុគ្គតិំ នាភិជានាមិ បានធិស្ស ឥទំ ផលំ។|
    count |៨៧|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៨៨|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៨៩|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា បានធិទាយកោ ថេរោ ឥមា គាថាយោ|
    block |អភាសិត្ថាតិ។|
    stand |បានធិទាយកត្ថេរស្សាបទានំ នវមំ។|
  block |១០។ បុលិនចង្កមិយត្ថេរអបទានំ|
    count |៩០|
      block |មិគលុទ្ទោ បុរេ អាសិំ អរញ្ញេ កាននេ អហំ|
      block |វាតមិគំ គវេសន្តោ ចង្កមំ អទ្ទសំ អហំ។|
    count |៩១|
      block |ឧច្ឆង្គេន បុលិនំ គយ្ហ ចង្កមេ ឱកិរិំ អហំ|
      block |បសន្នចិត្តោ សុមនោ សុគតស្ស សិរីមតោ។|
    count |៩២|
      block |ឯកតិំសេ ឥតោ កប្បេ បុលិនំ ឱកិរិំ អហំ|
      block |ទុគ្គតិំ នាភិជានាមិ បុលិនស្ស ឥទំ ផលំ។|
    count |៩៣|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៩៤|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៩៥|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      block |នឡមាលី មណិទទោ ឧក្កាសតិកពីជនី|
      block |កុម្មាសោ ច កុសដ្ឋោ ច គិរិបុន្នាគិយោបិ ច។|
      block |វល្លិការោ បានធិទោ អថោ បុលិនចង្កមោ|
      block |គាថាយោ បញ្ចនវុតិ គណិតាយោ វិភាវិភិ។|
    stand |ឥត្ថំ សុទំ អាយស្មា បុលិនចង្កមិយោ ថេរោ ឥមា គាថាយោ|
    block |អភាសិត្ថាតិ។|
    stand |បុលិនចង្កមិយត្ថេរស្សាបទានំ ទសមំ។|
    stand |នឡមាលិវគ្គោ អដ្ឋចត្តាលីសមោ។|
    block |តស្សុទ្ទានំ|
