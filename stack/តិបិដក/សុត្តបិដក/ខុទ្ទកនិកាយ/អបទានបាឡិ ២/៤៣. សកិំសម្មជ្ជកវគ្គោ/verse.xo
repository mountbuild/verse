block |៤៣។ សកិំសម្មជ្ជកវគ្គោ|
  stand |។ នមោ តស្ស ភគវតោ អរហតោ សម្មាសម្ពុទ្ធស្ស។ខុទ្ទកនិកាយេ|
  block |ទុតិយោ ភាគោ|
    block |១។ សកិំសម្មជ្ជកត្ថេរអបទានំ|
      count |១|
        block |វិបស្សិនោ ភគវតោ បាដលិំ ពោធិមុត្តមំ|
        block |ទិស្វាវ តំ បាទបគ្គំ តត្ថ ចិត្តំ បសាទយិំ។|
      count |២|
        block |សម្មជ្ជនិំ គហេត្វាន ពោធិំ សម្មជ្ជិ តាវទេ|
        block |សម្មជ្ជិត្វាន តំ ពោធិំ អវន្ទិំ បាដលិំ អហំ។|
      count |៣|
        block |តត្ថ ចិត្តំ បសាទេត្វា សិរេ កត្វាន អញ្ជលិំ|
        block |នមស្សមានោ តំ ពោធិំ គញ្ឆិំ បដិកុដិំ អហំ។|
      count |៤|
        block |តាទិមគ្គេន គច្ឆាមិ សរន្តោ ពោធិមុត្តមំ|
        block |អជគរោ មំ បីឡេសិ ឃោររូបោ មហព្ពលោ។|
      count |៥|
        block |អាសន្នេ មេ កតំ កម្មំ ផលេន តោសយី មមំ|
        block |កឡេវរំ មេ គិលតិ ទេវលោកេ រមាមហំ។|
      count |៦|
        block |អនាវិលំ មម ចិត្តំ វិសុទ្ធំ បណ្ឌរំ សទា|
        block |សោកសល្លំ ន ជានាមិ ចិត្តសន្តាបនំ មម។|
      count |៧|
        block |កុដ្ឋំ គណ្ឌោ កិលាសោ ច អបមារោ វិតច្ឆិកា|
        block |ទទ្ទុ កណ្ឌុ ច មេ នត្ថិ ផលំ សម្មជ្ជនាយិទំ។|
      count |៨|
        block |សោកោ ច បរិទេវោ ច ហទយេ មេ ន វិជ្ជតិ|
        block |អភន្តំ ឧជុកំ ចិត្តំ ផលំ សម្មជ្ជនាយិទំ។|
      count |៩|
        block |សមាធីសុ ន មជ្ជាមិ វិសទំ ហោតិ មានសំ|
        block |យំ យំ សមាធិមិច្ឆាមិ សោ សោ សម្បជ្ជតេ មមំ។|
      count |១០|
        block |រជនីយេ ន រជ្ជាមិ អថោ ទុស្សនិយេសុ ច|
        block |មោហនីយេ ន មុយ្ហាមិ ផលំ សម្មជ្ជនាយិទំ។|
      count |១១|
        block |ឯកនវុតិតោ កប្បេ យំ កម្មមករិំ តទា|
        block |ទុគ្គតិំ នាភិជានាមិ ផលំ សម្មជ្ជនាយិទំ។|
      count |១២|
        block |កិលេសា ឈាបិតា មយ្ហំ ភវា សព្ពេ សមូហតា|
        block |នាគោវ ពន្ធនំ ឆេត្វា វិហរាមិ អនាសវោ។|
      count |១៣|
        block |ស្វាគតំ វត មេ អាសិ មម ពុទ្ធស្ស សន្តិកេ|
        block |តិស្សោ វិជ្ជា អនុប្បត្តា កតំ ពុទ្ធស្ស សាសនំ។|
      count |១៤|
        block |បដិសម្ភិទា ចតស្សោ វិមោក្ខាបិ ច អដ្ឋិមេ|
        block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
      stand |ឥត្ថំ សុទំ អាយស្មា សកិំសម្មជ្ជកោ ថេរោ ឥមា គាថាយោ|
      block |អភាសិត្ថាតិ។|
      stand |សកិំសម្មជ្ជកត្ថេរស្សាបទានំ បឋមំ។|
    block |២។ ឯកទុស្សទាយកត្ថេរអបទានំ|
      count |១៥|
        block |នគរេ ហំសវតិយា អហោសិំ តិណហារកោ|
        block |តិណហារេន ជីវាមិ តេន បោសេមិ ទារកេ។|
      count |១៦|
        block |បទុមុត្តរោ នាម ជិនោ សព្ពធម្មាន បារគូ|
        block |តមន្ធការំ នាសេត្វា ឧប្បជ្ជិ លោកនាយកោ។|
      count |១៧|
        block |សកេ ឃរេ និសីទិត្វា ឯវំ ចិន្តេសិ តាវទេ|
        block |ពុទ្ធោ លោកេ សមុប្បន្នោ ទេយ្យធម្មោ ន វិជ្ជតិ។|
      count |១៨|
        block |ឥទំ មេ សាដកំ ឯកំ នត្ថិ មេ កោចិ ទាយកោ|
        block |ទុក្ខោ និរយសម្ផស្សោ រោបយិស្សាមិ ទក្ខិណំ។|
      count |១៩|
        block |ឯវាហំ ចិន្តយិត្វាន សកំ ចិត្តំ បសាទយិំ|
        block |ឯកំ ទុស្សំ គហេត្វាន ពុទ្ធសេដ្ឋស្សទាសហំ។|
      count |២០|
        block |ឯកំ ទុស្សំ ទទិត្វាន ឧក្កុដ្ឋិំ សម្បវត្តយិំ|
        block |យទិ ពុទ្ធោ តុវំ វីរ តារេហិ មំ មហាមុនិ។|
      count |២១|
        block |បទុមុត្តរោ លោកវិទូ អាហុតីនំ បដិគ្គហោ|
        block |មម ទានំ បកិត្តេន្តោ អកា មេ អនុមោទនំ។|
      count |២២|
        block |ឥមិនា ឯកទុស្សេន ចេតនាបណិធីហិ ច|
        block |កប្បសតសហស្សានិ វិនិបាតំ ន គច្ឆសិ។|
      count |២៣|
        block |ឆត្តិំសក្ខត្តុំ ទេវិន្ទោ ទេវរជ្ជំ ករិស្សសិ|
        block |តេត្តិំសក្ខត្តុំ រាជា ច ចក្កវត្តី ភវិស្សសិ។|
      count |២៤|
        block |បទេសរជ្ជំ វិបុលំ គណនាតោ អសង្ខិយំ|
        block |ទេវលោកេ មនុស្សេ វា សំសរន្តោ តុវំ ភវេ។|
      count |២៥|
        block |រូបវា គុណសម្បន្នោ អនវក្កន្តទេហវា|
        block |អក្ខោភំ អមិតំ ទុស្សំ លភិស្សសិ យទិច្ឆកំ។|
      count |២៦|
        block |ឥទំ វត្វាន សម្ពុទ្ធោ ជលជុត្តមនាមកោ|
        block |នភំ អព្ភុគ្គមី វីរោ ហំសរាជាវ អម្ពរេ។|
      count |២៧|
        block |យំ យំ យោនុបបជ្ជាមិ ទេវត្តំ អថ មានុសំ|
        block |ភោគេ មេ ឩនតា នត្ថិ ឯកទុស្សស្សិទំ ផលំ។|
      count |២៨|
        block |បទុទ្ធារេ បទុទ្ធារេ ទុស្សំ និព្ពត្តតេ មមំ|
        block |ហេដ្ឋា ទុស្សម្ហិ តិដ្ឋាមិ ឧបរិច្ឆទនំ មម។|
      count |២៩|
        block |ចក្កវាឡំ ឧបាទាយ សកាននំ សបព្ពតំ|
        block |ឥច្ឆមានោ ចហំ អជ្ជ ទុស្សេហច្ឆាទយេយ្យ តំ។|
      count |៣០|
        block |តេនេវ ឯកទុស្សេន សំសរន្តោ ភវាភវេ|
        block |សុវណ្ណវណ្ណោ ហុត្វាន សំសរាមិ ភវាភវេ។|
      count |៣១|
        block |វិបាកំ វិឯកទុស្សស្ស នាជ្ឈគំ កត្ថចិក្ខយំ|
        block |អយំ មេ អន្តិមា ជាតិ វិបច្ចតិ ឥធាបិ មេ។|
      count |៣២|
        block |សតសហស្សិតោ កប្បេ យំ ទុស្សមទទិំ តទា|
        block |ទុគ្គតិំ នាភិជានាមិ ឯកទុស្សស្សិទំ ផលំ។|
      count |៣៣|
        block |កិលេសា ឈាបិតា មយ្ហំ…បេ។… វិហរាមិ អនាសវោ។|
      count |៣៤|
        block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
      count |៣៥|
        block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
        block |ឥត្ថំ សុទំ អាយស្មា ឯកទុស្សទាយកោ ថេរោ ឥមា គាថាយោ អភាសិត្ថាតិ|
      stand |ឯកទុស្សទាយកត្ថេរស្សាបទានំ ទុតិយំ។|
    block |៣។ ឯកាសនទាយកត្ថេរអបទានំ|
      count |៣៦|
        block |ហិមវន្តស្សាវិទូរេ គោសិតោ នាម បព្ពតោ|
        block |អស្សមោ សុកតោ មយ្ហំ បណ្ណសាលា សុមាបិតា។|
      count |៣៧|
        block |នារទោ នាម នាមេន កស្សបោ ឥតិ មំ វិទូ|
        block |សុទ្ធិមគ្គំ គវេសន្តោ វសាមិ គោសិតេ តទា។|
      count |៣៨|
        block |បទុមុត្តរោ នាម ជិនោ សព្ពធម្មាន បារគូ|
        block |វិវេកកាមោ សម្ពុទ្ធោ អគញ្ឆិ អនិលញ្ជសា។|
      count |៣៩|
        block |វនគ្គេ គច្ឆមានស្ស ទិស្វា រំសិំ មហេសិនោ|
        block |កដ្ឋមញ្ចំ បញ្ញាបេត្វា អជិនញ្ច អបត្ថរិំ។|
      count |៤០|
        block |អាសនំ បញ្ញាបេត្វាន សិរេ កត្វាន អញ្ជលិំ|
        block |សោមនស្សំ បវេទិត្វា ឥទំ វចនមព្រវិំ។|
      count |៤១|
        block |សល្លកត្តោ មហាវីរ អាតុរានំ តិកិច្ឆកោ|
        block |មមំ រោគបរេតស្ស តិកិច្ឆំ ទេហិ នាយក។|
      count |៤២|
        block |កល្លត្ថិកា យេ បស្សន្តិ ពុទ្ធសេដ្ឋ តុវំ មុនេ|
        block |ធុវត្ថសិទ្ធិំ បប្បោន្តិ ឯតេសំ អជរោ ភវេ។|
      count |៤៣|
        block |ន មេ ទេយ្យធម្មោ អត្ថិ បវត្តផលភោជិហំ|
        block |ឥទំ មេ អាសនំ អត្ថិ និសីទ កដ្ឋមញ្ចកេ។|
      count |៤៤|
        block |និសីទិ តត្ថ ភគវា អសម្ភីតោវ កេសរី|
        block |មុហុត្តំ វីតិនាមេត្វា ឥទំ វចនមព្រវិ។|
      count |៤៥|
        block |វិសដ្ឋោ ហោហិ មា ភាយិ លទ្ធោ ជោតិរសោ តយា|
        block |យំ តុយ្ហំ បត្ថិតំ សព្ពំ បរិបូរិស្សតិនាគតេ។|
      count |៤៦|
        block |ន មោឃំ តំ កតំ តុយ្ហំ បុញ្ញក្ខេត្តេ អនុត្តរេ|
        block |សក្កា ឧទ្ធរិតុំ អត្តា យស្ស ចិត្តំ បណីហិតំ។|
      count |៤៧|
        block |ឥមិនាសនទានេន ចេតនាបណិធីហិ ច|
        block |កប្បសតសហស្សានិ វិនិបាតំ ន គច្ឆសិ។|
      count |៤៨|
        block |បញ្ញាសក្ខត្តុំ ទេវិន្ទោ ទេវរជ្ជំ ករិស្សសិ|
        block |អសីតិក្ខត្តុំ រាជា ច ចក្កវត្តី ភវិស្សសិ។|
      count |៤៩|
        block |បទេសរជ្ជំ វិបុលំ គណនាតោ អសង្ខិយំ|
        block |សព្ពត្ថ សុខិតោ ហុត្វា សំសារេ សំសរិស្សសិ។|
      count |៥០|
        block |ឥទំ វត្វាន សម្ពុទ្ធោ ជលជុត្តមនាមកោ|
        block |នភំ អព្ភុគ្គមី វីរោ ហំសរាជាវ អម្ពរេ។|
      count |៥១|
        block |ហត្ថិយានំ អស្សយានំ សរថំ សន្ទមានិកំ|
        block |លភាមិ សព្ពមេវេតំ ឯកាសនស្សិទំ ផលំ។|
      count |៥២|
        block |កាននំ បវិសិត្វាបិ យទា ឥច្ឆាមិ អាសនំ|
        block |មម សង្កប្បមញ្ញាយ បល្លង្កោ ឧបតិដ្ឋតិ។|
      count |៥៣|
        block |វារិមជ្ឈគតោ សន្តោ យទា ឥច្ឆាមិ អាសនំ|
        block |មម សង្កប្បមញ្ញាយ បល្លង្កោ ឧបតិដ្ឋតិ។|
      count |៥៤|
        block |យំ យំ យោនុបបជ្ជាមិ ទេវត្តំ អថ មានុសំ|
        block |បល្លង្កសតសហស្សានិ បរិវារេន្តិ មំ សទា។|
      count |៥៥|
        block |ទុវេ ភវេ សំសរាមិ ទេវត្តេ អថ មានុសេ|
        block |ទុវេ កុលេ បជាយាមិ ខត្តិយេ អថ ព្រាហ្មណេ។|
      count |៥៦|
        block |ឯកាសនំ ទទិត្វាន បុញ្ញក្ខេត្តេ អនុត្តរេ|
        block |ធម្មបល្លង្កមាទាយ វិហរាមិ អនាសវោ។|
      count |៥៧|
        block |សតសហស្សិតោ កប្បេ យំ ទានមទទិំ តទា|
        block |ទុគ្គតិំ នាភិជានាមិ ឯកាសនស្សិទំ ផលំ។|
      count |៥៨|
        block |កិលេសា ឈាបិតា មយ្ហំ…បេ។… វិហរាមិ អនាសវោ។|
      count |៥៩|
        block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
      count |៦០|
        block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      stand |ឥត្ថំ សុទំ អាយស្មា ឯកាសនទាយកោ ថេរោ ឥមា គាថាយោ|
      block |អភាសិត្ថាតិ។|
      stand |ឯកាសនទាយកត្ថេរស្សាបទានំ តតិយំ។|
    block |៤។ សត្តកទម្ពបុប្ផិយត្ថេរអបទានំ|
      count |៦១|
        block |ហិមវន្តស្សាវិទូរេ កុក្កុដោ នាម បព្ពតោ|
        block |តម្ហិ បព្ពតបាទម្ហិ សត្ត ពុទ្ធា វសិំសុ តេ។|
      count |៦២|
        block |កទម្ពំ បុប្ផិតំ ទិស្វា បគ្គហេត្វាន អញ្ជលិំ|
        block |សត្ត មាលា គហេត្វាន បុញ្ញចិត្តេន ឱកិរិំ។|
      count |៦៣|
        block |តេន កម្មេន សុកតេន ចេតនាបណិធីហិ ច|
        block |ជហិត្វា មានុសំ ទេហំ តាវតិំសមគច្ឆហំ។|
      count |៦៤|
        block |ចតុន្នវុតិតោ កប្បេ យំ កម្មមករិំ តទា|
        block |ទុគ្គតិំ នាភិជានាមិ ពុទ្ធបូជាយិទំ ផលំ។|
      count |៦៥|
        block |កិលេសា ឈាបិតា មយ្ហំ…បេ។… វិហរាមិ អនាសវោ។|
      count |៦៦|
        block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
      count |៦៧|
        block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      stand |ឥត្ថំ សុទំ អាយស្មា សត្តកទម្ពបុប្ផិយោ ថេរោ ឥមា|
      block |គាថាយោ អភាសិត្ថាតិ។|
      stand |សត្តកទម្ពបុប្ផិយត្ថេរស្សាបទានំ ចតុត្ថំ។|
    block |៥។ កោរណ្ឌបុប្ផិយត្ថេរអបទានំ|
      count |៦៨|
        block |វនកម្មិកោ បុរេ អាសិំ បិតុមាតុមតេនហំ|
        block |បសុមារេន ជីវាមិ កុសលំ មេ ន វិជ្ជតិ។|
      count |៦៩|
        block |មម អាសយសាមន្តា តិស្សោ លោកគ្គនាយកោ|
        block |បទានិ តីណិ ទស្សេសិ អនុកម្បាយ ចក្ខុមា។|
      count |៧០|
        block |អក្កន្តេ ច បទេ ទិស្វា តិស្សនាមស្ស សត្ថុនោ|
        block |ហដ្ឋោ ហដ្ឋេន ចិត្តេន បទេ ចិត្តំ បសាទយិំ។|
      count |៧១|
        block |កោរណ្ឌំ បុប្ផិតំ ទិស្វា បាទបំ ធរណីរុហំ|
        block |សកោសកំ គហេត្វាន បទសេដ្ឋមបូជយិំ។|
      count |៧២|
        block |តេន កម្មេន សុកតេន ចេតនាបណិធីហិ ច|
        block |ជហិត្វា មានុសំ ទេហំ តាវតិំសមគច្ឆហំ។|
      count |៧៣|
        block |យំ យំ យោនុបបជ្ជាមិ ទេវត្តំ អថ មានុសំ|
        block |កោរណ្ឌវណ្ណកោយេវ សុប្បភាសោ ភវាមហំ។|
      count |៧៤|
        block |ទ្វេនវុតេ ឥតោ កប្បេ យំ កម្មមករិំ តទា|
        block |ទុគ្គតិំ នាភិជានាមិ បទបូជាយិទំ ផលំ។|
      count |៧៥|
        block |កិលេសា ឈាបិតា មយ្ហំ…បេ។… វិហរាមិ អនាសវោ។|
      count |៧៦|
        block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
      count |៧៧|
        block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
        block |ឥត្ថំ សុទំ អាយស្មា កោរណ្ឌបុប្ផិយោ ថេរោ ឥមា គាថាយោ អភាសិត្ថាតិ|
      stand |កោរណ្ឌបុប្ផិយត្ថេរស្សាបទានំ បញ្ចមំ។|
    block |៦។ ឃតមណ្ឌទាយកត្ថេរអបទានំ|
      count |៧៨|
        block |សុចិន្តិតំ ភគវន្តំ លោកជេដ្ឋំ នរាសភំ|
        block |ឧបវិដ្ឋំ មហារញ្ញំ វាតាពាធេន បីឡិតំ។|
      count |៧៩|
        block |ទិស្វា ចិត្តំ បសាទេត្វា ឃតមណ្ឌមុបានយិំ|
        block |កតត្តា អាចិតត្តា ច គង្គា ភាគីរថី អយំ។|
      count |៨០|
        block |មហាសមុទ្ទា ចត្តារោ ឃតំ សម្បជ្ជរេ មម|
        block |អយញ្ច បថវី ឃោរា អប្បមាណា អសង្ខិយា។|
      count |៨១|
        block |មម សង្កប្បមញ្ញាយ ភវតេ មធុសក្ករា|
        block |ចាតុទ្ទីបា ឥមេ រុក្ខា បាទបា ធរណីរុហា។|
      count |៨២|
        block |មម សង្កប្បមញ្ញាយ កប្បរុក្ខា ភវន្តិ តេ|
        block |បញ្ញាសក្ខត្តុំ ទេវិន្ទោ ទេវរជ្ជមការយិំ។|
      count |៨៣|
        block |ឯកបញ្ញាសក្ខត្តុញ្ច ចក្កវត្តី អហោសហំ|
        block |បទេសរជ្ជំ វិបុលំ គណនាតោ អសង្ខិយំ។|
      count |៨៤|
        block |ចតុន្នវុតិតោ កប្បេ យំ ទានមទទិំ តទា|
        block |ទុគ្គតិំ នាភិជានាមិ ឃតមណ្ឌស្សិទំ ផលំ។|
      count |៨៥|
        block |កិលេសា ឈាបិតា មយ្ហំ…បេ។… វិហរាមិ អនាសវោ។|
      count |៨៦|
        block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
      count |៨៧|
        block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      stand |ឥត្ថំ សុទំ អាយស្មា ឃតមណ្ឌទាយកោ ថេរោ ឥមា គាថាយោ|
      block |អភាសិត្ថាតិ។|
      stand |ឃតមណ្ឌទាយកត្ថេរស្សាបទានំ ឆដ្ឋំ។|
    block |៧។ ឯកធម្មស្សវនិយត្ថេរអបទានំ|
      count |៨៨|
        block |បទុមុត្តរោ នាម ជិនោ សព្ពធម្មាន បារគូ|
        block |ចតុសច្ចំ បកាសេន្តោ សន្តារេសិ ពហុំ ជនំ។|
      count |៨៩|
        block |អហំ តេន សមយេន ជដិលោ ឧគ្គតាបនោ|
        block |ធុនន្តោ វាកចីរានិ គច្ឆាមិ អម្ពរេ តទា។|
      count |៩០|
        block |ពុទ្ធសេដ្ឋស្ស ឧបរិ គន្តុំ ន វិសហាមហំ|
        block |បក្ខីវ សេលមាសជ្ជ គមនំ ន លភាមហំ។|
      count |៩១|
        block |ឧទកេ វោក្កមិត្វាន ឯវំ គច្ឆាមិ អម្ពរេ|
        block |ន មេ ឥទំ ភូតបុព្ពំ ឥរិយាបថវិកោបនំ។|
      count |៩២|
        block |ហន្ទ មេតំ គវេសិស្សំ អប្បេវត្ថំ លភេយ្យហំ|
        block |ឱរោហន្តោ អន្តលិក្ខា សទ្ទមស្សោសិ សត្ថុនោ។|
      count |៩៣|
        block |សរេន រជនីយេន សវនីយេន វគ្គុនា|
        block |អនិច្ចតំ កថេន្តស្ស តញ្ញេវ ឧគ្គហិំ តទា|
        block |អនិច្ចសញ្ញមុគ្គយ្ហ អគមាសិំ មមស្សមំ។|
      count |៩៤|
        block |យាវតាយុំ វសិត្វាន តត្ថ កាលង្កតោ អហំ|
        block |ចរិមេ វត្តមានម្ហិ សទ្ធម្មស្សវនំ សរិំ។|
      count |៩៥|
        block |តេន កម្មេន សុកតេន ចេតនាបណិធីហិ ច|
        block |ជហិត្វា មានុសំ ទេហំ តាវតិំសមគច្ឆហំ។|
      count |៩៦|
        block |តិំសកប្បសហស្សានិ ទេវលោកេ រមិំ អហំ|
        block |ឯកបញ្ញាសក្ខត្តុញ្ច ទេវរជ្ជមការយិំ។|
      count |៩៧|
        block |ឯកវីសតិក្ខត្តុញ្ច ចក្កវត្តី អហោសហំ|
        block |បទេសរជ្ជំ វិបុលំ គណនាតោ អសង្ខិយំ។|
      count |៩៨|
        block |អនុភោមិ សកំ បុញ្ញំ សុខិតោហំ ភវាភវេ|
        block |អនុស្សរាមិ តំ សញ្ញំ សំសរន្តោ ភវាភវេ|
        block |ន កោដិំ បដិវិជ្ឈាមិ និព្ពានំ អច្ចុតំ បទំ។|
      count |៩៩|
        block |បិតុគេហេ និសីទិត្វា សមណោ ភាវិតិន្ទ្រិយោ|
        block |កថំស បរិទីបេន្តោ អនិច្ចតមុទាហរិ។|
      count |១០០|
        block |អនិច្ចា វត សង្ខារា ឧប្បាទវយធម្មិនោ|
        block |ឧប្បជ្ជិត្វា និរុជ្ឈន្តិ តេសំ វូបសមោ សុខោ។|
      count |១០១|
        block |សហ គាថំ សុណិត្វាន បុព្ពសញ្ញមនុស្សរិំ|
        block |ឯកាសនេ និសីទិត្វា អរហត្តមបាបុណិំ។|
      count |១០២|
        block |ជាតិយា សត្តវស្សេន អរហត្តមបាបុណិំ|
        block |ឧបសម្បាទយី ពុទ្ធោ ធម្មស្សវនស្សិទំ ផលំ។|
      count |១០៣|
        block |សតសហស្សិតោ កប្បេ យំ ធម្មមសុណិំ តទា|
        block |ទុគ្គតិំ នាភិជានាមិ ធម្មស្សវនស្សិទំ ផលំ។|
      count |១០៤|
        block |កិលេសា ឈាបិតា មយ្ហំ…បេ។… វិហរាមិ អនាសវោ។|
      count |១០៥|
        block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
      count |១០៦|
        block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      stand |ឥត្ថំ សុទំ អាយស្មា ឯកធម្មស្សវនិយោ ថេរោ ឥមា|
      block |គាថាយោ អភាសិត្ថាតិ។|
      stand |ឯកធម្មស្សវនិយត្ថេរស្សាបទានំ សត្តមំ។|
    block |៨។ សុចិន្តិតត្ថេរអបទានំ|
      count |១០៧|
        block |នគរេ ហំសវតិយា អហោសិំ កស្សកោ តទា|
        block |កសិកម្មេន ជីវាមិ តេន បោសេមិ ទារកេ។|
      count |១០៨|
        block |សុសម្បន្នំ តទា ខេត្តំ ធញ្ញំ មេ ផលិនំ អហុ|
        block |បាកកាលេ ច សម្បត្តេ ឯវំ ចិន្តេសហំ តទា។|
      count |១០៩|
        block |នច្ឆន្នំ នប្បតិរូបំ ជានន្តស្ស គុណាគុណំ|
        block |យោហំ សង្ឃេ អទត្វាន អគ្គំ ភុញ្ជេយ្យ ចេ តទា។|
      count |១១០|
        block |អយំ ពុទ្ធោ អសមសមោ ទ្វត្តិំសវរលក្ខណោ|
        block |តតោ បភាវិតោ សង្ឃោ បុញ្ញក្ខេត្តោ អនុត្តរោ។|
      count |១១១|
        block |តត្ថ ទស្សាមហំ ទានំ នវសស្សំ បុរេ បុរេ|
        block |ឯវាហំ ចិន្តយិត្វាន ហដ្ឋោ បីណិតមានសោ។|
      count |១១២|
        block |ខេត្តតោ ធញ្ញមាហត្វា សម្ពុទ្ធំ ឧបសង្កមិំ|
        block |ឧបសង្កម្ម សម្ពុទ្ធំ លោកជេដ្ឋំ នរាសភំ|
        block |វន្ទិត្វា សត្ថុនោ បាទេ ឥទំ វចនមព្រវិំ។|
      count |១១៣|
        block |នវសស្សញ្ច សម្បន្នំ អាយាគោសិ ច ត្វំ មុនេ|
        block |អនុកម្បមុបាទាយ អធិវាសេហិ ចក្ខុម។|
      count |១១៤|
        block |បទុមុត្តរោ លោកវិទូ អាហុតីនំ បដិគ្គហោ|
        block |មម សង្កប្បមញ្ញាយ ឥទំ វចនមព្រវិ។|
      count |១១៥|
        block |ចត្តារោ ច បដិបន្នា ចត្តារោ ច ផលេ ឋិតា|
        block |ឯស សង្ឃោ ឧជុភូតោ បញ្ញាសីលសមាហិតោ|
        block |យជន្តានំ មនុស្សានំ បុញ្ញបេក្ខាន បាណិនំ។|
      count |១១៦|
        block |ករោតោបធិកំ បុញ្ញំ សង្ឃេ ទិន្នំ មហប្ផលំ|
        block |តស្មិំ សង្ឃេវ ទាតព្ពំ តវ សស្សំ តថេតរំ។|
      count |១១៧|
        block |សង្ឃតោ ឧទ្ទិសិត្វាន ភិក្ខូ នេត្វាន សំឃរំ|
        block |បដិយត្តំ ឃរេ សន្តំ ភិក្ខុសង្ឃស្ស ទេហិ ត្វំ។|
      count |១១៨|
        block |សង្ឃតោ ឧទ្ទិសិត្វាន ភិក្ខូ នេត្វាន សំឃរំ|
        block |យំ ឃរេ បដិយត្តំ មេ ភិក្ខុសង្ឃស្សទាសហំ។|
      count |១១៩|
        block |តេន កម្មេន សុកតេន ចេតនាបណិធីហិ ច|
        block |ជហិត្វា មានុសំ ទេហំ តាវតិំសមគច្ឆហំ។|
      count |១២០|
        block |តត្ថ មេ សុកតំ ព្យម្ហំ សោវណ្ណំ សប្បភស្សរំ|
        block |សដ្ឋិយោជនមុព្ពេធំ តិំសយោជនវិត្ថតំ។|
      stand |ឯកូនវីសតិមំ ភាណវារំ។|
      count |១២១|
        block |អាកិណ្ណំ ភវនំ មយ្ហំ នារីគណសមាកុលំ|
        block |តត្ថ ភុត្វា បិវិត្វា ច វសាមិ តិទសេ អហំ។|
      count |១២២|
        block |សតានំ តីណិក្ខត្តុញ្ច ទេវរជ្ជមការយិំ|
        block |សតានំ បញ្ចក្ខត្តុញ្ច ចក្កវត្តី អហោសហំ|
        block |បទេសរជ្ជំ វិបុលំ គណនាតោ អសង្ខិយំ។|
      count |១២៣|
        block |ភវាភវេ សំសរន្តោ លភាមិ អមិតំ ធនំ|
        block |ភោគេ មេ ឩនតា នត្ថិ នវសស្សស្សិទំ ផលំ។|
      count |១២៤|
        block |ហត្ថិយានំ អស្សយានំ សិវិកំ សន្ទមានិកំ|
        block |លភាមិ សព្ពមេវេតំ នវសស្សស្សិទំ ផលំ។|
      count |១២៥|
        block |នវវត្ថំ នវផលំ នវគ្គរសភោជនំ|
        block |លភាមិ សព្ពមេវេតំ នវសស្សស្សិទំ ផលំ។|
      count |១២៦|
        block |កោសេយ្យកម្ពលិយានិ ខោមកប្បាសិកានិ ច|
        block |លភាមិ សព្ពមេវេតំ នវសស្សស្សិទំ ផលំ។|
      count |១២៧|
        block |ទាសីគណំ ទាសគណំ នារិយោ ច អលង្កតា|
        block |លភាមិ សព្ពមេវេតំ នវសស្សស្សិទំ ផលំ។|
      count |១២៨|
        block |ន មំ សីតំ វា ឧណ្ហំ វា បរិឡាហោ ន វិជ្ជតិ|
        block |អថោ ចេតសិកំ ទុក្ខំ ហទយេ មេ ន វិជ្ជតិ។|
      count |១២៩|
        block |ឥទំ ខាទ ឥទំ ភុញ្ជ ឥមម្ហិ សយនេ សយ|
        block |លភាមិ សព្ពមេវេតំ នវសស្សស្សិទំ ផលំ។|
      count |១៣០|
        block |អយំ បច្ឆិមកោ ទានិ ចរិមោ វត្តតេ ភវោ|
        block |អជ្ជាបិ ទេយ្យធម្មោ មេ ផលំ តោសេសិ សព្ពទា។|
      count |១៣១|
        block |នវសស្សំ ទទិត្វាន សង្ឃេ គណវរុត្តមេ|
        block |អដ្ឋានិសំសេ អនុភោមិ កម្មានុច្ឆវិកេ មម។|
      count |១៣២|
        block |វណ្ណវា យសវា ហោមិ មហាភោគោ អនីតិកោ|
        block |មហាបក្ខោ សទា ហោមិ អភេជ្ជបរិសោ សទា។|
      count |១៣៣|
        block |សព្ពេ មំ អបចាយន្តិ យេ កេចិ បថវិស្សិតា|
        block |ទេយ្យធម្មា ច យេ កេចិ បុរេ បុរេ លភាមហំ។|
      count |១៣៤|
        block |ភិក្ខុសង្ឃស្ស វា មជ្ឈេ ពុទ្ធសេដ្ឋស្ស សម្មុខា|
        block |សព្ពេបិ សមតិក្កម្ម ទេន្តិ មមេវ ទាយកា។|
      count |១៣៥|
        block |បឋមំ នវសស្សញ្ហិ ទត្វា សង្ឃេ គណុត្តមេ|
        block |ឥមានិសំសេ អនុភោមិ នវសស្សស្សិទំ ផលំ។|
      count |១៣៦|
        block |សតសហស្សិតោ កប្បេ យំ ទានមទទិំ តទា|
        block |ទុគ្គតិំ នាភិជានាមិ នវសស្សស្សិទំ ផលំ។|
      count |១៣៧|
        block |កិលេសា ឈាបិតា មយ្ហំ…បេ។… វិហរាមិ អនាសវោ|
      count |១៣៨|
        block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
      count |១៣៩|
        block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      stand |ឥត្ថំ សុទំ អាយស្មា សុចិន្តិតោ ថេរោ ឥមា គាថាយោ|
      block |អភាសិត្ថាតិ។|
      stand |សុចិន្តិតត្ថេរស្សាបទានំ អដ្ឋមំ។|
    block |៩។ សោវណ្ណកិង្កណិយត្ថេរអបទានំ|
      count |១៤០|
        block |សទ្ធាយ អភិនិក្ខម្ម បព្ពជិំ អនគារិយំ|
        block |វាកចីរធរោ អាសិំ តបោកម្មមបស្សិតោ។|
      count |១៤១|
        block |អត្ថទស្សី តុ ភគវា លោកជេដ្ឋោ នរាសភោ|
        block |ឧប្បជ្ជិ តម្ហិ សមយេ តារយន្តោ មហាជនំ។|
      count |១៤២|
        block |ពលញ្ច វត មេ ខីណំ ព្យាធិនា បរមេន តំ|
        block |ពុទ្ធសេដ្ឋំ សរិត្វាន បុលិនេ ថូបមុត្តមំ។|
      count |១៤៣|
        block |ករិត្វា ហដ្ឋចិត្តោហំ សហត្ថេន សមោកិរិំ|
        block |សោណ្ណកិង្កណិបុប្ផានិ ឧទគ្គមនសោ អហំ។|
      count |១៤៤|
        block |សម្មុខា វិយ សម្ពុទ្ធំ ថូបំ បរិចរិំ អហំ|
        block |តេន ចេតោបសាទេន អត្ថទស្សិស្ស តាទិនោ។|
      count |១៤៥|
        block |ទេវលោកំ គតោ សន្តោ លភាមិ វិបុលំ សុខំ|
        block |សុវណ្ណវណ្ណោ តត្ថាសិំ ពុទ្ធបូជាយិទំ ផលំ។|
      count |១៤៦|
        block |អសីតិកោដិយោ មយ្ហំ នារិយោ សមលង្កតា|
        block |សទា មយ្ហំ ឧបដ្ឋន្តិ ពុទ្ធបូជាយិទំ ផលំ។|
      count |១៤៧|
        block |សដ្ឋិតុរិយសហស្សានិ ភេរិយោ បណវានិ ច|
        block |សង្ខា ច ឌិណ្ឌិមា តត្ថ វគ្គូ វជ្ជន្តិ ទុន្ទុភី។|
      count |១៤៨|
        block |ចុល្លាសីតិសហស្សានិ ហត្ថិនោ សមលង្កតា|
        block |តិធាបភិន្នមាតង្គា កុញ្ជរា សដ្ឋិហាយនា។|
      count |១៤៩|
        block |ហេមជាលាភិសញ្ឆន្នា ឧបដ្ឋានំ ករោន្តិ មេ|
        block |ពលកាយេ គជេ ចេវ ឩនតា មេ ន វិជ្ជតិ។|
      count |១៥០|
        block |សោណ្ណកិង្កណិបុប្ផានំ វិបាកំ អនុភោមហំ|
        block |អដ្ឋបញ្ញាសក្ខត្តុញ្ច ទេវរជ្ជមការយិំ។|
      count |១៥១|
        block |ឯកសត្តតិក្ខត្តុញ្ច ចក្កវត្តី អហោសហំ|
        block |បថព្យា រជ្ជំ ឯកសតំ មហិយា ការយិំ អហំ។|
      count |១៥២|
        block |សោ ទានិ អមតំ បត្តោ អសង្ខតំ សុទុទ្ទសំ|
        block |សំយោជនបរិក្ខីណោ នត្ថិ ទានិ បុនព្ភវោ។|
      count |១៥៣|
        block |អដ្ឋារសេ កប្បសតេ យំ បុប្ផមភិរោបយិំ|
        block |ទុគ្គតិំ នាភិជានាមិ ពុទ្ធបូជាយិទំ ផលំ។|
      count |១៥៤|
        block |កិលេសា ឈាបិតា មយ្ហំ…បេ។… វិហរាមិ អនាសវោ។|
      count |១៥៥|
        block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
      count |១៥៦|
        block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      stand |ឥត្ថំ សុទំ អាយស្មា សោវណ្ណកិង្កណិយោ ថេរោ ឥមា|
      block |គាថាយោ អភាសិត្ថាតិ។|
      stand |សោវណ្ណកិង្កណិយត្ថេរស្សាបទានំ នវមំ។|
    block |១០។ សោណ្ណកោន្តរិកត្ថេរអបទានំ|
      count |១៥៧|
        block |មនោភាវនិយំ ពុទ្ធំ អត្តទន្តំ សមាហិតំ|
        block |ឥរិយមានំ ព្រហ្មបថេ ចិត្តវូបសមេ រតំ។|
      count |១៥៨|
        block |និត្តិណ្ណឱឃំ សម្ពុទ្ធំ ឈាយិំ ឈានរតំ មុនិំ|
        block |ឧបតិត្ថំ សមាបន្នំ ឥន្ទិវរទលប្បភំ។|
      count |១៥៩|
        block |អលាពុនោទកំ គយ្ហ ពុទ្ធសេដ្ឋំ ឧបាគមិំ|
        block |ពុទ្ធស្ស បាទេ ធោវិត្វា អលាពុកមទាសហំ។|
      count |១៦០|
        block |អាណាបេសិ ច សម្ពុទ្ធោ បទុមុត្តរនាមកោ|
        block |ឥមិនា ទកមាហត្វា បាទមូលេ ឋបេហិ មេ។|
      count |១៦១|
        block |សាធូតិហំ បដិស្សុត្វា សត្ថុគារវតាយ ច|
        block |ទកំ អលាពុនាហត្វា ពុទ្ធសេដ្ឋំ ឧបាគមិំ។|
      count |១៦២|
        block |អនុមោទិ មហាវីរោ ចិត្តំ និព្ពាបយំ មម|
        block |ឥមិនាលាពុទានេន សង្កប្បោ តេ សមិជ្ឈតុ។|
      count |១៦៣|
        block |បន្នរសេសុ កប្បេសុ ទេវលោកេ រមិំ អហំ|
        block |តិំសតិក្ខត្តុំ រាជា ច ចក្កវត្តី អហោសហំ។|
      count |១៦៤|
        block |ទិវា វា យទិ វា រត្តិំ ចង្កមន្តស្ស តិដ្ឋតោ|
        block |សោវណ្ណំ កោន្តរំ គយ្ហ តិដ្ឋតេ បុរតោ មម។|
      count |១៦៥|
        block |ពុទ្ធស្ស ទត្វានលាពុំ លភាមិ សោណ្ណកោន្តរំ|
        block |អប្បកម្បិ កតំ ការំ វិបុលំ ហោតិ តាទិសុ។|
      count |១៦៦|
        block |សតសហស្សិតោ កប្បេ យំលាពុមទទិំ តទា|
        block |ទុគ្គតិំ នាភិជានាមិ អលាពុស្ស ឥទំ ផលំ។|
      count |១៦៧|
        block |កិលេសា ឈាបិតា មយ្ហំ…បេ។… វិហរាមិ អនាសវោ។|
      count |១៦៨|
        block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
      count |១៦៩|
        block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
        block |សកិំសម្មជ្ជកោ ថេរោ ឯកទុស្សី ឯកាសនី|
        block |កទម្ពកោរណ្ឌកទោ ឃតស្សវនិកោបិ ច។|
        block |សុចិន្តិកោ កិង្កណិកោ សោណ្ណកោន្តរិកោបិ ច|
        block |ឯកគាថាសតញ្ចេត្ថ ឯកសត្តតិមេវ ច។|
      stand |ឥត្ថំ សុទំ អាយស្មា សោណ្ណកោន្តរិកោ ថេរោ ឥមា|
      block |គាថាយោ អភាសិត្ថាតិ។|
      stand |សោណ្ណកោន្តរិកត្ថេរស្សាបទានំ ទសមំ។|
      stand |សកិំសម្មជ្ជកវគ្គោ តេចត្តាលីសមោ។|
      block |តស្សុទ្ទានំ|
