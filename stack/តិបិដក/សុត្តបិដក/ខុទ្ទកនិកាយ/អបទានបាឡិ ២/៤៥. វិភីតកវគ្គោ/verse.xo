block |៤៥។ វិភីតកវគ្គោ|
  block |១។ វិភីតកមិញ្ជិយត្ថេរអបទានំ|
    count |១|
      block |កកុសន្ធោ មហាវីរោ សព្ពធម្មាន បារគូ|
      block |គណម្ហា វូបកដ្ឋោ សោ អគមាសិ វនន្តរំ។|
    count |២|
      block |ពីជមិញ្ជំ គហេត្វាន លតាយ អាវុណិំ អហំ|
      block |ភគវា តម្ហិ សមយេ ឈាយតេ បព្ពតន្តរេ។|
    count |៣|
      block |ទិស្វានហំ ទេវទេវំ វិប្បសន្នេន ចេតសា|
      block |ទក្ខិណេយ្យស្ស វីរស្ស ពីជមិញ្ជមទាសហំ។|
    count |៤|
      block |ឥមស្មិំយេវ កប្បម្ហិ យំ មិញ្ជមទទិំ តទា|
      block |ទុគ្គតិំ នាភិជានាមិ ពីជមិញ្ជស្សិទំ ផលំ។|
    count |៥|
      block |កិលេសា ឈាបិតា មយ្ហំ ភវា សព្ពេ សមូហតា|
      block |នាគោវ ពន្ធនំ ឆេត្វា វិហរាមិ អនាសវោ។|
    count |៦|
      block |ស្វាគតំ វត មេ អាសិ មម ពុទ្ធស្ស សន្តិកេ|
      block |តិស្សោ វិជ្ជា អនុប្បត្តា កតំ ពុទ្ធស្ស សាសនំ។|
    count |៧|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា វិភីតកមិញ្ជិយោ ថេរោ ឥមា|
    block |គាថាយោ អភាសិត្ថាតិ។|
    stand |វិភីតកមិញ្ជិយត្ថេរស្សាបទានំ បឋមំ។|
  block |២។ កោលទាយកត្ថេរអបទានំ|
    count |៨|
      block |អជិនេន និវត្ថោហំ វាកចីរធរោ តទា|
      block |ខារិយា បូរយិត្វាន កោលំហាសិំ មមស្សមំ។|
    count |៩|
      block |តម្ហិ កាលេ សិខី ពុទ្ធោ ឯកោ អទុតិយោ អហុ|
      block |មមស្សមំ ឧបាគច្ឆិ ជានន្តោ សព្ពកាលិកំ។|
    count |១០|
      block |សកំ ចិត្តំ បសាទេត្វា វន្ទិត្វាន ច សុព្ពតំ|
      block |ឧភោ ហត្ថេហិ បគ្គយ្ហ កោលំ ពុទ្ធស្សទាសហំ។|
    count |១១|
      block |ឯកតិំសេ ឥតោ កប្បេ យំ ផលមទទិំ តទា|
      block |ទុគ្គតិំ នាភិជានាមិ កោលទានស្សិទំ ផលំ។|
    count |១២|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |១៣|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |១៤|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា កោលទាយកោ ថេរោ ឥមា គាថាយោ|
    block |អភាសិត្ថាតិ។|
    stand |កោលទាយកត្ថេរស្សាបទានំ ទុតិយំ។|
  block |៣។ ពិល្លិយត្ថេរអបទានំ|
    count |១៥|
      block |ចន្ទភាគានទីតីរេ អស្សមោ សុកតោ មម|
      block |ពិល្លរុក្ខេហិ អាកិណ្ណោ នានាទុមនិសេវិតោ។|
    count |១៦|
      block |សុគន្ធំ ពេលុវំ ទិស្វា ពុទ្ធសេដ្ឋមនុស្សរិំ|
      block |ខារិភារំ បូរយិត្វា តុដ្ឋោ សំវិគ្គមានសោ។|
    count |១៧|
      block |កកុសន្ធំ ឧបាគម្ម ពិល្លបក្កមទាសហំ|
      block |បុញ្ញក្ខេត្តស្ស វីរស្ស វិប្បសន្នេន ចេតសា។|
    count |១៨|
      block |ឥមស្មិំយេវ កប្បស្មិំ យំ ផលមទទិំ តទា|
      block |ទុគ្គតិំ នាភិជានាមិ ផលទានស្សិទំ ផលំ។|
    count |១៩|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |២០|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |២១|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា ពិល្លិយោ ថេរោ ឥមា គាថាយោ|
    block |អភាសិត្ថាតិ។|
    stand |ពិល្លិយត្ថេរស្សាបទានំ តតិយំ។|
  block |៤។ ភល្លាតទាយកត្ថេរអបទានំ|
    count |២២|
      block |សុវណ្ណវណ្ណំ សម្ពុទ្ធំ ទ្វត្តិំសវរលក្ខណំ|
      block |វិបិនគ្គេន គច្ឆន្តំ សាលរាជំវ ផុល្លិតំ។|
    count |២៣|
      block |តិណត្ថរំ បញ្ញាបេត្វា ពុទ្ធសេដ្ឋំ អយាចហំ|
      block |អនុកម្បតុ មំ ពុទ្ធោ ភិក្ខំ ឥច្ឆាមិ ទាតវេ។|
    count |២៤|
      block |អនុកម្បកោ ការុណិកោ អត្ថទស្សី មហាយសោ|
      block |មម សង្កប្បមញ្ញាយ ឱរូហិ មម អស្សមេ។|
    count |២៥|
      block |ឱរោហិត្វាន សម្ពុទ្ធោ និសីទិ បណ្ណសន្ថរេ|
      block |ភល្លាតកំ គហេត្វាន ពុទ្ធសេដ្ឋស្សទាសហំ។|
    count |២៦|
      block |មម និជ្ឈាយមានស្ស បរិភុញ្ជិ តទា ជិនោ|
      block |តត្ថ ចិត្តំ បសាទេត្វា អភិវន្ទិំ តទា ជិនំ។|
    count |២៧|
      block |អដ្ឋារសេ កប្បសតេ យំ ផលមទទិំ តទា|
      block |ទុគ្គតិំ នាភិជានាមិ ផលទានស្សិទំ ផលំ។|
    count |២៨|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |២៩|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៣០|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា ភល្លាតទាយកោ ថេរោ ឥមា គាថាយោ|
    block |អភាសិត្ថាតិ។|
    stand |ភល្លាតទាយកត្ថេរស្សាបទានំ ចតុត្ថំ។|
  block |៥។ ឧត្តលិបុប្ផិយត្ថេរអបទានំ|
    count |៣១|
      block |និគ្រោធេ ហរិតោភាសេ សំវិរុឡ្ហម្ហិ បាទបេ|
      block |ឧត្តលិមាលំ បគ្គយ្ហ ពោធិយា អភិរោបយិំ។|
    count |៣២|
      block |ឥមស្មិំយេវ កប្បម្ហិ យំ ពោធិមភិបូជយិំ|
      block |ទុគ្គតិំ នាភិជានាមិ ពោធិបូជាយិទំ ផលំ។|
    count |៣៣|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៣៤|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៣៥|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា ឧត្តលិបុប្ផិយោ ថេរោ ឥមា គាថាយោ|
    block |អភាសិត្ថាតិ។|
    stand |ឧត្តលិបុប្ផិយត្ថេរស្សាបទានំ បញ្ចមំ។|
  block |៦។ អម្ពាដកិយត្ថេរអបទានំ|
    count |៣៦|
      block |សុបុប្ផិតំ សាលវនំ ឱគយ្ហ វេស្សភូ មុនិ|
      block |និសីទិ គិរិទុគ្គេសុ អភិជាតោវ កេសរី។|
    count |៣៧|
      block |បសន្នចិត្តោ សុមនោ អម្ពាដកមបូជយិំ|
      block |បុញ្ញក្ខេត្តំ អនុត្តរំ បសន្នោ សេហិ បាណិភិ។|
    count |៣៨|
      block |ឯកតិំសេ ឥតោ កប្បេ យំ បុប្ផមភិរោបយិំ|
      block |ទុគ្គតិ នាភិជានាមិ ពុទ្ធបូជាយិទំ ផលំ។|
    count |៣៩|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៤០|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៤១|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា អម្ពាដកិយោ ថេរោ ឥមា គាថាយោ|
    block |អភាសិត្ថាតិ។|
    stand |អម្ពាដកិយត្ថេរស្សាបទានំ ឆដ្ឋំ។|
  block |៧។ សីហាសនិកត្ថេរអបទានំ|
    count |៤២|
      block |បទុមុត្តរស្ស ភគវតោ សព្ពភូតហិតេសិនោ|
      block |បសន្នចិត្តោ សុមនោ សីហាសនមទាសហំ។|
    count |៤៣|
      block |ទេវលោកេ មនុស្សេ វា យត្ថ យត្ថ វសាមហំ|
      block |លភាមិ វិបុលំ ព្យម្ហំ សីហាសនស្សិទំ ផលំ។|
    count |៤៤|
      block |សោណ្ណមយា រូបិមយា លោហិតង្គមយា ពហូ|
      block |មណិមយា ច បល្លង្កា និព្ពត្តន្តិ មមំ សទា។|
    count |៤៥|
      block |ពោធិយា អាសនំ កត្វា ជលជុត្តមនាមិនោ|
      block |ឧច្ចេ កុលេ បជាយាមិ អហោ ធម្មសុធម្មតា។|
    count |៤៦|
      block |សតសហស្សិតោ កប្បេ សីហាសនមកាសហំ|
      block |ទុគ្គតិំ នាភិជានាមិ សីហាសនស្សិទំ ផលំ។|
    count |៤៧|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៤៨|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៤៩|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា សីហាសនិកោ ថេរោ ឥមា គាថាយោ|
    block |អភាសិត្ថាតិ។|
    stand |សីហាសនិកត្ថេរស្សាបទានំ សត្តមំ។|
  block |៨។ បាទបីឋិយត្ថេរអបទានំ|
    count |៥០|
      block |សុមេធោ នាម សម្ពុទ្ធោ អគ្គោ ការុណិកោ មុនិ|
      block |តារយិត្វា ពហូ សត្តេ និព្ពុតោ សោ មហាយសោ។|
    count |៥១|
      block |សីហាសនស្ស សាមន្តា សុមេធស្ស មហេសិនោ|
      block |បសន្នចិត្តោ សុមនោ បាទបីឋមការយិំ។|
    count |៥២|
      block |កត្វាន កុសលំ កម្មំ សុខបាកំ សុខុទ្រយំ|
      block |បុញ្ញកម្មេន សំយុត្តោ តាវតិំសមគច្ឆហំ។|
    count |៥៣|
      block |តត្ថ មេ វសមានស្ស បុញ្ញកម្មសមង្គិនោ|
      block |បទានិ ឧទ្ធរន្តស្ស សោណ្ណបីឋា ភវន្តិ មេ។|
    count |៥៤|
      block |លាភា តេសំ សុលទ្ធំ វោ យេ លភន្តិ ឧបស្សុតិំ|
      block |និព្ពុតេ ការំ កត្វាន លភន្តិ វិបុលំ សុខំ។|
    count |៥៥|
      block |មយាបិ សុកតំ កម្មំ វាណិជ្ជំ សុប្បយោជិតំ|
      block |បាទបីឋំ ករិត្វាន សោណ្ណបីឋំ លភាមហំ។|
    count |៥៦|
      block |យំ យំ ទិសំ បក្កមាមិ កេនចិ កិច្ចយេនហំ|
      block |សោណ្ណបីឋេ អក្កមាមិ បុញ្ញកម្មស្សិទំ ផលំ។|
    count |៥៧|
      block |តិំសកប្បសហស្សម្ហិ យំ កម្មមករិំ តទា|
      block |ទុគ្គតិំ នាភិជានាមិ បាទបីឋស្សិទំ ផលំ។|
    count |៥៨|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៥៩|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៦០|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា បាទបីឋិយោ ថេរោ ឥមា គាថាយោ|
    block |អភាសិត្ថាតិ។|
    stand |បាទបីឋិយត្ថេរស្សាបទានំ អដ្ឋមំ។|
  block |៩។ វេទិការកត្ថេរអបទានំ|
    count |៦១|
      block |បទុមុត្តរស្ស ភគវតោ ពោធិយា បាទបុត្តមេ|
      block |វេទិកំ សុកតំ កត្វា សកំ ចិត្តំ បសាទយិំ។|
    count |៦២|
      block |អតោឡារានិ ភណ្ឌានិ កតានិ អកតានិ ច|
      block |អន្តលិក្ខា បវស្សន្តិ វេទិកាយ ឥទំ ផលំ។|
    count |៦៣|
      block |ឧភតោ ព្យូឡ្ហសង្គាមេ បក្ខន្ទន្តោ ភយានកេ|
      block |ភយភេរវំ ន បស្សាមិ វេទិកាយ ឥទំ ផលំ។|
    count |៦៤|
      block |មម សង្កប្បមញ្ញាយ ព្យម្ហំ និព្ពត្តតេ សុភំ|
      block |សយនានិ មហគ្ឃានិ វេទិកាយ ឥទំ ផលំ។|
    count |៦៥|
      block |សតសហស្សិតោ កប្បេ យំ វេទិកមការយិំ|
      block |ទុគ្គតិំ នាភិជានាមិ វេទិកាយ ឥទំ ផលំ។|
    count |៦៦|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៦៧|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៦៨|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា វេទិការកោ ថេរោ ឥមា គាថាយោ|
    block |អភាសិត្ថាតិ។|
    stand |វេទិការកត្ថេរស្សាបទានំ នវមំ។|
  block |១០។ ពោធិឃរទាយកត្ថេរអបទានំ|
    count |៦៩|
      block |សិទ្ធត្ថស្ស ភគវតោ ទ្វិបទិន្ទស្ស តាទិនោ|
      block |បសន្នចិត្តោ សុមនោ ពោធិឃរមការយិំ។|
    count |៧០|
      block |តុសិតំ ឧបបន្នោម្ហិ វសាមិ រតនេ ឃរេ|
      block |ន មេ សីតំ វា ឧណ្ហំ វា វាតោ គត្តេ ន សម្ផុសេ។|
    count |៧១|
      block |បញ្ចសដ្ឋិម្ហិតោ កប្បេ ចក្កវត្តី អហោសហំ|
      block |កាសិកំ នាម នគរំ វិស្សកម្មេន មាបិតំ។|
    count |៧២|
      block |ទសយោជនអាយាមំ អដ្ឋយោជនវិត្ថតំ|
      block |ន តម្ហិ នគរេ អត្ថិ កដ្ឋំ វល្លី ច មត្តិកា។|
    count |៧៣|
      block |តិរិយំ យោជនំ អាសិ អទ្ធយោជនវិត្ថតំ|
      block |មង្គលោ នាម បាសាទោ វិស្សកម្មេន មាបិតោ។|
    count |៧៤|
      block |ចុល្លាសីតិសហស្សានិ ថម្ភា សោណ្ណមយា អហុំ|
      block |មណិមយា ច និយ្យូហា ឆទនំ រូបិយំ អហុ។|
    count |៧៥|
      block |សព្ពសោណ្ណមយំ ឃរំ វិស្សកម្មេន មាបិតំ|
      block |អជ្ឈាវុត្ថំ មយា ឯតំ ឃរទានស្សិទំ ផលំ។|
    count |៧៦|
      block |តេ សព្ពេ អនុភោត្វាន ទេវមានុសកេ ភវេ|
      block |អជ្ឈបត្តោម្ហិ និព្ពានំ សន្តិបទមនុត្តរំ។|
    count |៧៧|
      block |តិំសកប្បសហស្សម្ហិ ពោធិឃរមការយិំ|
      block |ទុគ្គតិំ នាភិជានាមិ ឃរទានស្សិទំ ផលំ។|
    count |៧៨|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៧៩|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៨០|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      block |វិភីតកី កោលផលី ពិល្លភល្លាតកប្បទោ|
      block |ឧត្តលម្ពដកី ចេវ អាសនី បាទបីឋកោ។|
      block |វេទិកោ ពោធិឃរិកោ គាថាយោ គណិតាបិ ច|
      block |ឯកូនាសីតិកា សព្ពា អស្មិំ វគ្គេ បកិត្តិតា។|
    stand |ឥត្ថំ សុទំ អាយស្មា ពោធិឃរទាយកោ ថេរោ ឥមា គាថាយោ|
    block |អភាសិត្ថាតិ។|
    stand |ពោធិឃរទាយកត្ថេរស្សាបទានំ ទសមំ។|
    stand |វិភីតកវគ្គោ បញ្ចចត្តាលីសមោ។|
    block |តស្សុទ្ទានំ|
