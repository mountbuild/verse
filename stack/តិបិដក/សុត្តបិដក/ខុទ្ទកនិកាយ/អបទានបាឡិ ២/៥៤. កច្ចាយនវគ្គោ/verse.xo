block |៥៤។ កច្ចាយនវគ្គោ|
  block |១។ មហាកច្ចាយនត្ថេរអបទានំ|
    count |១|
      block |បទុមុត្តរោ នាម ជិនោ អនេជោ អជិតំ ជយោ|
      block |សតសហស្សេ កប្បានំ ឥតោ ឧប្បជ្ជិ នាយកោ។|
    count |២|
      block |វីរោ កមលបត្តក្ខោ សសង្កវិមលាននោ|
      block |កនកាចលសង្កាសោ រវិទិត្តិសមប្បភោ។|
    count |៣|
      block |សត្តនេត្តមនោហារី វរលក្ខណភូសិតោ|
      block |សព្ពវាក្យបថាតីតោ មនុជាមរសក្កតោ។|
    count |៤|
      block |សម្ពុទ្ធោ ពោធយំ សត្តេ វាគីសោ មធុរស្សរោ|
      block |ករុណានិពន្ធសន្តានោ បរិសាសុ វិសារទោ។|
    count |៥|
      block |ទេសេតិ មធុរំ ធម្មំ ចតុសច្ចូបសំហិតំ|
      block |និមុគ្គេ មោហបង្កម្ហិ សមុទ្ធរតិ បាណិនេ។|
    count |៦|
      block |តទា ឯកចរោ ហុត្វា តាបសោ ហិមវាលយោ|
      block |នភសា មានុសំ លោកំ គច្ឆន្តោ ជិនមទ្ទសំ។|
    count |៧|
      block |ឧបេច្ច សន្តិកំ តស្ស អស្សោសិំ ធម្មទេសនំ|
      block |វណ្ណយន្តស្ស វីរស្ស សាវកស្ស មហាគុណំ។|
    count |៨|
      block |សង្ខិត្តេន មយា វុត្តំ វិត្ថារេន បកាសយំ|
      block |បរិសំ មញ្ច តោសេតិ យថា កច្ចាយនោ អយំ។|
    count |៩|
      block |នាហំ ឯវមិធេកច្ចំ អញ្ញំ បស្សាមិ សាវកំ|
      block |តស្មាតទគ្គេ ឯសគ្គោ ឯវំ ធារេថ ភិក្ខវោ។|
    count |១០|
      block |តទាហំ វិម្ហិតោ ហុត្វា សុត្វា វាក្យំ មនោរមំ|
      block |ហិមវន្តំ គមិត្វាន អាហិត្វា បុប្ផសញ្ចយំ។|
    count |១១|
      block |បូជេត្វា លោកសរណំ តំ ឋានមភិបត្ថយិំ|
      block |តទា មមាសយំ ញត្វា ព្យាកាសិ ស រណញ្ជហោ។|
    count |១២|
      block |បស្សថេតំ ឥសិវរំ និទ្ធន្តកនកត្តចំ|
      block |ឧទ្ធគ្គលោមំ បីណំសំ អចលំ បញ្ជលិំ ឋិតំ។|
    count |១៣|
      block |ហាសំ សុបុណ្ណនយនំ ពុទ្ធវណ្ណគតាសយំ|
      block |ធម្មជំ ឧគ្គហទយំ អមតាសិត្តសន្និភំ។|
    count |១៤|
      block |កច្ចានស្ស គុណំ សុត្វា តំ ឋានំ បត្ថយំ ឋិតោ|
      block |អនាគតម្ហិ អទ្ធានេ គោតមស្ស មហាមុនេ។|
    count |១៥|
      block |តស្ស ធម្មេសុ ទាយាទោ ឱរសោ ធម្មនិម្មិតោ|
      block |កច្ចានោ នាម នាមេន ហេស្សតិ សត្ថុ សាវកោ។|
    count |១៦|
      block |ពហុស្សុតោ មហាញាណី អធិប្បាយវិទូ មុនេ|
      block |បាបុណិស្សតិ តំ ឋានំ យថាយំ ព្យាកតោ មយា។|
    count |១៧|
      block |សតសហស្សិតោ កប្បេ យំ កម្មមករិំ តទា|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |១៨|
      block |ទុវេ ភវេ សំសរាមិ ទេវត្តេ អថ មានុសេ|
      block |អញ្ញំ គតិំ ន គច្ឆាមិ ពុទ្ធបូជាយិទំ ផលំ។|
    count |១៩|
      block |ទុវេ កុលេ បជាយាមិ ខត្តិយេ អថ ព្រាហ្មណេ|
      block |នីចេ កុលេ ន ជាយាមិ ពុទ្ធបូជាយិទំ ផលំ។|
    count |២០|
      block |បច្ឆិមេ ច ភវេ ទានិ ជាតោ ឧជ្ជេនិយំ បុរេ|
      block |បជ្ជោតស្ស ច ចណ្ឌស្ស បុរោហិតទិជាធិនោ។|
    count |២១|
      block |បុត្តោ តិរិដិវច្ឆស្ស និបុណោ វេទបារគូ|
      block |មាតា ច ចន្ទិមា នាម កច្ចានោហំ វរត្តចោ។|
    count |២២|
      block |វីមំសនត្ថំ ពុទ្ធស្ស ភូមិបាលេន បេសិតោ|
      block |ទិស្វា មោក្ខបុរទ្វារំ នាយកំ គុណសញ្ចយំ។|
    count |២៣|
      block |សុត្វា ច វិមលំ វាក្យំ គតិបង្កវិសោសនំ|
      block |បាបុណិំ អមតំ សន្តំ សេសេហិ សហ សត្តហិ។|
    count |២៤|
      block |អធិប្បាយវិទូ ជាតោ សុគតស្ស មហាមតេ|
      block |ឋបិតោ ឯតទគ្គេ ច សុសមិទ្ធមនោរថោ។|
    count |២៥|
      block |កិលេសា ឈាបិតា មយ្ហំ ភវា សព្ពេ សមូហតា|
      block |នាគោវ ពន្ធនំ ឆេត្វា វិហរាមិ អនាសវោ។|
    count |២៦|
      block |ស្វាគតំ វត មេ អាសិ មម ពុទ្ធស្ស សន្តិកេ|
      block |ស្វាគតំ វត មេ អាសិ មម ពុទ្ធស្ស សន្តិកេ តិស្សោ វិជ្ជា អនុប្បត្តា កតំ ពុទ្ធស្ស សាសនំ។|
    count |២៧|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា មហាកច្ចាយនោ ថេរោ ឥមា គាថាយោ|
    block |អភាសិត្ថាតិ។|
    stand |មហាកច្ចាយនត្ថេរស្សាបទានំ បឋមំ។|
  block |២។ វក្កលិត្ថេរអបទានំ|
    count |២៨|
      block |ឥតោ សតសហស្សម្ហិ កប្បេ ឧប្បជ្ជិ នាយកោ|
      block |អនោមនាមោ អមិតោ នាមេន បទុមុត្តរោ។|
    count |២៩|
      block |បទុមាការវទនោ បទុមាមលសុច្ឆវី|
      block |លោកេនានុបលិត្តោវ តោយេន បទុមំ យថា។|
    count |៣០|
      block |វីរោ បទុមបត្តក្ខោ កន្តោ ច បទុមំ យថា|
      block |បទុមុត្តរគន្ធោវ តស្មា សោ បទុមុត្តរោ។|
    count |៣១|
      block |លោកជេដ្ឋោ ច និម្មានោ អន្ធានំ នយនូបមោ|
      block |សន្តវេសោ គុណនិធិ ករុណាមតិសាគរោ។|
    count |៣២|
      block |ស កទាចិ មហាវីរោ ព្រហ្មាសុរសុរច្ចិតោ|
      block |សទេវមនុជាកិណ្ណេ ជនមជ្ឈេ ជិនុត្តមោ។|
    count |៣៣|
      block |វទនេន សុគន្ធេន មធុរេន រុតេន ច|
      block |រញ្ជយំ បរិសំ សព្ពំ សន្ថវី សាវកំ សកំ។|
    count |៣៤|
      block |សទ្ធាធិមុត្តោ សុមតិ មម ទស្សនលាលសោ|
      block |នត្ថិ ឯតាទិសោ អញ្ញោ យថាយំ ភិក្ខុ វក្កលិ។|
    count |៣៥|
      block |តទាហំ ហំសវតិយំ នគរេ ព្រាហ្មណត្រជោ|
      block |ហុត្វា សុត្វា ច តំ វាក្យំ តំ ឋានមភិរោចយិំ។|
    count |៣៦|
      block |សសាវកំ តំ វិមលំ និមន្តេត្វា តថាគតំ|
      block |សត្តាហំ ភោជយិត្វាន ទុស្សេហច្ឆាទយិំ តទា។|
    count |៣៧|
      block |និបច្ច សិរសា តស្ស អនន្តគុណសាគរេ|
      block |និមុគ្គោ បីតិសម្បុណ្ណោ ឥទំ វចនមព្រវិំ។|
    count |៣៨|
      block |យោ សោ តយា សន្ថវិតោ ឥតោ សត្តមកេ មុនិ|
      block |ភិក្ខុ សទ្ធាវតំ អគ្គោ តាទិសោ ហោមហំ មុនេ។|
    count |៣៩|
      block |ឯវំ វុត្តេ មហាវីរោ អនាវរណទស្សនោ|
      block |ឥមំ វាក្យំ ឧទីរេសិ បរិសាយ មហាមុនិ។|
    count |៤០|
      block |បស្សថេតំ មាណវកំ បីតមដ្ឋនិវាសនំ|
      block |ហេមយញ្ញោបចិតង្គំ ជននេត្តមនោហរំ។|
    count |៤១|
      block |ឯសោ អនាគតទ្ធានេ គោតមស្ស មហេសិនោ|
      block |អគ្គោ សទ្ធាធិមុត្តានំ សាវកោយំ ភវិស្សតិ។|
    count |៤២|
      block |ទេវភូតោ មនុស្សោ វា សព្ពសន្តាបវជ្ជិតោ|
      block |សព្ពភោគបរិព្យូឡ្ហោ សុខិតោ សំសរិស្សតិ។|
    count |៤៣|
      block |សតសហស្សិតោ កប្បេ ឱក្កាកកុលសម្ភវោ|
      block |គោតមោ នាម គោត្តេន សត្ថា លោកេ ភវិស្សតិ។|
    count |៤៤|
      block |តស្ស ធម្មេសុ ទាយាទោ ឱរសោ ធម្មនិម្មិតោ|
      block |វក្កលិ នាម នាមេន ហេស្សតិ សត្ថុ សាវកោ។|
    count |៤៥|
      block |តេន កម្មវិសេសេន ចេតនាបណិធីហិ ច|
      block |ជហិត្វា មានុសំ ទេហំ តាវតិំសមគច្ឆហំ។|
    count |៤៦|
      block |សព្ពត្ថ សុខិតោ ហុត្វា សំសរន្តោ ភវាភវេ|
      block |សាវត្ថិយំ បុរេ ជាតោ កុលេ អញ្ញតរេ អហំ។|
    count |៤៧|
      block |នោនីតសុខុមាលំ មំ ជាតបល្លវកោមលំ|
      block |មន្ទំ ឧត្តានសយនំ បិសាចភយតជ្ជិតា។|
    count |៤៨|
      block |បាទមូលេ មហេសិស្ស សាយេសុំ ទីនមានសា|
      block |ឥមំ ទទាម តេ នាថ សរណំ ហោហិ នាយក។|
    count |៤៩|
      block |តទា បដិគ្គហិ សោ មំ ភីតានំ សរណោ មុនិ|
      block |ជាលិនា ចក្កង្កិតេន មុទុកោមលបាណិនា។|
    count |៥០|
      block |តទា បភុតិ តេនាហំ អរក្ខេយ្យេន រក្ខិតោ|
      block |សព្ពវេរវិនិមុត្តោ សុខេន បរិវុទ្ធិតោ។|
    count |៥១|
      block |សុគតេន វិនា ភូតោ ឧក្កណ្ឋាមិ មុហុត្តកំ|
      block |ជាតិយា សត្តវស្សោហំ បព្ពជិំ អនគារិយំ។|
    count |៥២|
      block |សព្ពបារមិសម្ភូតំ នីលក្ខិនយនំ វរំ|
      block |រូបំ សព្ពសុភាកិណ្ណំ អតិត្តោ វិហរាមហំ។|
    count |៥៣|
      block |ពុទ្ធរូបរតិំ ញត្វា តទា ឱវទិ មំ ជិនោ|
      block |អលំ វក្កលិ កិំ រូបេ រមសេ ពាលនន្ទិតេ។|
    count |៥៤|
      block |យោ ហិ បស្សតិ សទ្ធម្មំ សោ មំ បស្សតិ បណ្ឌិតោ|
      block |អបស្សមានោ សទ្ធម្មំ មំ បស្សម្បិ ន បស្សតិ។|
    count |៥៥|
      block |អនន្តាទីនវោ កាយោ វិសរុក្ខសមូបមោ|
      block |អាវាសោ សព្ពរោគានំ បុញ្ជោ ទុក្ខស្ស កេវលោ។|
    count |៥៦|
      block |និព្ពិន្ទិយ តតោ រូបេ ខន្ធានំ ឧទយព្ពយំ|
      block |បស្ស ឧបក្កិលេសានំ សុខេនន្តំ គមិស្សតិ។|
    count |៥៧|
      block |ឯវំ តេនានុសិដ្ឋោហំ នាយកេន ហិតេសិនា|
      block |គិជ្ឈកូដំ សមារុយ្ហ ឈាយាមិ គិរិកន្ទរេ។|
    count |៥៨|
      block |ឋិតោ បព្ពតបាទម្ហិ អស្សាសយិ មហាមុនិ|
      block |វក្កលីតិ ជិនោ វាចំ តំ សុត្វា មុទិតោ អហំ។|
    count |៥៩|
      block |បក្ខន្ទិំ សេលបព្ភារេ អនេកសតបោរិសេ|
      block |តទា ពុទ្ធានុភាវេន សុខេនេវ មហិំ គតោ។|
    count |៦០|
      block |បុនោបិ ធម្មំ ទេសេតិ ខន្ធានំ ឧទយព្ពយំ|
      block |តមហំ ធម្មមញ្ញាយ អរហត្តមបាបុណិំ។|
    count |៦១|
      block |សុមហាបរិសមជ្ឈេ តទា មំ ចរណន្តគោ|
      block |អគ្គំ សទ្ធាធិមុត្តានំ បញ្ញបេសិ មហាមតិ។|
    count |៦២|
      block |សតសហស្សិតោ កប្បេ យំ កម្មមករិំ តទា|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |៦៣|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៦៤|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៦៥|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា វក្កលិត្ថេរោ ឥមា គាថាយោ|
    block |អភាសិត្ថាតិ។|
    stand |វក្កលិត្ថេរស្សាបទានំ ទុតិយំ។|
  block |៣។ មហាកប្បិនត្ថេរអបទានំ|
    count |៦៦|
      block |បទុមុត្តរោ នាម ជិនោ សព្ពធម្មាន បារគូ|
      block |ឧទិតោ អជដាកាសេ រវីវ សរទម្ពរេ។|
    count |៦៧|
      block |វចនាភាយ ពោធេតិ វេនេយ្យបទុមានិ សោ|
      block |កិលេសបង្កំ សោសេតិ មតិរំសីហិ នាយកោ។|
    count |៦៨|
      block |តិត្ថិយានំ យសេ ហន្តិ ខជ្ជោតាភា យថា រវិ|
    block |សច្ចត្ថាភំ បកាសេតិ រតនំវ ទិវាករោ។|
    count |៦៩|
      block |គុណានំ អាយតិភូតោ រតនានំវ សាគរោ|
      block |បជ្ជុន្នោរិវ ភូតានិ ធម្មមេឃេន វស្សតិ។|
    count |៧០|
      block |អក្ខទស្សោ តទា អាសិំ នគរេ ហំសសវ្ហយេ|
      block |ឧបេច្ច ធម្មមស្សោសិំ ជលជុត្តមនាមិនោ។|
    count |៧១|
      block |ឱវាទកស្ស ភិក្ខូនំ សាវកស្ស កតាវិនោ|
      block |គុណំ បកាសយន្តស្ស តប្បយន្តស្ស មេ មនំ។|
    count |៧២|
      block |សុត្វា បតីតោ សុមនោ និមន្តេត្វា តថាគតំ|
      block |សសិស្សំ ភោជយិត្វាន តំ ឋានមភិបត្ថយិំ។|
    count |៧៣|
      block |តទា ហំសសមភាគោ ហំសទុន្ទុភិនិស្សនោ|
      block |បស្សថេតំ មហាមត្តំ វិនិច្ឆយវិសារទំ។|
    count |៧៤|
      block |បតិតំ បាទមូលេ មេ សមុគ្គតតនូរុហំ|
      block |ជីមូតវណ្ណំ បីណំសំ បសន្ននយនាននំ។|
    count |៧៥|
      block |បរិវារេន មហតា រាជយុត្តំ មហាយសំ|
      block |ឯសោ កតាវិនោ ឋានំ បត្ថេតិ មុទិតាសយោ។|
    count |៧៦|
      block |ឥមិនា បណិបាតេន ចាគេន បណិធីហិ ច|
      block |កប្បសតសហស្សានិ នុបបជ្ជតិ ទុគ្គតិំ។|
    count |៧៧|
      block |ទេវេសុ ទេវសោភគ្គំ មនុស្សេសុ មហន្តតំ|
      block |អនុភោត្វាន សេសេន និព្ពានំ បាបុណិស្សតិ។|
    count |៧៨|
      block |សតសហស្សិតោ កប្បេ ឱក្កាកកុលសម្ភវោ|
      block |គោតមោ នាម គោត្តេន សត្ថា លោកេ ភវិស្សតិ។|
    count |៧៩|
      block |តស្ស ធម្មេសុ ទាយាទោ ឱរសោ ធម្មនិម្មិតោ|
      block |កប្បិនោ នាម នាមេន ហេស្សតិ សត្ថុ សាវកោ។|
    count |៨០|
      block |តតោហំ សុកតំ ការំ កត្វាន ជិនសាសនេ|
      block |ជហិត្វា មានុសំ ទេហំ តុសិតំ អគមាសហំ។|
    count |៨១|
      block |ទេវមានុសរជ្ជានិ សតសោ អនុសាសិយ|
      block |ពារាណសិយមាសន្នេ ជាតោ កេនិយជាតិយំ។|
    count |៨២|
      block |សហស្សបរិវារេន សបជាបតិកោ អហំ|
      block |បញ្ច បច្ចេកពុទ្ធានំ សតានិ សមុបដ្ឋហិំ។|
    count |៨៣|
      block |តេមាសំ ភោជយិត្វាន បច្ឆាទម្ហ តិចីវរំ|
      block |តតោ ចុតា មយំ សព្ពេ អហុម្ហ តិទសូបគា។|
    count |៨៤|
      block |បុនោ សព្ពេ មនុស្សត្តំ អគមិម្ហ តតោ ចុតា|
      block |កុក្កុដម្ហិ បុរេ ជាតា ហិមវន្តស្ស បស្សតោ។|
    count |៨៥|
      block |កប្បិនោ នាមហំ អាសិំ រាជបុត្តោ មហាយសោ|
      block |សេសាមច្ចកុលេ ជាតា មមេវ បរិវារយុំ។|
    count |៨៦|
      block |មហារជ្ជសុខំ បត្តោ សព្ពកាមសមិទ្ធិមា|
      block |វាណិជេហិ សមក្ខាតំ ពុទ្ធុប្បាទមហំ សុណិំ។|
    count |៨៧|
      block |ពុទ្ធោ លោកេ សមុប្បន្នោ អសមោ ឯកបុគ្គលោ|
      block |សោ បកាសេតិ សទ្ធម្មំ អមតំ សុខមុត្តមំ។|
    count |៨៨|
      block |សុយុត្តា តស្ស សិស្សា ច សុមុត្តា ច អនាសវា|
      block |សុត្វា នេសំ សុវចនំ សក្ករិត្វាន វាណិជេ។|
    count |៨៩|
      block |បហាយ រជ្ជំ សាមច្ចោ និក្ខមិំ ពុទ្ធមាមកោ|
      block |នទិំ ទិស្វា មហាចន្ទំ បូរិតំ សមតិត្តិកំ។|
    count |៩០|
      block |អប្បតិដ្ឋំ អនាលម្ពំ ទុត្តរំ សីឃវាហិនិំ|
      block |គុណំ សរិត្វា ពុទ្ធស្ស សោត្ថិនា សមតិក្កមិំ។|
    count |៩១|
      block |ភវសោតំ សចេ ពុទ្ធោ តិណ្ណោ លោកន្តគូ វិទូ|
      block |ឯតេន សច្ចវជ្ជេន គមនំ មេ សមិជ្ឈតុ។|
    count |៩២|
      block |យទិ សន្តិគមោ មគ្គោ មោក្ខោ ចច្ចន្តិកំ សុខំ|
      block |ឯតេន សច្ចវជ្ជេន គមនំ មេ សមិជ្ឈតុ។|
    count |៩៣|
      block |សង្ឃោ ចេ តិណ្ណកន្តារោ បុញ្ញក្ខេត្តោ អនុត្តរោ|
      block |ឯតេន សច្ចវជ្ជេន គមនំ មេ សមិជ្ឈតុ។|
    count |៩៤|
      block |សហ កតេ សច្ចវរេ មគ្គា អបគតំ ជលំ|
      block |តតោ សុខេន ឧត្តិណ្ណោ នទីតីរេ មនោរមេ។|
    count |៩៥|
      block |និសិន្នំ អទ្ទសំ ពុទ្ធំ ឧទេន្តំវ បភង្ករំ|
      block |ជលន្តំ ហេមសេលំវ ទីបរុក្ខំវ ជោតិតំ។|
    count |៩៦|
      block |សសិំវ តារាសហិតំ សាវកេហិ បុរក្ខតំ|
      block |វាសវំ វិយ វស្សន្តំ ទេសនាជលទន្តរំ។|
    count |៩៧|
      block |វន្ទិត្វាន សហាមច្ចោ ឯកមន្តមុបាវិសិំ|
      block |តតោ នោ អាសយំ ញត្វា ពុទ្ធោ ធម្មមទេសយិ។|
    count |៩៨|
      block |សុត្វាន ធម្មំ វិមលំ អវោចុម្ហ មយំ ជិនំ|
      block |បព្ពាជេហិ មហាវីរ និព្ពិន្ទាម្ហ មយំ ភវេ។|
    count |៩៩|
      block |ស្វក្ខាតោ ភិក្ខវេ ធម្មោ ទុក្ខន្តករណាយ វោ|
      block |ចរថ ព្រហ្មចរិយំ ឥច្ចាហ មុនិសត្តមោ។|
    count |១០០|
      block |សហ វាចាយ សព្ពេបិ ភិក្ខុវេសធរា មយំ|
      block |អហុម្ហ ឧបសម្បន្នា សោតាបន្នា ច សាសនេ។|
    count |១០១|
      block |តតោ ជេតវនំ គន្ត្វា អនុសាសិ វិនាយកោ|
      block |អនុសិដ្ឋោ ជិនេនាហំ អរហត្តមបាបុណិំ។|
    count |១០២|
      block |តតោ ភិក្ខុសហស្សានិ អនុសាសិមហំ តទា|
      block |មមានុសាសនករា តេបិ អាសុំ អនាសវា។|
    count |១០៣|
      block |ជិនោ តស្មិំ គុណេ តុដ្ឋោ ឯតទគ្គេ ឋបេសិ មំ|
      block |ភិក្ខុឱវាទកានគ្គោ កប្បិនោតិ មហាជនេ។|
    count |១០៤|
      block |សតសហស្សេ កតំ កម្មំ ផលំ ទស្សេសិ មេ ឥធ|
      block |បមុត្តោ សរវេគោវ កិលេសេ ឈាបយិំ មម។|
    count |១០៥|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |១០៦|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |១០៧|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា មហាកប្បិនោ ថេរោ ឥមា គាថាយោ|
    block |អភាសិត្ថាតិ។|
    stand |មហាកប្បិនត្ថេរស្សាបទានំ តតិយំ។|
  block |៤។ ទព្ពមល្លបុត្តត្ថេរអបទានំ|
    count |១០៨|
      block |បទុមុត្តរោ នាម ជិនោ សព្ពលោកវិទូ មុនិ|
      block |ឥតោ សតសហស្សម្ហិ កប្បេ ឧប្បជ្ជិ ចក្ខុមា។|
    count |១០៩|
      block |ឱវាទកោ វិញ្ញាបកោ តារកោ សព្ពបាណិនំ|
      block |ទេសនាកុសលោ ពុទ្ធោ តារេសិ ជនតំ ពហុំ។|
    count |១១០|
      block |អនុកម្បកោ ការុណិកោ ហិតេសី សព្ពបាណិនំ|
      block |សម្បត្តេ តិត្ថិយេ សព្ពេ បញ្ចសីលេ បតិដ្ឋបិ។|
    count |១១១|
      block |ឯវំ និរាកុលំ អាសិ សុញ្ញតំ តិត្ថិយេហិ ច|
      block |វិចិត្តំ អរហន្តេហិ វសីភូតេហិ តាទិភិ។|
    count |១១២|
      block |រតនានដ្ឋបញ្ញាសំ ឧគ្គតោ សោ មហាមុនិ|
      block |កញ្ចនគ្ឃិយសង្កាសោ ពាត្តិំសវរលក្ខណោ។|
    count |១១៣|
      block |វស្សសតសហស្សានិ អាយុ វិជ្ជតិ តាវទេ|
      block |តាវតា តិដ្ឋមានោ សោ តារេសិ ជនតំ ពហុំ។|
    count |១១៤|
      block |តទាហំ ហំសវតិយំ សេដ្ឋិបុត្តោ មហាយសោ|
      block |ឧបេត្វា លោកបជ្ជោតំ អស្សោសិំ ធម្មទេសនំ។|
    count |១១៥|
      block |សេនាសនានិ ភិក្ខូនំ បញ្ញាបេន្តំ សសាវកំ|
      block |កិត្តយន្តស្ស វចនំ សុណិត្វា មុទិតោ អហំ។|
    count |១១៦|
      block |អធិការំ សសង្ឃស្ស កត្វា តស្ស មហេសិនោ|
      block |និបច្ច សិរសា បាទេ តំ ឋានមភិបត្ថយិំ។|
    count |១១៧|
      block |តទាហ ស មហាវីរោ មម កម្មំ បកិត្តយំ|
      block |យោ សសង្ឃមភោជេសិ សត្តាហំ លោកនាយកំ។|
    count |១១៨|
      block |សោយំ កមលបត្តក្ខោ សីហំសោ កនកត្តចោ|
      block |មម បាទមូលេ និបតិ បត្ថយំ ឋានមុត្តមំ។|
    count |១១៩|
      block |សតសហស្សិតោ កប្បេ ឱក្កាកកុលសម្ភវោ|
      block |គោតមោ នាម គោត្តេន សត្ថា លោកេ ភវិស្សតិ។|
    count |១២០|
      block |សាវកោ តស្ស ពុទ្ធស្ស ទព្ពោ នាមេន វិស្សុតោ|
      block |សេនាសនបញ្ញាបកោ អគ្គោ ហេស្សតិយំ តទា។|
    count |១២១|
      block |តេន កម្មេន សុកតេន ចេតនាបណិធីហិ ច|
      block |ជហិត្វា មានុសំ ទេហំ តាវតិំសមគច្ឆហំ។|
    count |១២២|
      block |សតានំ តីណិក្ខត្តុញ្ច ទេវរជ្ជមការយិំ|
      block |សតានំ បញ្ចក្ខត្តុញ្ច ចក្កវត្តី អហោសហំ។|
    count |១២៣|
      block |បទេសរជ្ជំ វិបុលំ គណនាតោ អសង្ខិយំ|
      block |សព្ពត្ថ សុខិតោ អាសិំ តស្ស កម្មស្ស វាហសា។|
    count |១២៤|
      block |ឯកនវុតិតោ កប្បេ វិបស្សី នាម នាយកោ|
      block |ឧប្បជ្ជិ ចារុទស្សនោ សព្ពធម្មវិបស្សកោ។|
    count |១២៥|
      block |ទុដ្ឋចិត្តោ ឧបវទិំ សាវកំ តស្ស តាទិនោ|
      block |សព្ពាសវបរិក្ខីណំ សុទ្ធោតិ ច វិជានិយ។|
    count |១២៦|
      block |តស្សេវ នរវីរស្ស សាវកានំ មហេសិនំ|
      block |សលាកញ្ច គហេត្វាន ខីរោទនមទាសហំ។|
    count |១២៧|
      block |ឥមម្ហិ ភទ្ទកេ កប្បេ ព្រហ្មពន្ធុ មហាយសោ|
      block |កស្សបោ នាម គោត្តេន ឧប្បជ្ជិ វទតំ វរោ។|
    count |១២៨|
      block |សាសនំ ជោតយិត្វាន អភិភុយ្យ កុតិត្ថិយេ|
      block |វិនេយ្យេ វិនយិត្វាវ និព្ពុតោ សោ សសាវកោ។|
    count |១២៩|
      block |សសិស្សេ និព្ពុតេ នាថេ អត្ថមេន្តម្ហិ សាសនេ|
      block |ទេវា កន្ទិំសុ សំវិគ្គា មុត្តកេសា រុទម្មុខា។|
    count |១៣០|
      block |និព្ពាយិស្សតិ ធម្មក្ខោ ន បស្សិស្សាម សុព្ពតេ|
      block |ន សុណិស្សាម សទ្ធម្មំ អហោ នោ អប្បបុញ្ញតា។|
    count |១៣១|
      block |តទាយំ បថវី សព្ពា អចលា សា ចលាចលា|
      block |សាគរោ ច សសោកោវ វិនទី ករុណំ គិរំ។|
    count |១៣២|
      block |ចតុទ្ទិសា ទុន្ទុភិយោ នាទយិំសុ អមានុសា|
      block |សមន្តតោ អសនិយោ ផលិំសុ ច ភយាវហា។|
    count |១៣៣|
      block |ឧក្កា បតិំសុ នភសា ធូមកេតុ ច ទិស្សតិ|
      block |សធូមា ជាលវដ្ដា ច រវិំសុ ករុណំ មិគា។|
    count |១៣៤|
      block |ឧប្បាទេ ទារុណេ ទិស្វា សាសនត្ថង្គសូចកេ|
      block |សំវិគ្គា ភិក្ខវោ សត្ត ចិន្តយិម្ហ មយំ តទា។|
    count |១៣៥|
      block |សាសនេន វិនាម្ហាកំ ជីវិតេន អលំ មយំ|
      block |បវិសិត្វា មហារញ្ញំ យុញ្ជាម ជិនសាសនំ។|
    count |១៣៦|
      block |អទ្ទសម្ហ តទារញ្ញេ ឧព្ពិទ្ធំ សេលមុត្តមំ|
      block |និស្សេណិយា តមារុយ្ហ និស្សេណិំ បាតយិម្ហសេ។|
    count |១៣៧|
      block |តទា ឱវទិ នោ ថេរោ ពុទ្ធុប្បាទោ សុទុល្លភោ|
      block |សទ្ធាតិទុល្លភា លទ្ធា ថោកំ សេសញ្ច សាសនំ។|
    count |១៣៨|
      block |និបតន្តិ ខណាតីតា អនន្តេ ទុក្ខសាគរេ|
      block |តស្មា បយោគោ កត្តព្ពោ យាវ ឋាតិ មុនេ មតំ។|
    count |១៣៩|
      block |អរហា អាសិ សោ ថេរោ អនាគាមី តទានុគោ|
      block |សុសីលា ឥតរេ យុត្តា ទេវលោកំ អគម្ហសេ។|
    count |១៤០|
      block |និព្ពុតោ តិណ្ណសំសារោ សុទ្ធាវាសេ ច ឯកកោ|
      block |អហញ្ច បក្កុសាតិ ច សភិយោ ពាហិយោ តថា។|
    count |១៤១|
      block |កុមារកស្សបោ ចេវ តត្ថ តត្ថូបគា មយំ|
      block |សំសារពន្ធនា មុត្តា គោតមេនានុកម្បិតា។|
    count |១៤២|
      block |មល្លេសុ កុសិនារាយំ ជាតោ គព្ភេវ មេ សតោ|
      block |មាតា មតា ចិតារុឡ្ហា តតោ និប្បតិតោ អហំ។|
    count |១៤៣|
      block |បតិតោ ទព្ពបុញ្ជម្ហិ តតោ ទព្ពោតិ វិស្សុតោ|
      block |ព្រហ្មចារីពលេនាហំ វិមុត្តោ សត្តវស្សិកោ។|
    count |១៤៤|
      block |ខីរោទនពលេនាហំ បញ្ចហង្គេហុបាគតោ|
      block |ខីណាសវោបវាទេន បាបេហិ ពហុចោទិតោ។|
    count |១៤៥|
      block |ឧភោ បុញ្ញញ្ច បាបញ្ច វីតិវត្តោម្ហិ ទានិហំ|
      block |បត្វាន បរមំ សន្តិំ វិហរាមិ អនាសវោ។|
    count |១៤៦|
      block |សេនាសនំ បញ្ញាបយិំ ហាសយិត្វាន សុព្ពតេ|
      block |ជិនោ តស្មិំ គុណេ តុដ្ឋោ ឯតទគ្គេ ឋបេសិ មំ។|
    count |១៤៧|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |១៤៨|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |១៤៩|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា ទព្ពមល្លបុត្តោ ថេរោ ឥមា គាថាយោ|
    block |អភាសិត្ថាតិ។|
    stand |ទព្ពមល្លបុត្តត្ថេរស្សាបទានំ ចតុត្ថំ។|
  block |៥។ កុមារកស្សបត្ថេរអបទានំ|
    count |១៥០|
      block |ឥតោ សតសហស្សម្ហិ កប្បេ ឧប្បជ្ជិ នាយកោ|
      block |សព្ពលោកហិតោ វីរោ បទុមុត្តរនាមកោ។|
    count |១៥១|
      block |តទាហំ ព្រាហ្មណោ ហុត្វា វិស្សុតោ វេទបារគូ|
      block |ទិវាវិហារំ វិចរំ អទ្ទសំ លោកនាយកំ។|
    count |១៥២|
      block |ចតុសច្ចំ បកាសេន្តំ ពោធយន្តំ សទេវកំ|
      block |វិចិត្តកថិកានគ្គំ វណ្ណយន្តំ មហាជនេ។|
    count |១៥៣|
      block |តទា មុទិតចិត្តោហំ និមន្តេត្វា តថាគតំ|
      block |នានារត្តេហិ វត្ថេហិ អលង្ករិត្វាន មណ្ឌបំ។|
    count |១៥៤|
      block |នានារតនបជ្ជោតំ សសង្ឃំ ភោជយិំ តហិំ|
      block |ភោជយិត្វាន សត្តាហំ នានគ្គរសភោជនំ។|
    count |១៥៥|
      block |នានាចិត្តេហិ បុប្ផេហិ បូជយិត្វា សសាវកំ|
      block |និបច្ច បាទមូលម្ហិ តំ ឋានំ បត្ថយិំ អហំ។|
    count |១៥៦|
      block |តទា មុនិវរោ អាហ ករុណេករសាសយោ|
      block |បស្សថេតំ ទិជវរំ បទុមាននលោចនំ។|
    count |១៥៧|
      block |បីតិបាមោជ្ជពហុលំ សមុគ្គតតនូរុហំ|
      block |ហាសម្ហិតវិសាលក្ខំ មម សាសនលាលសំ។|
    count |១៥៨|
      block |បតិតំ បាទមូលេ មេ ឯកាវត្ថសុមានសំ|
      block |ឯស បត្ថេតិ តំ ឋានំ វិចិត្តកថិកត្តនំ។|
    count |១៥៩|
      block |សតសហស្សិតោ កប្បេ ឱក្កាកកុលសម្ភវោ|
      block |គោតមោ នាម គោត្តេន សត្ថា លោកេ ភវិស្សតិ។|
    count |១៦០|
      block |តស្ស ធម្មេសុ ទាយាទោ ឱរសោ ធម្មនិម្មិតោ|
      block |កុមារកស្សបោ នាម ហេស្សតិ សត្ថុ សាវកោ។|
    count |១៦១|
      block |វិចិត្តបុប្ផទុស្សានំ រតនានញ្ច វាហសា|
      block |វិចិត្តកថិកានំ សោ អគ្គតំ បាបុណិស្សតិ។|
    count |១៦២|
      block |តេន កម្មេន សុកតេន ចេតនាបណិធីហិ ច|
      block |ជហិត្វា មានុសំ ទេហំ តាវតិំសមគច្ឆហំ។|
    count |១៦៣|
      block |បរិព្ភមំ ភវាភវេ រង្គមជ្ឈេ យថា នដោ|
      block |សាខមិគត្រជោ ហុត្វា មិគិយា កុច្ឆិមោក្កមិំ។|
    count |១៦៤|
      block |តទា មយិ កុច្ឆិគតេ វជ្ឈវារោ ឧបដ្ឋិតោ|
      block |សាខេន ចត្តា មេ មាតា និគ្រោធំ សរណំ គតា។|
    count |១៦៥|
      block |តេន សា មិគរាជេន មរណា បរិមោចិតា|
      block |បរិច្ចជិត្វា សបាណំ មមេវំ ឱវទី តទា។|
    count |១៦៦|
      block |និគ្រោធមេវ សេវេយ្យ ន សាខមុបសំវសេ|
      block |និគ្រោធស្មិំ មតំ សេយ្យោ យញ្ចេ សាខម្ហិ ជីវិតំ។|
    count |១៦៧|
      block |តេនានុសិដ្ឋា មិគយូថបេន អហញ្ច មាតា ច តថេតរេ ច|
      block |អាគម្ម រម្មំ តុសិតាធិវាសំ គតា បវាសំ សឃរំ យថេវ។|
    count |១៦៨|
      block |បុនោ កស្សបវីរស្ស អត្ថមេន្តម្ហិ សាសនេ|
      block |អារុយ្ហ សេលសិខរំ យុញ្ជិត្វា ជិនសាសនំ។|
    count |១៦៩|
      block |ឥទានាហំ រាជគហេ ជាតោ សេដ្ឋិកុលេ អហុំ|
      block |អាបន្នសត្តា មេ មាតា បព្ពជិ អនគារិយំ។|
    count |១៧០|
      block |សគព្ភំ តំ វិទិត្វាន ទេវទត្តមុបានយុំ|
      block |សោ អវោច វិនាសេថ បាបិកំ ភិក្ខុនិំ ឥមំ។|
    count |១៧១|
      block |ឥទានិបិ មុនិន្ទេន ជិនេន អនុកម្បិតា|
      block |សុខិនី អជនី មយ្ហំ មាតា ភិក្ខុនុបស្សយេ។|
    count |១៧២|
      block |តំ វិទិត្វា មហីបាលោ កោសលោ មំ អបោសយិ|
      block |កុមារបរិហារេន នាមេនាហញ្ច កស្សបោ។|
    count |១៧៣|
      block |មហាកស្សបមាគម្ម អហំ កុមារកស្សបោ|
      block |វម្មិកសទិសំ កាយំ សុត្វា ពុទ្ធេន ទេសិតំ។|
    count |១៧៤|
      block |តតោ ចិត្តំ វិមុច្ចិ មេ អនុបាទាយ សព្ពសោ|
      block |បាយាសិំ ទមយិត្វាហំ ឯតទគ្គមបាបុណិំ។|
    count |១៧៥|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |១៧៦|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |១៧៧|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា កុមារកស្សបោ ថេរោ ឥមា គាថាយោ|
    block |អភាសិត្ថាតិ។|
    stand |កុមារកស្សបត្ថេរស្សាបទានំ បញ្ចមំ។|
    stand |ចតុវីសតិមំ ភាណវារំ។|
  block |៦។ ពាហិយត្ថេរអបទានំ|
    count |១៧៨|
      block |ឥតោ សតសហស្សម្ហិ កប្បេ ឧប្បជ្ជិ នាយកោ|
      block |មហប្បភោ តិលោកគ្គោ នាមេន បទុមុត្តរោ។|
    count |១៧៩|
      block |ខិប្បាភិញ្ញស្ស ភិក្ខុស្ស គុណំ កិត្តយតោ មុនេ|
      block |សុត្វា ឧទគ្គចិត្តោហំ ការំ កត្វា មហេសិនោ។|
    count |១៨០|
      block |ទត្វា សត្តាហិកំ ទានំ សសិស្សស្ស មុនេ អហំ|
      block |អភិវាទិយ សម្ពុទ្ធំ តំ ឋានំ បត្ថយិំ តទា។|
    count |១៨១|
      block |តតោ មំ ព្យាករិ ពុទ្ធោ ឯតំ បស្សថ ព្រាហ្មណំ|
      block |បតិតំ បាទមូលេ មេ ចរិយំ បច្ចវេក្ខណំ។|
    count |១៨២|
      block |ហេមយញ្ញោបចិតង្គំ អវទាតតនុត្តចំ|
      block |បលម្ពពិម្ពតម្ពោដ្ឋំ សេតតិណ្ហសមំ ទិជំ។|
    count |១៨៣|
      block |គុណថាមពហុតរំ សមុគ្គតតនូរុហំ|
      block |គុណោឃាយតនីភូតំ បីតិសម្ផុល្លិតាននំ។|
    count |១៨៤|
      block |ឯសោ បត្ថយតេ ឋានំ ខិប្បាភិញ្ញស្ស ភិក្ខុនោ|
      block |អនាគតេ មហាវីរោ គោតមោ នាម ហេស្សតិ។|
    count |១៨៥|
      block |តស្ស ធម្មេសុ ទាយាទោ ឱរសោ ធម្មនិម្មិតោ|
      block |ពាហិយោ នាម នាមេន ហេស្សតិ សត្ថុ សាវកោ។|
    count |១៨៦|
      block |តទា ហិ តុដ្ឋោ វុដ្ឋាយ យាវជីវំ មហាមុនេ|
      block |ការំ កត្វា ចុតោ សគ្គំ អគំ សភវនំ យថា។|
    count |១៨៧|
      block |ទេវភូតោ មនុស្សោ វា សុខិតោ តស្ស កម្មុនោ|
      block |វាហសា សំសរិត្វាន សម្បត្តិមនុភោមហំ។|
    count |១៨៨|
      block |បុន កស្សបវីរស្ស អត្ថមេន្តម្ហិ សាសនេ|
      block |អារុយ្ហ សេលសិខរំ យុញ្ជិត្វា ជិនសាសនំ។|
    count |១៨៩|
      block |វិសុទ្ធសីលោ សប្បញ្ញោ ជិនសាសនការកោ|
      block |តតោ ចុតា បញ្ច ជនា ទេវលោកំ អគម្ហសេ។|
    count |១៩០|
      block |តតោហំ ពាហិយោ ជាតោ ភារុកច្ឆេ បុរុត្តមេ|
      block |តតោ នាវាយ បក្ខន្ទោ សាគរំ អប្បសិទ្ធិយំ។|
    count |១៩១|
      block |តតោ នាវា អភិជ្ជិត្ថ គន្ត្វាន កតិបាហកំ|
      block |តទា ភីសនកេ ឃោរេ បតិតោ មករាករេ។|
    count |១៩២|
      block |តទាហំ វាយមិត្វាន សន្តរិត្វា មហោទធិំ|
      block |សុប្បាទបដ្ដនវរំ សម្បត្តោ មន្ទវេធិតោ។|
    count |១៩៣|
      block |ទារុចីរំ និវាសេត្វា គាមំ បិណ្ឌាយ បាវិសិំ|
      block |តទាហ សោ ជនោ តុដ្ឋោ អរហាយមិធាគតោ។|
    count |១៩៤|
      block |ឥមំ អន្នេន បានេន វត្ថេន សយនេន ច|
      block |ភេសជ្ជេន ច សក្កត្វា ហេស្សាម សុខិតា មយំ។|
    count |១៩៥|
      block |បច្ចយានំ តទា លាភី តេហិ សក្កតបូជិតោ|
      block |អរហាហន្តិ សង្កប្បំ ឧប្បាទេសិំ អយោនិសោ។|
    count |១៩៦|
      block |តតោ មេ ចិត្តមញ្ញាយ ចោទយី បុព្ពទេវតា|
      block |ន ត្វំ ឧបាយមគ្គញ្ញូ កុតោ ត្វំ អរហា ភវេ។|
    count |១៩៧|
      block |ចោទិតោ តាយ សំវិគ្គោ តទាហំ បរិបុច្ឆិ តំ|
      block |កេ វា ឯតេ កុហិំ លោកេ អរហន្តោ នរុត្តមា។|
    count |១៩៨|
      block |សាវត្ថិយំ កោសលមន្ទិរេ ជិនោ បហូតបញ្ញោ វរភូរិមេធសោ|
      block |សោ សក្យបុត្តោ អរហា អនាសវោ ទេសេតិ ធម្មំ អរហត្តបត្តិយា។|
    count |១៩៩|
      block |តទស្ស សុត្វា វចនំ សុបីណិតោ និធិំវ លទ្ធា កបណោតិ វិម្ហិតោ|
      block |ឧទគ្គចិត្តោ អរហត្តមុត្តមំ សុទស្សនំ ទដ្ឋុមនន្តគោចរំ។|
    count |២០០|
      block |តទា តតោ និក្ខមិត្វាន សត្ថុនោ សទា ជិនំ បស្សាមិ វិមលាននំ|
      block |ឧបេច្ច រម្មំ វិជិតវ្ហយំ វនំ ទិជេ អបុច្ឆិំ កុហិំ លោកនន្ទនោ។|
    count |២០១|
      block |តតោ អវោចុំ នរទេវវន្ទិតោ បុរំ បវិដ្ឋោ អសនេសនាយ សោ|
      block |សសោវ ខិប្បំ មុនិទស្សនុស្សុកោ ឧបេច្ច វន្ទាហិ តមគ្គបុគ្គលំ។|
    count |២០២|
      block |តតោហំ តុវដំ គន្ត្វា សាវត្ថិំ បុរមុត្តមំ|
      block |វិចរន្តំ តមទ្ទក្ខិំ បិណ្ឌត្ថំ អបិហាគិធំ។|
    count |២០៣|
      block |បត្តបាណិំ អលោលក្ខំ បាចយន្តំ បីតាករំ|
      block |សិរីនិលយសង្កាសំ រវិទិត្តិហរាននំ។|
    count |២០៤|
      block |តំ សមេច្ច និបច្ចាហំ ឥទំ វចនមព្រវិំ|
      block |កុបថេ វិប្បនដ្ឋស្ស សរណំ ហោហិ គោតម។|
    count |២០៥|
      block |បាណសន្តារណត្ថាយ បិណ្ឌាយ វិចរាមហំ|
      block |ន តេ ធម្មកថាកាលោ ឥច្ចាហ មុនិសត្តមោ។|
    count |២០៦|
      block |តទា បុនប្បុនំ ពុទ្ធំ អាយាចិំ ធម្មលាលសោ|
      block |យោ មេ ធម្មមទេសេសិ គម្ភីរំ សុញ្ញតំ បទំ។|
    count |២០៧|
      block |តស្ស ធម្មំ សុណិត្វាន បាបុណិំ អាសវក្ខយំ|
      block |បរិក្ខីណាយុកោ សន្តោ អហោ សត្ថានុកម្បកោ។|
    count |២០៨|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |២០៩|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |២១០|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    count |២១១|
      block |ឯវំ ថេរោ វិយាកាសិ ពាហិយោ ទារុចីរិយោ|
      block |សង្ការកូដេ បតិតោ ភូតាវិដ្ឋាយ គាវិយា។|
    count |២១២|
      block |អត្តនោ បុព្ពចរិយំ កិត្តយិត្វា មហាមតិ|
      block |បរិនិព្ពាយិ សោ ថេរោ សាវត្ថិយំ បុរុត្តមេ។|
    count |២១៣|
      block |នគរា និក្ខមន្តោ តំ ទិស្វាន ឥសិសត្តមោ|
      block |ទារុចីរធរំ ធីរំ ពាហិយំ ពាហិតាគមំ។|
    count |២១៤|
      block |ភូមិយំ បតិតំ ទន្តំ ឥន្ទកេតូវ បាតិតំ|
      block |គតាយុំ សុក្ខកិលេសំ ជិនសាសនការកំ។|
    count |២១៥|
      block |តតោ អាមន្តយី សត្ថា សាវកេ សាសនេ រតេ|
      block |គណ្ហថ នេត្វា ឈាបេថ តនុំ សព្រហ្មចារិនោ។|
    count |២១៦|
      block |ថូបំ ករោថ បូជេថ និព្ពុតោ សោ មហាមតិ|
      block |ខិប្បាភិញ្ញានមេសគ្គោ សាវកោ មេ វចោករោ។|
    count |២១៧|
      block |សហស្សមបិ ចេ គាថា អនត្ថបទសញ្ហិតា|
      block |ឯកំ គាថាបទំ សេយ្យោ យំ សុត្វា ឧបសម្មតិ។|
    count |២១៨|
      block |យត្ថ អាបោ ច បថវី តេជោ វាយោ ន គាធតិ|
      block |ន តត្ថ សុក្កា ជោតន្តិ អាទិច្ចោ ន បកាសតិ។|
    count |២១៩|
      block |ន តត្ថ ចន្ទិមា ភាតិ តមោ តត្ថ ន វិជ្ជតិ|
      block |យទា ច អត្តនា វេទិ មុនិមោនេន ព្រាហ្មណោ។|
    count |២២០|
      block |អថ រូបា អរូបា ច សុខទុក្ខា វិមុច្ចតិ|
      block |ឥច្ចេវំ អភណី នាថោ តិលោកសរណោ មុនិ។|
    stand |ឥត្ថំ សុទំ អាយស្មា ពាហិយោ ថេរោ ឥមា គាថាយោ|
    block |អភាសិត្ថាតិ។|
    stand |ពាហិយត្ថេរស្សាបទានំ ឆដ្ឋំ។|
  block |៧។ មហាកោដ្ឋិកត្ថេរអបទានំ|
    count |២២១|
      block |បទុមុត្តរោ នាម ជិនោ សព្ពលោកវិទូ មុនិ|
      block |ឥតោ សតសហស្សម្ហិ កប្បេ ឧប្បជ្ជិ ចក្ខុមា។|
    count |២២២|
      block |ឱវាទកោ វិញ្ញាបកោ តារកោ សព្ពបាណិនំ|
      block |ទេសនាកុសលោ ពុទ្ធោ តារេសិ ជនតំ ពហុំ។|
    count |២២៣|
      block |អនុកម្បកោ ការុណិកោ ហិតេសី សព្ពបាណិនំ|
      block |សម្បត្តេ តិត្ថិយេ សព្ពេ បញ្ចសីលេ បតិដ្ឋបិ។|
    count |២២៤|
      block |ឯវំ និរាកុលំ អាសិ សុញ្ញតំ តិត្ថិយេហិ ច|
      block |វិចិត្តំ អរហន្តេហិ វសីភូតេហិ តាទិភិ។|
    count |២២៥|
      block |រតនានដ្ឋបញ្ញាសំ ឧគ្គតោ សោ មហាមុនិ|
      block |កញ្ចនគ្ឃិយសង្កាសោ ពាត្តិំសវរលក្ខណោ។|
    count |២២៦|
      block |វស្សសតសហស្សានិ អាយុ វិជ្ជតិ តាវទេ|
      block |តាវតា តិដ្ឋមានោ សោ តារេសិ ជនតំ ពហុំ។|
    count |២២៧|
      block |តទាហំ ហំសវតិយំ ព្រាហ្មណោ វេទបារគូ|
      block |ឧបេច្ច សព្ពលោកគ្គំ អស្សោសិំ ធម្មទេសនំ។|
    count |២២៨|
      block |តទា សោ សាវកំ វីរោ បភិន្នមតិគោចរំ|
      block |អត្ថេ ធម្មេ និរុត្តេ ច បដិភានេ ច កោវិទំ។|
    count |២២៩|
      block |ឋបេសិ ឯតទគ្គម្ហិ តំ សុត្វា មុទិតោ អហំ|
      block |សសាវកំ ជិនវរំ សត្តាហំ ភោជយិំ តទា។|
    count |២៣០|
      block |ទុស្សេហច្ឆាទយិត្វាន សសិស្សំ ពុទ្ធិសាគរំ|
      block |និបច្ច បាទមូលម្ហិ តំ ឋានំ បត្ថយិំ អហំ។|
    count |២៣១|
      block |តតោ អវោច លោកគ្គោ បស្សថេតំ ទិជុត្តមំ|
      block |វិនតំ បាទមូលេ មេ កមលោទរសប្បភំ។|
    count |២៣២|
      block |ពុទ្ធសេដ្ឋស្ស ភិក្ខុស្ស ឋានំ បត្ថយតេ អយំ|
      block |តាយ សទ្ធាយ ចាគេន សទ្ធម្មស្សវនេន ច។|
    count |២៣៣|
      block |សព្ពត្ថ សុខិតោ ហុត្វា សំសរិត្វា ភវាភវេ|
      block |អនាគតម្ហិ អទ្ធានេ លច្ឆសេ តំ មនោរថំ។|
    count |២៣៤|
      block |សតសហស្សិតោ កប្បេ ឱក្កាកកុលសម្ភវោ|
      block |គោតមោ នាម គោត្តេន សត្ថា លោកេ ភវិស្សតិ។|
    count |២៣៥|
      block |តស្ស ធម្មេសុ ទាយាទោ ឱរសោ ធម្មនិម្មិតោ|
      block |កោដ្ឋិកោ នាម នាមេន ហេស្សតិ សត្ថុ សាវកោ។|
    count |២៣៦|
      block |តំ សុត្វា មុទិតោ ហុត្វា យាវជីវំ តទា ជិនំ|
      block |មេត្តចិត្តោ បរិចរិំ សតោ បញ្ញាសមាហិតោ។|
    count |២៣៧|
      block |តេន កម្មវិបាកេន ចេតនាបណិធីហិ ច|
      block |ជហិត្វា មានុសំ ទេហំ តាវតិំសមគច្ឆហំ។|
    count |២៣៨|
      block |សតានំ តីណិក្ខត្តុញ្ច ទេវរជ្ជមការយិំ|
      block |សតានំ បញ្ចក្ខត្តុញ្ច ចក្កវត្តី អហោសហំ។|
    count |២៣៩|
      block |បទេសរជ្ជំ វិបុលំ គណនាតោ អសង្ខិយំ|
      block |សព្ពត្ថ សុខិតោ អាសិំ តស្ស កម្មស្ស វាហសា។|
    count |២៤០|
      block |ទុវេ ភវេ សំសរាមិ ទេវត្តេ អថ មានុសេ|
      block |អញ្ញំ គតិំ ន គច្ឆាមិ សុចិណ្ណស្ស ឥទំ ផលំ។|
    count |២៤១|
      block |ទុវេ កុលេ បជាយាមិ ខត្តិយេ អថ ព្រាហ្មណេ|
      block |នីចេ កុលេ ន ជាយាមិ សុចិណ្ណស្ស ឥទំ ផលំ។|
    count |២៤២|
      block |បច្ឆិមេ ភវេ សម្បត្តេ ព្រហ្មពន្ធុ អហោសហំ|
      block |សាវត្ថិយំ វិប្បកុលេ បច្ចាជាតោ មហទ្ធនេ។|
    count |២៤៣|
      block |មាតា ចន្ទវតី នាម បិតា មេ អស្សលាយនោ|
      block |យទា មេ បិតរំ ពុទ្ធោ វិនយី សព្ពសុទ្ធិយា។|
    count |២៤៤|
      block |តទា បសន្នោ សុគតេ បព្ពជិំ អនគារិយំ|
      block |មោគ្គល្លានោ អាចរិយោ ឧបជ្ឈា សារិសម្ភវោ។|
    count |២៤៥|
      block |កេសេសុ ឆិជ្ជមានេសុ ទិដ្ឋិ ឆិន្នា សមូលិកា|
      block |និវាសេន្តោ ច កាសាវំ អរហត្តមបាបុណិំ។|
    count |២៤៦|
      block |អត្ថធម្មនិរុត្តីសុ បដិភានេ ច មេ មតិ|
      block |បភិន្នា តេន លោកគ្គោ ឯតទគ្គេ ឋបេសិ មំ។|
    count |២៤៧|
      block |អសន្ទិដ្ឋំ វិយាកាសិំ ឧបតិស្សេន បុច្ឆិតោ|
      block |បដិសម្ភិទាសុ តេនាហំ អគ្គោ សម្ពុទ្ធសាសនេ។|
    count |២៤៨|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |២៤៩|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |២៥០|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា មហាកោដ្ឋិកោ ថេរោ ឥមា គាថាយោ|
    block |អភាសិត្ថាតិ។|
    stand |មហាកោដ្ឋិកត្ថេរស្សាបទានំ សត្តមំ។|
  block |៨។ ឧរុវេឡកស្សបត្ថេរអបទានំ|
    count |២៥១|
      block |បទុមុត្តរោ នាម ជិនោ សព្ពលោកវិទូ មុនិ|
      block |ឥតោ សតសហស្សម្ហិ កប្បេ ឧប្បជ្ជិ ចក្ខុមា។|
    count |២៥២|
      block |ឱវាទកោ វិញ្ញាបកោ តារកោ សព្ពបាណិនំ|
      block |ទេសនាកុសលោ ពុទ្ធោ តារេសិ ជនតំ ពហុំ។|
    count |២៥៣|
      block |អនុកម្បកោ ការុណិកោ ហិតេសី សព្ពបាណិនំ|
      block |សម្បត្តេ តិត្ថិយេ សព្ពេ បញ្ចសីលេ បតិដ្ឋបិ។|
    count |២៥៤|
      block |ឯវំ និរាកុលំ អាសិ សុញ្ញតំ តិត្ថិយេហិ ច|
      block |វិចិត្តំ អរហន្តេហិ វសីភូតេហិ តាទិភិ។|
    count |២៥៥|
      block |រតនានដ្ឋបញ្ញាសំ ឧគ្គតោ សោ មហាមុនិ|
      block |កញ្ចនគ្ឃិយសង្កាសោ ពាត្តិំសវរលក្ខណោ។|
    count |២៥៦|
      block |វស្សសតសហស្សានិ អាយុ វិជ្ជតិ តាវទេ|
      block |តាវតា តិដ្ឋមានោ សោ តារេសិ ជនតំ ពហុំ។|
    count |២៥៧|
      block |តទាហំ ហំសវតិយា ព្រាហ្មណោ សាធុសម្មតោ|
      block |ឧបេច្ច លោកបជ្ជោតំ អស្សោសិំ ធម្មទេសនំ។|
    count |២៥៨|
      block |តទា មហាបរិសតិំ មហាបរិសសាវកំ|
      block |ឋបេន្តំ ឯតទគ្គម្ហិ សុត្វាន មុទិតោ អហំ។|
    count |២៥៩|
      block |មហតា បរិវារេន និមន្តេត្វា មហាជិនំ|
      block |ព្រាហ្មណានំ សហស្សេន សហទានមទាសហំ។|
    count |២៦០|
      block |មហាទានំ ទទិត្វាន អភិវាទិយ នាយកំ|
      block |ឯកមន្តំ ឋិតោ ហដ្ឋោ ឥទំ វចនមព្រវិំ។|
    count |២៦១|
      block |តយិ សទ្ធាយ មេ វីរ អធិការគុណេន ច|
      block |បរិសា មហតី ហោតុ និព្ពត្តស្ស តហិំ តហិំ។|
    count |២៦២|
      block |តទា អវោច បរិសំ គជគជ្ជិតសុស្សរោ|
      block |ករវីករុតោ សត្ថា ឯតំ បស្សថ ព្រាហ្មណំ។|
    count |២៦៣|
      block |ហេមវណ្ណំ មហាពាហុំ កមលាននលោចនំ|
      block |ឧទគ្គតនុជំ ហដ្ឋំ សទ្ធវន្តំ គុណេ មម។|
    count |២៦៤|
      block |ឯស បត្ថយតេ ឋានំ សីហឃោសស្ស ភិក្ខុនោ|
      block |អនាគតម្ហិ អទ្ធានេ លច្ឆសេ តំ មនោរថំ។|
    count |២៦៥|
      block |សតសហស្សិតោ កប្បេ ឱក្កាកកុលសម្ភវោ|
      block |គោតមោ នាម គោត្តេន សត្ថា លោកេ ភវិស្សតិ។|
    count |២៦៦|
      block |តស្ស ធម្មេសុ ទាយាទោ ឱរសោ ធម្មនិម្មិតោ|
      block |កស្សបោ នាម គោត្តេន ហេស្សតិ សត្ថុ សាវកោ។|
    count |២៦៧|
      block |ឥតោ ទ្វេនវុតេ កប្បេ អហុ សត្ថា អនុត្តរោ|
      block |អនូបមោ អសទិសោ ផុស្សោ លោកគ្គនាយកោ។|
    count |២៦៨|
      block |សោ ច សព្ពំ តមំ ហន្ត្វា វិជដេត្វា មហាជដំ|
      block |វស្សតេ អមតំ វុដ្ឋិំ តប្បយន្តោ សទេវកំ។|
    count |២៦៩|
      block |តទា ហិ ពារាណសិយំ រាជា បច្ចា អហុម្ហសេ|
      block |ភាតរោម្ហ តយោ សព្ពេ សំវិសដ្ឋាវ រាជិនោ។|
    count |២៧០|
      block |វីរង្គរូបា ពលិនោ សង្គាមេ អបរាជិតា|
      block |តទា កុបិតបច្ចន្តោ អម្ហេ អាហ មហីបតិ។|
    count |២៧១|
      block |ឯថ គន្ត្វាន បច្ចន្តំ សោធេត្វា អដ្ដវីពលំ|
      block |ខេមំ វិជិរិតំ កត្វា បុន ទេថាតិ ភាសថ។|
    count |២៧២|
      block |តតោ មយំ អវោចុម្ហ យទិ ទេយ្យាសិ នាយកំ|
      block |ឧបដ្ឋានាយ អម្ហាកំ សាធយិស្សាម វោ តតោ។|
    count |២៧៣|
      block |តតោ មយំ លទ្ធវរា ភូមិបាលេន បេសិតា|
      block |និក្ខិត្តសត្ថំ បច្ចន្តំ កត្វា បុនរុបច្ច តំ។|
    count |២៧៤|
      block |យាចិត្វា សត្ថុបដ្ឋានំ រាជានំ លោកនាយកំ|
      block |មុនិវីរំ លភិត្វាន យាវជីវំ យជិម្ហ តំ។|
    count |២៧៥|
      block |មហគ្ឃានិ ច វត្ថានិ បណីតានិ រសានិ ច|
      block |សេនាសនានិ រម្មានិ ភេសជ្ជានិ ហិតានិ ច។|
    count |២៧៦|
      block |ទត្វា សសង្ឃមុនិនោ ធម្មេនុប្បាទិតានិ នោ|
      block |សីលវន្តោ ការុណិកា ភាវនាយុត្តមានសា។|
    count |២៧៧|
      block |សទ្ធា បរិចរិត្វាន មេត្តចិត្តេន នាយកំ|
      block |និព្ពុតេ តម្ហិ លោកគ្គេ បូជំ កត្វា យថាពលំ។|
    count |២៧៨|
      block |តតោ ចុតា សន្តុសិតំ គតា តត្ថ មហាសុខំ|
      block |អនុភូតា មយំ សព្ពេ ពុទ្ធបូជាយិទំ ផលំ។|
    count |២៧៩|
      block |មាយាការោ យថា រង្គេ ទស្សេសិ វិកតិំ ពហុំ|
      block |តថា ភវេ ភមន្តោហំ វិទេហាធិបតី អហុំ។|
    count |២៨០|
      block |គុណាចេឡស្ស វាក្យេន មិច្ឆាទិដ្ឋិគតាសយោ|
      block |នរកំ មគ្គមារូឡ្ហោ រុចាយ មម ធីតុយា។|
    count |២៨១|
      block |ឱវាទំ នាទិយិត្វាន ព្រហ្មុនា នារទេនហំ|
      block |ពហុធា សំសិតោ សន្តោ ទិដ្ឋិំ ហិត្វាន បាបិកំ។|
    count |២៨២|
      block |បូរយិត្វា វិសេសេន ទស កម្មបថានិហំ|
      block |ហិត្វាន ទេហមគមិំ សគ្គំ សភវនំ យថា។|
    count |២៨៣|
      block |បច្ឆិមេ ភវេ សម្បត្តេ ព្រហ្មពន្ធុ អហោសហំ|
      block |ពារាណសិយំ ផីតាយំ ជាតោ វិប្បមហាកុលេ។|
    count |២៨៤|
      block |មច្ចុព្យាធិជរា ភីតោ ឱគាហេត្វា មហាវនំ|
      block |និព្ពានំ បទមេសន្តោ ជដិលេសុ បរិព្ពជិំ។|
    count |២៨៥|
      block |តទា ទ្វេ ភាតរោ មយ្ហំ បព្ពជិំសុ មយា សហ|
      block |ឧរុវេឡាយំ មាបេត្វា អស្សមំ និវសិំ អហំ។|
    count |២៨៦|
      block |កស្សបោ នាម គោត្តេន ឧរុវេឡនិវាសិកោ|
      block |តតោ មេ អាសិ បញ្ញត្តិ ឧរុវេឡកស្សបោ ឥតិ។|
    count |២៨៧|
      block |នទីសកាសេ ភាតា មេ នទីកស្សបសវ្ហយោ|
      block |អាសី សកាសនាមេន គយាយំ គយាកស្សបោ។|
    count |២៨៨|
      block |ទ្វេ សតានិ កនិដ្ឋស្ស តីណិ មជ្ឈស្ស ភាតុនោ|
      block |មម បញ្ច សតានូនា សិស្សា សព្ពេ មមានុគា។|
    count |២៨៩|
      block |តទា ឧបេច្ច មំ ពុទ្ធោ កត្វាន វិវិធានិ មេ|
      block |បាដិហីរានិ លោកគ្គោ វិនេសិ នរសារថិ។|
    count |២៩០|
      block |សហស្សបរិវារេន អហោសិំ ឯហិភិក្ខុកោ|
      block |តេហេវ សហ សព្ពេហិ អរហត្តមបាបុណិំ។|
    count |២៩១|
      block |តេ ចេវញ្ញេ ច ពហវោ សិស្សា មំ បរិវារយុំ|
      block |សាសិតុញ្ច សមត្ថោហំ តតោ មំ ឥសិសត្តមោ។|
    count |២៩២|
      block |មហាបរិសភាវស្មិំ ឯតទគ្គេ ឋបេសិ មំ|
      block |អហោ ពុទ្ធេ កតំ ការំ សផលំ មេ អជាយថ។|
    count |២៩៣|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |២៩៤|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |២៩៥|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា ឧរុវេឡកស្សបោ ថេរោ ឥមា គាថាយោ|
    block |អភាសិត្ថាតិ។|
    stand |ឧរុវេឡកស្សបត្ថេរស្សាបទានំ អដ្ឋមំ។|
  block |៩។ រាធត្ថេរអបទានំ|
    count |២៩៦|
      block |បទុមុត្តរោ នាម ជិនោ សព្ពលោកវិទូ មុនិ|
      block |ឥតោ សតសហស្សម្ហិ កប្បេ ឧប្បជ្ជិ ចក្ខុមា។|
    count |២៩៧|
      block |ឱវាទកោ វិញ្ញាបកោ តារកោ សព្ពបាណិនំ|
      block |ទេសនាកុសលោ ពុទ្ធោ តារេសិ ជនតំ ពហុំ។|
    count |២៩៨|
      block |អនុកម្បកោ ការុណិកោ ហិតេសី សព្ពបាណិនំ|
      block |សម្បត្តេ តិត្ថិយេ សព្ពេ បញ្ចសីលេ បតិដ្ឋបិ។|
    count |២៩៩|
      block |ឯវំ និរាកុលំ អាសិ សុញ្ញតំ តិត្ថិយេហិ ច|
      block |វិចិត្តំ អរហន្តេហិ វសីភូតេហិ តាទិភិ។|
    count |៣០០|
      block |រតនានដ្ឋបញ្ញាសំ ឧគ្គតោ សោ មហាមុនិ|
      block |កញ្ចនគ្ឃិយសង្កាសោ ពាត្តិំសវរលក្ខណោ។|
    count |៣០១|
      block |វស្សសតសហស្សានិ អាយុ វិជ្ជតិ តាវទេ|
      block |តាវតា តិដ្ឋមានោ សោ តារេសិ ជនតំ ពហុំ។|
    count |៣០២|
      block |តទាហំ ហំសវតិយំ ព្រាហ្មណោ មន្តបារគូ|
      block |ឧបេច្ច តំ នរវរំ អស្សោសិំ ធម្មទេសនំ។|
    count |៣០៣|
      block |បញ្ញបេន្តំ មហាវីរំ បរិសាសុ វិសារទំ|
      block |បដិភានេយ្យកំ ភិក្ខុំ ឯតទគ្គេ វិនាយកំ។|
    count |៣០៤|
      block |តទាហំ ការំ កត្វាន សសង្ឃេ លោកនាយកេ|
      block |និបច្ច សិរសា បាទេ តំ ឋានំ អភិបត្ថយិំ។|
    count |៣០៥|
      block |តតោ មំ ភគវា អាហ សិង្គីនិក្ខសមប្បភោ|
      block |សរេន រជនីយេន កិលេសមលហារិនា។|
    count |៣០៦|
      block |សុខី ភវស្សុ ទីឃាយុ សិជ្ឈតុ បណិធី តវ|
      block |សសង្ឃេ មេ កតំ ការំ អតីវ វិបុលំ តយា។|
    count |៣០៧|
      block |សតសហស្សិតោ កប្បេ ឱក្កាកកុលសម្ភវោ|
      block |គោតមោ នាម គោត្តេន សត្ថា លោកេ ភវិស្សតិ។|
    count |៣០៨|
      block |តស្ស ធម្មេសុ ទាយាទោ ឱរសោ ធម្មនិម្មិតោ|
      block |រាធោតិ នាមធេយ្យេន ហេស្សតិ សត្ថុ សាវកោ។|
    count |៣០៩|
      block |ស តេ ហេតុគុណេ តុដ្ឋោ សក្យបុត្តោ នរាសភោ|
      block |បដិភានេយ្យកានគ្គំ បញ្ញបេស្សតិ នាយកោ។|
    count |៣១០|
      block |តំ សុត្វា មុទិតោ ហុត្វា យាវជីវំ តទា ជិនំ|
      block |មេត្តចិត្តោ បរិចរិំ សតោ បញ្ញាសមាហិតោ។|
    count |៣១១|
      block |តេន កម្មេន សុកតេន ចេតនាបណិធីហិ ច|
      block |ជហិត្វា មានុសំ ទេហំ តាវតិំសមគច្ឆហំ។|
    count |៣១២|
      block |សតានំ តីណិក្ខត្តុញ្ច ទេវរជ្ជមការយិំ|
      block |សតានំ បញ្ចក្ខត្តុញ្ច ចក្កវត្តី អហោសហំ។|
    count |៣១៣|
      block |បទេសរជ្ជំ វិបុលំ គណនាតោ អសង្ខិយំ|
      block |សព្ពត្ថ សុខិតោ អាសិំ តស្ស កម្មស្ស វាហសា។|
    count |៣១៤|
      block |បច្ឆិមេ ភវេ សម្បត្តេ គិរិព្ពជបុរុត្តមេ|
      block |ជាតោ វិប្បកុលេ និទ្ធេ វិកលច្ឆាទនាសនេ។|
    count |៣១៥|
      block |កដច្ឆុភិក្ខំ បាទាសិំ សារិបុត្តស្ស តាទិនោ|
      block |យទា ជិណ្ណោ ច វុទ្ធោ ច តទារាមមុបាគមិំ។|
    count |៣១៦|
      block |បព្ពជតិ ន មំ កោចិ ជិណ្ណទុព្ពលថាមកំ|
      block |តេន ទីនោ វិវណ្ណង្គោ សោកោ ចាសិំ តទា អហំ។|
    count |៣១៧|
      block |ទិស្វា មហាការុណិកោ មមមាហ មហាមុនិ|
      block |កិមត្ថំ បុត្តសោកដ្ដោ ព្រូហិ តេ ចិត្តជំ រុជំ។|
    count |៣១៨|
      block |បព្ពជ្ជំ ន លភេ វីរ ស្វាក្ខាតេ តវ សាសនេ|
      block |តេន សោកេន ទីនោស្មិ សរណំ ហោហិ នាយក។|
    count |៣១៩|
      block |តទា ភិក្ខូ សមានេត្វា អបុច្ឆិ មុនិសត្តមោ|
      block |ឥមស្ស អធិការំ យេ សរន្តិ ព្យាហរន្តុ តេ។|
    count |៣២០|
      block |សារិបុត្តោ តទាវោច ការមស្ស សរាមហំ|
      block |កដច្ឆុភិក្ខំ ទាបេសិ បិណ្ឌាយ ចរតោ មម។|
    count |៣២១|
      block |សាធុ សាធុ កតញ្ញូសិ សារិបុត្ត ឥមំ តុវំ|
      block |បព្ពាជេហិ ទិជំ វុឌ្ឍំ ហេស្សតាជានិយោ អយំ។|
    count |៣២២|
      block |តតោ អលត្ថំ បព្ពជ្ជំ កម្មវាចោបសម្បទំ|
      block |ន ចិរេនេវ កាលេន បាបុណិំ អាសវក្ខយំ។|
    count |៣២៣|
      block |សក្កច្ចំ មុនិនោ វាក្យំ សុណាមិ មុទិតោ យតោ|
      block |បដិភានេយ្យកានគ្គំ តតោ មំ ឋបយី ជិនោ។|
    count |៣២៤|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៣២៥|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៣២៦|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា រាធោ ថេរោ ឥមា គាថាយោ|
    block |អភាសិត្ថាតិ។|
    stand |រាធត្ថេរស្សាបទានំ នវមំ។|
  block |១០។ មោឃរាជត្ថេរអបទានំ|
    count |៣២៧|
      block |បទុមុត្តរោ នាម ជិនោ សព្ពលោកវិទូ មុនិ|
      block |ឥតោ សតសហស្សម្ហិ កប្បេ ឧប្បជ្ជិ ចក្ខុមា។|
    count |៣២៨|
      block |ឱវាទកោ វិញ្ញាបកោ តារកោ សព្ពបាណិនំ|
      block |ទេសនាកុសលោ ពុទ្ធោ តារេសិ ជនតំ ពហុំ។|
    count |៣២៩|
      block |អនុកម្បកោ ការុណិកោ ហិតេសី សព្ពបាណិនំ|
      block |សម្បត្តេ តិត្ថិយេ សព្ពេ បញ្ចសីលេ បតិដ្ឋបិ។|
    count |៣៣០|
      block |ឯវំ និរាកុលំ អាសិ សុញ្ញតំ តិត្ថិយេហិ ច|
      block |វិចិត្តំ អរហន្តេហិ វសីភូតេហិ តាទិភិ។|
    count |៣៣១|
      block |រតនានដ្ឋបញ្ញាសំ ឧគ្គតោ សោ មហាមុនិ|
      block |កញ្ចនគ្ឃិយសង្កាសោ ពាត្តិំសវរលក្ខណោ។|
    count |៣៣២|
      block |វស្សសតសហស្សានិ អាយុ វិជ្ជតិ តាវទេ|
      block |តាវតា តិដ្ឋមានោ សោ តារេសិ ជនតំ ពហុំ។|
    count |៣៣៣|
      block |តទាហំ ហំសវតិយំ កុលេ អញ្ញតរេ អហុំ|
      block |បរកម្មាយនេ យុត្តោ នត្ថិ មេ កិញ្ចិ សំធនំ។|
    count |៣៣៤|
      block |បដិក្កមនសាលាយំ វសន្តោ កតភូមិយំ|
      block |អគ្គិំ ឧជ្ជាលយិំ តត្ថ ទឡ្ហំ កណ្ហាសិ សា ហី។|
    count |៣៣៥|
      block |តទា បរិសតិំ នាថោ ចតុសច្ចបកាសកោ|
      block |សាវកំ សម្បកិត្តេសិ លូខចីវរធារកំ។|
    count |៣៣៦|
      block |តស្ស តម្ហិ គុណេ តុដ្ឋោ បណិបច្ច តថាគតំ|
      block |លូខចីវរធារគ្គំ បត្ថយិំ ឋានមុត្តមំ។|
    count |៣៣៧|
      block |តទា អវោច ភគវា សាវកេ បទុមុត្តរោ|
      block |បស្សថេតំ បុរិសកំ កុចេលំ តនុទេហកំ។|
    count |៣៣៨|
      block |បីតិប្បសន្នវទនំ សទ្ធាធនសមន្វិតំ|
      block |ឧទគ្គតនុជំ ហដ្ឋំ អចលំ សាលបិណ្ឌិតំ។|
    count |៣៣៩|
      block |ឯសោ បត្ថេតិ តំ ឋានំ សច្ចសេនស្ស ភិក្ខុនោ|
      block |លូខចីវរធារិស្ស តស្ស វណ្ណសិតាសយោ។|
    count |៣៤០|
      block |តំ សុត្វា មុទិតោ ហុត្វា និបច្ច សិរសា ជិនំ|
      block |យាវជីវំ សុភំ កម្មំ ករិត្វា ជិនសាសនេ។|
    count |៣៤១|
      block |តេន កម្មេន សុកតេន ចេតនាបណិធីហិ ច|
      block |ជហិត្វា មានុសំ ទេហំ តាវតិំសូបគោ អហំ។|
    count |៣៤២|
      block |បដិក្កមនសាលាយំ ភូមិទាហកកម្មុនា|
      block |សមសហស្សំ និរយេ អទយ្ហិំ វេទនាដ្ដិតោ។|
    count |៣៤៣|
      block |តេន កម្មាវសេសេន បញ្ច ជាតិសតានិហំ|
      block |មនុស្សោ កុលជោ ហុត្វា ជាតិយា លក្ខណង្កិតោ។|
    count |៣៤៤|
      block |បញ្ច ជាតិសតានេវ កុដ្ឋរោគសមប្បិតោ|
      block |មហាទុក្ខំ អនុភវិំ តស្ស កម្មស្ស វាហសា។|
    count |៣៤៥|
      block |ឥមស្មិំ ភទ្ទកេ កប្បេ ឧបរិដ្ឋំ យសស្សិនំ|
      block |បិណ្ឌបាតេន តប្បេសិំ បសន្នមានសោ អហំ។|
    count |៣៤៦|
      block |តេន កម្មវិសេសេន ចេតនាបណិធីហិ ច|
      block |ជហិត្វា មានុសំ ទេហំ តាវតិំសមគច្ឆហំ។|
    count |៣៤៧|
      block |បច្ឆិមេ ភវេ សម្បត្តេ អជាយិំ ខត្តិយេ កុលេ|
      block |បិតុនោ អច្ចយេនាហំ មហារជ្ជសមប្បិតោ។|
    count |៣៤៨|
      block |កុដ្ឋរោគាធិភូតោហំ ន រតិំ ន សុខំ លភេ|
      block |មោឃំ រជ្ជំ សុខំ យស្មា មោឃរាជា តតោ អហំ។|
    count |៣៤៩|
      block |កាយស្ស ទោសំ ទិស្វាន បព្ពជិំ អនគារិយំ|
      block |ពាវរិស្ស ទិជគ្គស្ស សិស្សត្តំ អជ្ឈុបាគមិំ។|
    count |៣៥០|
      block |មហតា បរិវារេន ឧបេច្ច នរនាយកំ|
      block |អបុច្ឆិំ និបុណំ បញ្ហំ តំ វីរំ វាទិសូទនំ។|
    count |៣៥១|
      block |អយំ លោកោ បរោ លោកោ ព្រហ្មលោកោ សទេវកោ|
      block |ទិដ្ឋិំ នោ នាភិជានាមិ គោតមស្ស យសស្សិនោ។|
    count |៣៥២|
      block |ឯវាភិក្កន្តទស្សាវិំ អត្ថិ បញ្ហេន អាគមំ|
      block |កថំ លោកំ អវេក្ខន្តំ មច្ចុរាជា ន បស្សតិ។|
    count |៣៥៣|
      block |សុញ្ញតោ លោកំ អវេក្ខស្សុ មោឃរាជ សទា សតោ|
      block |អត្តានុទិដ្ឋិំ ឧហច្ច ឯវំ មច្ចុតរោ សិយា។|
    count |៣៥៤|
      block |ឯវំ លោកំ អវេក្ខន្តំ មច្ចុរាជា ន បស្សតិ|
      block |ឥតិ មំ អភណិ ពុទ្ធោ សព្ពរោគតិកិច្ឆកោ។|
    count |៣៥៥|
      block |សហ គាថាវសានេន កេសមស្សុវិវជ្ជិតោ|
      block |កាសាវវត្ថវសនោ អាសិំ ភិក្ខុ តថារហា។|
    count |៣៥៦|
      block |សង្ឃិកេសុ វិហារេសុ ន វសិំ រោគបីឡិតោ|
      block |មា វិហារោ បទុស្សីតិ វាតរោគេហិ បីឡិតោ។|
    count |៣៥៧|
      block |សង្ការកូដា អាហិត្វា សុសានា រថិកាហិ ច|
      block |តតោ សង្ឃាដិំ ករិត្វា ធារយិំ លូខចីវរំ។|
    count |៣៥៨|
      block |មហាភិសក្កោ តស្មិំ មេ គុណេ តុដ្ឋោ វិនាយកោ|
      block |លូខចីវរធារីនំ ឯតទគ្គេ ឋបេសិ មំ។|
    count |៣៥៩|
      block |បុញ្ញបាបបរិក្ខីណោ សព្ពរោគវិវជ្ជិតោ|
      block |សិខីវ អនុបាទានោ និព្ពាយិស្សមនាសវោ។|
    count |៣៦០|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៣៦១|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៣៦២|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      block |កច្ចានោ វក្កលី ថេរោ មហាកប្បិនសវ្ហយោ|
      block |ទព្ពោ កុមារនាមោ ច ពាហិយោ កោដ្ឋិកោ វសី។|
      block |ឧរុវេឡកស្សបោ រាធោ មោឃរាជា ច បណ្ឌិតោ|
      block |តីណិ គាថាសតានេត្ថ ពាសដ្ឋិ ចេវ បិណ្ឌិតា។|
    stand |ឥត្ថំ សុទំ អាយស្មា មោឃរាជា ថេរោ ឥមា គាថាយោ|
    block |អភាសិត្ថាតិ។|
    stand |មោឃរាជត្ថេរស្សាបទានំ ទសមំ។|
    stand |កច្ចាយនវគ្គោ ចតុបញ្ញាសមោ។|
    block |តស្សុទ្ទានំ|
