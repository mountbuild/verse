block |៥៣។ តិណទាយកវគ្គោ|
  block |១។ តិណមុដ្ឋិទាយកត្ថេរអបទានំ|
    count |១|
      block |ហិមវន្តស្សាវិទូរេ លម្ពកោ នាម បព្ពតោ|
      block |តត្ថេវ តិស្សោ សម្ពុទ្ធោ អព្ភោកាសម្ហិ ចង្កមិ។|
    count |២|
      block |មិគលុទ្ទោ បុរេ អាសិំ អរញ្ញេ កាននេ អហំ|
      block |ទិស្វាន តំ ទេវទេវំ តិណមុដ្ឋិមទាសហំ។|
    count |៣|
      block |និសីទនត្ថំ ពុទ្ធស្ស ទត្វា ចិត្តំ បសាទយិំ|
      block |សម្ពុទ្ធំ អភិវាទេត្វា បក្កាមិំ ឧត្តរាមុខោ។|
    count |៤|
      block |អចិរំ គតមត្តស្ស មិគរាជា អបោថយិ|
      block |សីហេន បោថិតោ សន្តោ តត្ថ កាលង្កតោ អហំ។|
    count |៥|
      block |អាសន្នេ មេ កតំ កម្មំ ពុទ្ធសេដ្ឋេ អនាសវេ|
      block |សុមុត្តោ សរវេគោវ ទេវលោកមគច្ឆហំ។|
    count |៦|
      block |យូបោ តត្ថ សុភោ អាសិ បុញ្ញកម្មាភិនិម្មិតោ|
      block |សហស្សកណ្ឌោ សតភេណ្ឌុ ធជាលុ ហរិតាមយោ។|
    count |៧|
      block |បភា និទ្ធាវតេ តស្ស សតរំសីវ ឧគ្គតោ|
      block |អាកិណ្ណោ ទេវកញ្ញាហិ អាមោទិំ កាមកាមិហំ។|
    count |៨|
      block |ទេវលោកា ចវិត្វាន សុក្កមូលេន ចោទិតោ|
      block |អាគន្ត្វាន មនុស្សត្តំ បត្តោម្ហិ អាសវក្ខយំ។|
    count |៩|
      block |ចតុន្នវុតិតោ កប្បេ និសីទនមទាសហំ|
      block |ទុគ្គតិំ នាភិជានាមិ តិណមុដ្ឋេ ឥទំ ផលំ។|
    count |១០|
      block |កិលេសា ឈាបិតា មយ្ហំ ភវា សព្ពេ សមូហតា|
      block |នាគោវ ពន្ធនំ ឆេត្វា វិហរាមិ អនាសវោ។|
    count |១១|
      block |ស្វាគតំ វត មេ អាសិ មម ពុទ្ធស្ស សន្តិកេ|
      block |តិស្សោ វិជ្ជា អនុប្បត្តា កតំ ពុទ្ធស្ស សាសនំ។|
    count |១២|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា តិណមុដ្ឋិទាយកោ ថេរោ ឥមា គាថាយោ|
    block |អភាសិត្ថាតិ។|
    stand |តិណមុដ្ឋិទាយកត្ថេរស្សាបទានំ បឋមំ។|
  block |២។ មញ្ចទាយកត្ថេរអបទានំ|
    count |១៣|
      block |វិបស្សិនោ ភគវតោ លោកជេដ្ឋស្ស តាទិនោ|
      block |ឯកមញ្ចំ មយា ទិន្នំ បសន្នេន សបាណិនា។|
    count |១៤|
      block |ហត្ថិយានំ អស្សយានំ ទិព្ពយានំ សមជ្ឈគំ|
      block |តេន មញ្ចកទានេន បត្តោម្ហិ អាសវក្ខយំ។|
    count |១៥|
      block |ឯកនវុតិតោ កប្បេ យំ មញ្ចមទទិំ តទា|
      block |ទុគ្គតិំ នាភិជានាមិ មញ្ចទានស្សិទំ ផលំ។|
    count |១៦|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |១៧|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |១៨|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា មញ្ចទាយកោ ថេរោ ឥមា គាថាយោ អភាសិត្ថាតិ។|
    stand |មញ្ចទាយកត្ថេរស្សាបទានំ ទុតិយំ។|
  block |៣។ សរណគមនិយត្ថេរអបទានំ|
    count |១៩|
      block |អារុហិម្ហ តទា នាវំ ភិក្ខុ ចាជីវិកោ ចហំ|
      block |នាវាយ ភិជ្ជមានាយ ភិក្ខុ មេ សរណំ អទា។|
    count |២០|
      block |ឯកតិំសេ ឥតោ កប្បេ យំ សោ មេ សរណំ អទា|
      block |ទុគ្គតិំ នាភិជានាមិ សរណគមនេ ផលំ។|
    count |២១|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |២២|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |២៣|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា សរណគមនិយោ ថេរោ ឥមា គាថាយោ|
    block |អភាសិត្ថាតិ។|
    stand |សរណគមនិយត្ថេរស្សាបទានំ តតិយំ។|
  block |៤។ អព្ភញ្ជនទាយកត្ថេរអបទានំ|
    count |២៤|
      block |នគរេ ពន្ធុមតិយា រាជុយ្យានេ វសាមហំ|
      block |ចម្មវាសី តទា អាសិំ កមណ្ឌលុធរោ អហំ។|
    count |២៥|
      block |អទ្ទសំ វិមលំ ពុទ្ធំ សយម្ភុំ អបរាជិតំ|
      block |បធានំ បហិតត្តំ តំ ឈាយិំ ឈានរតំ វសិំ។|
    count |២៦|
      block |សព្ពកាមសមិទ្ធិញ្ច ឱឃតិណ្ណមនាសវំ|
      block |ទិស្វា បសន្នោ សុមនោ អព្ភញ្ជនមទាសហំ។|
    count |២៧|
      block |ឯកនវុតិតោ កប្បេ យំ ទានមទទិំ តទា|
      block |ទុគ្គតិំ នាភិជានាមិ អព្ភញ្ជនស្សិទំ ផលំ។|
    count |២៨|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |២៩|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៣០|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា អព្ភញ្ជនទាយកោ ថេរោ ឥមា គាថាយោ|
    block |អភាសិត្ថាតិ។|
    stand |អព្ភញ្ជនទាយកត្ថេរស្សាបទានំ ចតុត្ថំ។|
  block |៥។ សុបដទាយកត្ថេរអបទានំ|
    count |៣១|
      block |ទិវាវិហារា និក្ខន្តោ វិបស្សី លោកនាយកោ|
      block |លហុំ សុបដកំ ទត្វា កប្បំ សគ្គម្ហិ មោទហំ។|
    count |៣២|
      block |ឯកនវុតិតោ កប្បេ សុបដកមទាសហំ|
      block |ទុគ្គតិំ នាភិជានាមិ សុបដស្ស ឥទំ ផលំ។|
    count |៣៣|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៣៤|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៣៥|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា សុបដទាយកោ ថេរោ ឥមា គាថាយោ|
    block |អភាសិត្ថាតិ។|
    stand |សុបដទាយកត្ថេរស្សាបទានំ បញ្ចមំ។|
  block |៦។ ទណ្ឌទាយកត្ថេរអបទានំ|
    count |៣៦|
      block |កាននំ វនមោគយ្ហ វេឡុំ ឆេត្វានហំ តទា|
      block |អាលម្ពណំ ករិត្វាន សង្ឃស្ស អទទិំ ពហុំ។|
    count |៣៧|
      block |តេន ចិត្តប្បសាទេន សុព្ពតេ អភិវាទិយ|
      block |អាលម្ពទណ្ឌំ ទត្វាន បក្កាមិំ ឧត្តរាមុខោ។|
    count |៣៨|
      block |ចតុន្នវុតិតោ កប្បេ យំ ទណ្ឌមទទិំ តទា|
      block |ទុគ្គតិំ នាភិជានាមិ ទណ្ឌទានស្សិទំ ផលំ។|
    count |៣៩|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៤០|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៤១|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា ទណ្ឌទាយកោ ថេរោ ឥមា គាថាយោ|
    block |អភាសិត្ថាតិ។|
    stand |ទណ្ឌទាយកត្ថេរស្សាបទានំ ឆដ្ឋំ។|
    stand |តេវីសតិមំ ភាណវារំ។|
  block |៧។ គិរិនេលបូជកត្ថេរអបទានំ|
    count |៤២|
      block |មិគលុទ្ទោ បុរេ អាសិំ វិបិនេ វិចរំ អហំ|
      block |អទ្ទសំ វិរជំ ពុទ្ធំ សព្ពធម្មាន បារគុំ។|
    count |៤៣|
      block |តស្មិំ មហាការុណិកេ សព្ពសត្តហិតេ រតេ|
      block |បសន្នចិត្តោ សុមនោ នេលបុប្ផមបូជយិំ។|
    count |៤៤|
      block |ឯកតិំសេ ឥតោ កប្បេ យំ បុប្ផមភិបូជយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |៤៥|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៤៦|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៤៧|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា គិរិនេលបូជកោ ថេរោ ឥមា គាថាយោ|
    block |អភាសិត្ថាតិ។|
    stand |គិរិនេលបូជកត្ថេរស្សាបទានំ សត្តមំ។|
  block |៨។ ពោធិសម្មជ្ជកត្ថេរអបទានំ|
    count |៤៨|
      block |អហំ បុរេ ពោធិបត្តំ ឧជ្ឈិតំ ចេតិយង្គណេ|
      block |តំ គហេត្វាន ឆឌ្ឌេសិំ អលភិំ វីសតីគុណេ។|
    count |៤៩|
      block |តស្ស កម្មស្ស តេជេន សំសរន្តោ ភវាភវេ|
      block |ទុវេ ភវេ សំសរាមិ ទេវត្តេ ចាបិ មានុសេ។|
    count |៥០|
      block |ទេវលោកា ចវិត្វាន អាគន្ត្វា មានុសំ ភវំ|
      block |ទុវេ កុលេ បជាយាមិ ខត្តិយេ ចាបិ ព្រាហ្មណេ។|
    count |៥១|
      block |អង្គបច្ចង្គសម្បន្នោ អារោហបរិណាហវា|
      block |អភិរូបោ សុចិ ហោមិ សម្បុណ្ណង្គោ អនូនកោ។|
    count |៥២|
      block |ទេវលោកេ មនុស្សេ វា ជាតោ វា យត្ថ កត្ថចិ|
      block |ភវេ សុវណ្ណវណ្ណោ ច ឧត្តត្តកនកូបមោ។|
    count |៥៣|
      block |មុទុកា មទ្ទវា ស្និទ្ធា សុខុមា សុកុមារិកា|
      block |ឆវិ មេ សព្ពទា ហោតិ ពោធិបត្តេ សុឆឌ្ឌិតេ។|
    count |៥៤|
      block |យតោ កុតោចិ គតីសុ សរីរេ សមុទាគតេ|
      block |ន លិម្បតិ រជោជល្លំ វិបាកោ បត្តឆឌ្ឌិតេ។|
    count |៥៥|
      block |ឧណ្ហេ វាតាតបេ តស្ស អគ្គិតាបេន វា បន|
      block |គត្តេ សេទា ន មុច្ចន្តិ វិបាកោ បត្តឆឌ្ឌិតេ។|
    count |៥៦|
      block |កុដ្ឋំ គណ្ឌោ កិលាសោ ច តិលកា បិឡកា តថា|
      block |ន ហោន្តិ កាយេ ទទ្ទុ ច វិបាកោ បត្តឆឌ្ឌិតេ។|
    count |៥៧|
      block |អបរម្បិ គុណំ តស្ស និព្ពត្តតិ ភវាភវេ|
      block |រោគា ន ហោន្តិ កាយស្មិំ វិបាកោ បត្តឆឌ្ឌិតេ។|
    count |៥៨|
      block |អបរម្បិ គុណំ តស្ស និព្ពត្តតិ ភវាភវេ|
      block |ន ហោតិ ចិត្តជា បីឡា វិបាកោ បត្តឆឌ្ឌិតេ។|
    count |៥៩|
      block |អបរម្បិ គុណំ តស្ស និព្ពត្តតិ ភវាភវេ|
      block |អមិត្តា ន ភវន្តស្ស វិបាកោ បត្តឆឌ្ឌិតេ។|
    count |៦០|
      block |អបរម្បិ គុណំ តស្ស និព្ពត្តតិ ភវាភវេ|
      block |អនូនភោគោ ភវតិ វិបាកោ បត្តឆឌ្ឌិតេ។|
    count |៦១|
      block |អបរម្បិ គុណំ តស្ស និព្ពត្តតិ ភវាភវេ|
      block |អគ្គិរាជូហិ ចោរេហិ ន ហោតិ ឧទកេ ភយំ។|
    count |៦២|
      block |អបរម្បិ គុណំ តស្ស និព្ពត្តតិ ភវាភវេ|
      block |ទាសិទាសា អនុចរា ហោន្តិ ចិត្តានុវត្តកា។|
    count |៦៣|
      block |យម្ហិ អាយុប្បមាណម្ហិ ជាយតេ មានុសេ ភវេ|
      block |តតោ ន ហាយតេ អាយុ តិដ្ឋតេ យាវតាយុកំ។|
    count |៦៤|
      block |អព្ភន្តរា ច ពាហិរា នេគមា ច សរដ្ឋកា|
      block |នុយុត្តា ហោន្តិ សព្ពេបិ វុទ្ធិកាមា សុខិច្ឆកា។|
    count |៦៥|
      block |ភោគវា យសវា ហោមិ សិរិមា ញាតិបក្ខវា|
      block |អបេតភយសន្តាសោ ភវេហំ សព្ពតោ ភវេ។|
    count |៦៦|
      block |ទេវា មនុស្សា អសុរា គន្ធព្ពា យក្ខរក្ខសា|
      block |សព្ពេ តេ បរិរក្ខន្តិ ភវេ សំសរតោ សទា។|
    count |៦៧|
      block |ទេវលោកេ មនុស្សេ ច អនុភោត្វា ឧភោ យសេ|
      block |អវសានេ ច និព្ពានំ សិវំ បត្តោ អនុត្តរំ។|
    count |៦៨|
      block |សម្ពុទ្ធមុទ្ទិសិត្វាន ពោធិំ វា តស្ស សត្ថុនោ|
      block |យោ បុញ្ញំ បសវេ បោសោ តស្ស កិំ នាម ទុល្លភំ។|
    count |៦៩|
      block |មគ្គេ ផលេ អាគមេ ច ឈានាភិញ្ញាគុណេសុ ច|
      block |អញ្ញេសំ អធិកោ ហុត្វា និព្ពាយាមិ អនាសវោ។|
    count |៧០|
      block |បុរេហំ ពោធិយា បត្តំ ឆឌ្ឌេត្វា ហដ្ឋមានសោ|
      block |ឥមេហិ វីសតង្គេហិ សមង្គី ហោមិ សព្ពទា។|
    count |៧១|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៧២|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៧៣|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា ពោធិសម្មជ្ជកោ ថេរោ ឥមា គាថាយោ|
    block |អភាសិត្ថាតិ។|
    stand |ពោធិសម្មជ្ជកត្ថេរស្សាបទានំ អដ្ឋមំ។|
  block |៩។ អាមណ្ឌផលទាយកត្ថេរអបទានំ|
    count |៧៤|
      block |បទុមុត្តរោ នាម ជិនោ សព្ពធម្មាន បារគូ|
      block |វុដ្ឋហិត្វា សមាធិម្ហា ចង្កមី លោកនាយកោ។|
    count |៧៥|
      block |ខារិភារំ គហេត្វាន អាហរន្តោ ផលំ តទា|
      block |អទ្ទសំ វិរជំ ពុទ្ធំ ចង្កមន្តំ មហាមុនិំ។|
    count |៧៦|
      block |បសន្នចិត្តោ សុមនោ សិរេ កត្វាន អញ្ជលិំ|
      block |សម្ពុទ្ធំ អភិវាទេត្វា អាមណ្ឌមទទិំ ផលំ។|
    count |៧៧|
      block |សតសហស្សិតោ កប្បេ យំ ផលំ អទទិំ តទា|
      block |ទុគ្គតិំ នាភិជានាមិ អាមណ្ឌស្ស ឥទំ ផលំ។|
    count |៧៨|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៧៩|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៨០|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា អាមណ្ឌផលទាយកោ ថេរោ ឥមា|
    block |គាថាយោ អភាសិត្ថាតិ។|
    stand |អាមណ្ឌផលទាយកត្ថេរស្សាបទានំ នវមំ។|
  block |១០។ សុគន្ធត្ថេរអបទានំ|
    count |៨១|
      block |ឥមម្ហិ ភទ្ទកេ កប្បេ ព្រហ្មពន្ធុ មហាយសោ|
      block |កស្សបោ នាម គោត្តេន ឧប្បជ្ជិ វទតំ វរោ។|
    count |៨២|
      block |អនុព្យញ្ជនសម្បន្នោ ពាត្តិំសវរលក្ខណោ|
      block |ព្យាមប្បភាបរិវុតោ រំសិជាលសមោត្ថដោ។|
    count |៨៣|
      block |អស្សាសេតា យថា ចន្ទោ សូរិយោវ បភង្ករោ|
      block |និព្ពាបេតា យថា មេឃោ សាគរោវ គុណាករោ។|
    count |៨៤|
      block |ធរណីរិវ សីលេន ហិមវាវ សមាធិនា|
      block |អាកាសោ វិយ បញ្ញាយ អសង្គោ អនិលោ យថា។|
    count |៨៥|
      block |ស កទាចិ មហាវីរោ បរិសាសុ វិសារទោ|
      block |សច្ចានិ សម្បកាសេតិ ឧទ្ធរន្តោ មហាជនំ។|
    count |៨៦|
      block |តទា ហិ ពារាណសិយំ សេដ្ឋិបុត្តោ មហាយសោ|
      block |អាសហំ ធនធញ្ញស្ស បហូតស្ស ពហូ តទា។|
    count |៨៧|
      block |ជង្ឃាវិហារំ វិចរំ មិគទាយមុបេច្ចហំ|
      block |អទ្ទសំ វិរជំ ពុទ្ធំ ទេសេន្តំ អមតំ បទំ។|
    count |៨៨|
      block |វិសដ្ឋកន្តវចនំ ករវីកសមស្សរំ|
      block |ហំសរុតេហិ និគ្ឃោសំ វិញ្ញាបេន្តំ មហាជនំ។|
    count |៨៩|
      block |ទិស្វា ទេវាតិទេវំ តំ សុត្វាវ មធុរំ គិរំ|
      block |បហាយនប្បកេ ភោគេ បព្ពជិំ អនគារិយំ។|
    count |៩០|
      block |ឯវំ បព្ពជិតោ ចាហំ ន ចិរេន ពហុស្សុតោ|
      block |អហោសិំ ធម្មកថិកោ វិចិត្តបដិភាណវា។|
    count |៩១|
      block |មហាបរិសមជ្ឈេហំ ហដ្ឋចិត្តោ បុនប្បុនំ|
      block |វណ្ណយិំ ហេមវណ្ណស្ស វណ្ណំ វណ្ណវិសារទោ។|
    count |៩២|
      block |ឯស ខីណាសវោ ពុទ្ធោ អនីឃោ ឆិន្នសំសយោ|
      block |សព្ពកម្មក្ខយំ បត្តោ វិមុត្តោបធិសង្ខយេ។|
    count |៩៣|
      block |ឯស សោ ភគវា ពុទ្ធោ ឯស សីហោ អនុត្តរោ|
      block |សទេវកស្ស លោកស្ស ព្រហ្មចក្កប្បវត្តកោ។|
    count |៩៤|
      block |ទន្តោ ទមេតា សន្តោ ច សមេតា និព្ពុតោ ឥសិ|
      block |និព្ពាបេតា ច អស្សត្ថោ អស្សាសេតា មហាជនំ។|
    count |៩៥|
      block |វីរោ សូរោ ច វិក្កន្តោ បញ្ញោ ការុណិកោ វសី|
      block |វិជិតាវី ច ស ជិនោ អប្បគព្ពោ អនាលយោ។|
    count |៩៦|
      block |អនេញ្ជោ អចលោ ធីមា អមោហោ អសមោ មុនិ|
      block |ធោរយ្ហោ ឧសភោ នាគោ សីហោ សក្កោ គរូសុបិ។|
    count |៩៧|
      block |វិរាគោ វិមលោ ព្រហ្មា វាទី សូរោ រណញ្ជហោ|
      block |អខិលោ ច វិសល្លោ ច អសមោ សំយតោ សុចិ។|
    count |៩៨|
      block |ព្រាហ្មណោ សមណោ នាថោ ភិសក្កោ សល្លកត្តកោ|
      block |យោធោ ពុទ្ធោ សុតាសុតោ អចលោ មុទិតោ សិតោ។|
    count |៩៩|
      block |ធាតា ធតា ច សន្តិ ច កត្តា នេតា បកាសិតា|
      block |សម្បហំសិតា ភេត្តា ច ឆេត្តា សោតា បសំសិតា។|
    count |១០០|
      block |អខិលោ ច វិសល្លោ ច អនីឃោ អកថំកថី|
      block |អនេជោ វិរជោ កត្តា គន្ធា វត្តា បសំសិតា។|
    count |១០១|
      block |តារេតា អត្ថការេតា ការេតា សម្បទារិតា|
      block |បាបេតា សហិតា កន្តា ហន្តា អាតាបី តាបសោ។|
    count |១០២|
      block |សមចិត្តោ សមសមោ អសហាយោ ទយាលយោ|
    block |អច្ឆេរសត្តោ អកុហោ កតាវី ឥសិសត្តមោ។|
    count |១០៣|
      block |និត្តិណ្ណកង្ខោ និម្មានោ អប្បមេយ្យោ អនូបមោ|
      block |សព្ពវាក្យបថាតីតោ សច្ច នេយ្យន្តគូ ជិនោ។|
    count |១០៤|
      block |សត្តសារវរេ តស្មិំ បសាទោ អមតាវហោ|
      block |តស្មា ពុទ្ធេ ច ធម្មេ ច សង្ឃេ សទ្ធា មហត្ថិកា។|
    count |១០៥|
      block |គុណេហិ ឯវមាទីហិ តិលោកសរណុត្តមំ|
      block |វណ្ណេន្តោ បរិសាមជ្ឈេ អកំ ធម្មកថំ អហំ។|
    count |១០៦|
      block |តតោ ចុតាហំ តុសិតេ អនុភោត្វា មហាសុខំ|
      block |តតោ ចុតោ មនុស្សេសុ ជាតោ ហោមិ សុគន្ធិកោ។|
    count |១០៧|
      block |និស្សាសោ មុខគន្ធោ ច ទេហគន្ធោ តថេវ មេ|
      block |សេទគន្ធោ ច សតតំ សព្ពគន្ធោវ ហោតិ មេ។|
    count |១០៨|
      block |មុខគន្ធោ សទា មយ្ហំ បទុមុប្បលចម្បកោ|
      block |បរិសន្តោ សទា វាតិ សរីរោ ច តថេវ មេ។|
    count |១០៩|
      block |គុណត្ថវស្ស សព្ពន្តំ ផលំ តុ បរមព្ភុតំ|
      block |ឯកគ្គមនសា សព្ពេ វណ្ណយិស្សំ សុណាថ មេ។|
    count |១១០|
      block |គុណំ ពុទ្ធស្ស វត្វាន ហិតាយ ច ន សទិសំ|
      block |សុខិតោ ហោមិ សព្ពត្ថ សង្ឃោ វីរសមាយុតោ។|
    count |១១១|
      block |យសស្សី សុខិតោ កន្តោ ជុតិមា បិយទស្សនោ|
      block |វត្តា អបរិភូតោ ច និទ្ទោសោ បញ្ញវា តថា។|
    count |១១២|
      block |ខីណេ អាយុសិ និព្ពានំ សុលភំ ពុទ្ធភត្តិនោ|
      block |តេសំ ហេតុំ បវក្ខាមិ តំ សុណាថ យថាតថំ។|
    count |១១៣|
      block |សន្តំ យសំ ភគវតោ វិធិនា អភិវាទយំ|
      block |តត្ថ តត្ថូបបន្នោបិ យសស្សី តេន ហោមហំ។|
    count |១១៤|
      block |ទុក្ខស្សន្តករំ ពុទ្ធំ ធម្មំ សន្តមសង្ខតំ|
      block |វណ្ណយំ សុខទោ អាសិំ សត្តានំ សុខិតោ តតោ។|
    count |១១៥|
      block |គុណំ វទន្តោ ពុទ្ធស្ស ពុទ្ធបីតិសមាយុតោ|
      block |សកន្តិំ បរកន្តិញ្ច ជនយិំ តេន កន្តិមា។|
    count |១១៦|
      block |ជិនោ តេ តិត្ថិកាកិណ្ណេ អភិភុយ្យ កុតិត្ថិយេ|
      block |គុណំ វទន្តោ ជោតេសិំ នាយកំ ជុតិមា តតោ។|
    count |១១៧|
      block |បិយការី ជនស្សាបិ សម្ពុទ្ធស្ស គុណំ វទំ|
      block |សរទោវ សសង្កោហំ តេនាសិំ បិយទស្សនោ។|
    count |១១៨|
      block |យថាសត្តិវសេនាហំ សព្ពវាចាហិ សន្ថវិំ|
      block |សុគតំ តេន វាគិសោ វិចិត្តបដិភានវា។|
    count |១១៩|
      block |យេ ពាលា វិមតិំ បត្តា បរិភោន្តិ មហាមុនិំ|
      block |និគ្គហិំ តេ សទ្ធម្មេន បរិភូតោ ន តេនហំ។|
    count |១២០|
      block |ពុទ្ធវណ្ណេន សត្តានំ កិលេសេ អបនេសហំ|
      block |និក្កិលេសមនោ ហោមិ តស្ស កម្មស្ស វាហសា។|
    count |១២១|
      block |សោតូនំ វុទ្ធិមជនិំ ពុទ្ធានុស្សតិទេសកោ|
      block |តេនាហមាសិំ សប្បញ្ញោ និបុណត្ថវិបស្សកោ។|
    count |១២២|
      block |សព្ពាសវបរិក្ខីណោ តិណ្ណសំសារសាគរោ|
      block |សិខីវ អនុបាទានោ បាបុណិស្សាមិ និព្ពុតិំ។|
    count |១២៣|
      block |ឥមស្មិំយេវ កប្បស្មិំ យមហំ សន្ថវិំ ជិនំ|
      block |ទុគ្គតិំ នាភិជានាមិ ពុទ្ធវណ្ណស្សិទំ ផលំ។|
    count |១២៤|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |១២៥|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |១២៦|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      block |តិណទោ មញ្ចទោ ចេវ សរណព្ភញ្ជនប្បទោ|
      block |សុបដោ ទណ្ឌទាយី ច នេលបូជី តថេវ ច។|
      block |ពោធិសម្មជ្ជកោ មណ្ឌោ សុគន្ធោ ទសមោតិ ច|
      block |គាថាសតំ សតេវីសំ គណិតញ្ចេត្ថ សព្ពសោ។|
    stand |ឥត្ថំ សុទំ អាយស្មា សុគន្ធោ ថេរោ ឥមា គាថាយោ|
    block |អភាសិត្ថាតិ។|
    stand |សុគន្ធត្ថេរស្សាបទានំ ទសមំ។|
    stand |តិណទាយកវគ្គោ តេបញ្ញាសមោ។|
    block |តស្សុទ្ទានំ|
