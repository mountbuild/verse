block |៤៦។ ជគតិទាយកវគ្គោ|
  block |១។ ជគតិទាយកត្ថេរអបទានំ|
    count |១|
      block |ធម្មទស្សិស្ស មុនិនោ ពោធិយា បាទបុត្តមេ|
      block |បសន្នចិត្តោ សុមនោ ជគតិំ ការយិំ អហំ។|
    count |២|
      block |ទរិតោ បព្ពតតោ វា រុក្ខតោ បតិតោ អហំ|
      block |ចុតោ បតិដ្ឋំ វិន្ទាមិ ជគតិយា ឥទំ ផលំ។|
    count |៣|
      block |ន មេ ចោរា វិហេសន្តិ នាតិមញ្ញន្តិ ខត្តិយា|
      block |សព្ពាមិត្តេតិក្កមាមិ ជគតិយា ឥទំ ផលំ។|
    count |៤|
      block |យំ យំ យោនុបបជ្ជាមិ ទេវត្តំ អថ មានុសំ|
      block |សព្ពត្ថ បូជិតោ ហោមិ ជគតិយា ឥទំ ផលំ។|
    count |៥|
      block |អដ្ឋារសេ កប្បសតេ ជគតិំ ការយិំ អហំ|
      block |ទុគ្គតិំ នាភិជានាមិ ជគតិទានស្សិទំ ផលំ។|
    count |៦|
      block |កិលេសា ឈាបិតា មយ្ហំ ភវា សព្ពេ សមូហតា|
      block |នាគោវ ពន្ធនំ ឆេត្វា វិហរាមិ អនាសវោ។|
    count |៧|
      block |ស្វាគតំ វត មេ អាសិ មម ពុទ្ធស្ស សន្តិកេ|
      block |តិស្សោ វិជ្ជា អនុប្បត្តា កតំ ពុទ្ធស្ស សាសនំ។|
    count |៨|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា ជគតិទាយកោ ថេរោ ឥមា គាថាយោ|
    block |អភាសិត្ថាតិ។|
    stand |ជគតិទាយកត្ថេរស្សាបទានំ បឋមំ។|
  block |២។ មោរហត្ថិយត្ថេរអបទានំ|
    count |៩|
      block |មោរហត្ថំ គហេត្វាន ឧបេសិំ លោកនាយកំ|
      block |បសន្នចិត្តោ សុមនោ មោរហត្ថមទាសហំ។|
    count |១០|
      block |ឥមិនា មោរហត្ថេន ចេតនាបណិធីហិ ច|
      block |និព្ពាយិំសុ តយោ អគ្គី លភាមិ វិបុលំ សុខំ។|
    count |១១|
      block |អហោ ពុទ្ធោ អហោ ធម្មោ អហោ នោ សត្ថុសម្បទា|
      block |ទត្វានហំ មោរហត្ថំ លភាមិ វិបុលំ សុខំ។|
    count |១២|
      block |តិយគ្គី និព្ពុតា មយ្ហំ ភវា សព្ពេ សមូហតា|
      block |សព្ពាសវា បរិក្ខីណា នត្ថិ ទានិ បុនព្ភវោ។|
    count |១៣|
      block |ឯកតិំសេ ឥតោ កប្បេ យំ ទានមទទិំ តទា|
      block |ទុគ្គតិំ នាភិជានាមិ មោរហត្ថស្សិទំ ផលំ។|
    count |១៤|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |១៥|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |១៦|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា មោរហត្ថិយោ ថេរោ ឥមា គាថាយោ|
    block |អភាសិត្ថាតិ។|
    stand |មោរហត្ថិយត្ថេរស្សាបទានំ ទុតិយំ។|
  block |៣។ សីហាសនពីជិយត្ថេរអបទានំ|
    count |១៧|
      block |តិស្សស្សាហំ ភគវតោ ពោធិរុក្ខមវន្ទិយំ|
      block |បគ្គយ្ហ ពីជនិំ តត្ថ សីហាសនមពីជហំ។|
    count |១៨|
      block |ទ្វេនវុតេ ឥតោ កប្បេ សីហាសនមពីជហំ|
      block |ទុគ្គតិំ នាភិជានាមិ ពីជនាយ ឥទំ ផលំ។|
    count |១៩|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |២០|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |២១|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា សីហាសនពីជិយោ ថេរោ ឥមា|
    block |គាថាយោ អភាសិត្ថាតិ។|
    stand |សីហាសនពីជិយត្ថេរស្សាបទានំ តតិយំ។|
  block |៤។ តិណុក្កធារិយត្ថេរអបទានំ|
    count |២២|
      block |បទុមុត្តរពុទ្ធស្ស ពោធិយា បាទបុត្តមេ|
      block |បសន្នចិត្តោ សុមនោ តយោ ឧក្កេ អធារយិំ។|
    count |២៣|
      block |សតសហស្សិតោ កប្បេ សោហំ ឧក្កមធារយិំ|
      block |ទុគ្គតិំ នាភិជានាមិ ឧក្កទានស្សិទំ ផលំ។|
    count |២៤|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |២៥|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |២៦|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា តិណុក្កធារិយោ ថេរោ ឥមា គាថាយោ|
    block |អភាសិត្ថាតិ។|
    stand |តិណុក្កធារិយត្ថេរស្សាបទានំ ចតុត្ថំ។|
  block |៥។ អក្កមនទាយកត្ថេរអបទានំ|
    count |២៧|
      block |កកុសន្ធស្ស មុនិនោ ព្រាហ្មណស្ស វុសីមតោ|
      block |ទិវាវិហារំ វជតោ អក្កមនមទាសហំ។|
    count |២៨|
      block |ឥមស្មិំយេវ កប្បម្ហិ យំ ទានមទទិំ តទា|
      block |ទុគ្គតិំ នាភិជានាមិ អក្កមនស្សិទំ ផលំ។|
    count |២៩|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៣០|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៣១|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា អក្កមនទាយកោ ថេរោ ឥមា គាថាយោ|
    block |អភាសិត្ថាតិ។|
    stand |អក្កមនទាយកត្ថេរស្សាបទានំ បញ្ចមំ។|
  block |៦។ វនកោរណ្ឌិយត្ថេរអបទានំ|
    count |៣២|
      block |សិទ្ធត្ថស្ស ភគវតោ លោកជេដ្ឋស្ស តាទិនោ|
      block |វនកោរណ្ឌមាទាយ ពុទ្ធស្ស អភិរោបយិំ។|
    count |៣៣|
      block |ចតុន្នវុតិតោ កប្បេ យំ បុប្ផមភិរោបយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |៣៤|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៣៥|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៣៦|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា វនកោរណ្ឌិយោ ថេរោ ឥមា គាថាយោ|
    block |អភាសិត្ថាតិ។|
    stand |វនកោរណ្ឌិយត្ថេរស្សាបទានំ ឆដ្ឋំ។|
    stand |វីសតិមំ ភាណវារំ។|
  block |៧។ ឯកឆត្តិយត្ថេរអបទានំ|
    count |៣៧|
      block |អង្គារជាតា បថវី កុក្កុឡានុគតា មហី|
      block |បទុមុត្តរោ ភគវា អព្ភោកាសម្ហិ ចង្កមិ។|
    count |៣៨|
      block |បណ្ឌរំ ឆត្តមាទាយ អទ្ធានំ បដិបជ្ជហំ|
      block |តត្ថ ទិស្វាន សម្ពុទ្ធំ វិត្តិ មេ ឧបបជ្ជថ។|
    count |៣៩|
      block |មរីចិយោត្ថដា ភូមិ អង្គារាវ មហី អយំ|
      block |ឧបហន្តិ មហាវាតា សរីរស្សាសុខេបនា។|
    count |៤០|
      block |សីតំ ឧណ្ហំ វិហនន្តំ វាតាតបនិវារណំ|
      block |បដិគ្គណ្ហ ឥមំ ឆត្តំ ផស្សយិស្សាមិ និព្ពុតិំ។|
    count |៤១|
      block |អនុកម្បកោ ការុណិកោ បទុមុត្តរោ មហាយសោ|
      block |មម សង្កប្បមញ្ញាយ បដិគ្គណ្ហិ តទា ជិនោ។|
    count |៤២|
      block |តិំសកប្បានិ ទេវិន្ទោ ទេវរជ្ជមការយិំ|
      block |សតានំ បញ្ចក្ខត្តុញ្ច ចក្កវត្តី អហោសហំ។|
    count |៤៣|
      block |បទេសរជ្ជំ វិបុលំ គណនាតោ អសង្ខិយំ|
      block |អនុភោមិ សកំ កម្មំ បុព្ពេ សុកតមត្តនោ។|
    count |៤៤|
      block |អយំ មេ បច្ឆិមា ជាតិ ចរិមោ វត្តតេ ភវោ|
      block |អជ្ជាបិ សេតច្ឆត្តំ មេ សព្ពកាលំ ធរីយតិ។|
    count |៤៥|
      block |សតសហស្សិតោ កប្បេ យំ ឆត្តមទទិំ តទា|
      block |ទុគ្គតិំ នាភិជានាមិ ឆត្តទានស្សិទំ ផលំ។|
    count |៤៦|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៤៧|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៤៨|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា ឯកឆត្តិយោ ថេរោ ឥមា គាថាយោ|
    block |អភាសិត្ថាតិ។|
    stand |ឯកឆត្តិយត្ថេរស្សាបទានំ សត្តមំ។|
  block |៨។ ជាតិបុប្ផិយត្ថេរអបទានំ|
    count |៤៩|
      block |បរិនិព្ពុតេ ភគវតិ បទុមុត្តរេ មហាយសេ|
      block |បុប្ផវដំសកេ កត្វា សរីរមភិរោបយិំ។|
    count |៥០|
      block |តត្ថ ចិត្តំ បសាទេត្វា និម្មានំ អគមាសហំ|
      block |ទេវលោកគតោ សន្តោ បុញ្ញកម្មំ សរាមហំ។|
    count |៥១|
      block |អម្ពរា បុប្ផវស្សោ មេ សព្ពកាលំ បវស្សតិ|
      block |សំសរាមិ មនុស្សេ ចេ រាជា ហោមិ មហាយសោ។|
    count |៥២|
      block |តហិំ កុសុមវស្សោ មេ អភិវស្សតិ សព្ពទា|
      block |តស្សេវ បុប្ផបូជាយ វាហសា សព្ពទស្សិនោ។|
    count |៥៣|
      block |អយំ បច្ឆិមកោ មយ្ហំ ចរិមោ វត្តតេ ភវោ|
      block |អជ្ជាបិ បុប្ផវស្សោ មេ អភិវស្សតិ សព្ពទា។|
    count |៥៤|
      block |សតសហស្សិតោ កប្បេ យំ បុប្ផមភិរោបយិំ|
      block |ទុគ្គតិំ នាភិជានាមិ ទេហបូជាយិទំ ផលំ។|
    count |៥៥|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៥៦|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៥៧|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា ជាតិបុប្ផិយោ ថេរោ ឥមា គាថាយោ|
    block |អភាសិត្ថាតិ។|
    stand |ជាតិបុប្ផិយត្ថេរស្សាបទានំ អដ្ឋមំ។|
  block |៩។ បដ្ដិបុប្ផិយត្ថេរអបទានំ|
    count |៥៨|
      block |នីហរន្តេ សរីរម្ហិ វជ្ជមានាសុ ភេរិសុ|
      block |បសន្នចិត្តោ សុមនោ បដ្ដិបុប្ផមបូជយិំ។|
    count |៥៩|
      block |សតសហស្សិតោ កប្បេ យំ បុប្ផមភិបូជយិំ|
      block |ទុគ្គតិំ នាភិជានាមិ ទេហបូជាយិទំ ផលំ។|
    count |៦០|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៦១|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៦២|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា បដ្ដិបុប្ផិយោ ថេរោ ឥមា គាថាយោ|
    block |អភាសិត្ថាតិ។|
    stand |បដ្ដិបុប្ផិយត្ថេរស្សាបទានំ នវមំ។|
  block |១០។ គន្ធបូជកត្ថេរអបទានំ|
    count |៦៣|
      block |ចិតាសុ កុរុមានាសុ នានាគន្ធេ សមាហដេ|
      block |បសន្នចិត្តោ សុមនោ គន្ធមុដ្ឋិមបូជយិំ។|
    count |៦៤|
      block |សតសហស្សិតោ កប្បេ ចិតកំ យមបូជយិំ|
      block |ទុគ្គតិំ នាភិជានាមិ ចិតបូជាយិទំ ផលំ។|
    count |៦៥|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៦៦|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៦៧|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      block |ជគតី មោរហត្ថី ច អាសនី ឧក្កធារកោ|
      block |អក្កមិ វនកោរណ្ឌិ ឆត្តទោ ជាតិបូជកោ។|
      block |បដ្ដិបុប្ផី ច យោ ថេរោ ទសមោ គន្ធបូជកោ|
      block |សត្តសដ្ឋិ ច គាថាយោ គណិតាយោ វិភាវិភិ។|
    stand |ឥត្ថំ សុទំ អាយស្មា គន្ធបូជកោ ថេរោ ឥមា គាថាយោ|
    block |អភាសិត្ថាតិ។|
    stand |គន្ធបូជកត្ថេរស្សាបទានំ ទសមំ។|
    stand |ជគតិទាយកវគ្គោ ឆចត្តាលីសមោ។|
    block |តស្សុទ្ទានំ|
