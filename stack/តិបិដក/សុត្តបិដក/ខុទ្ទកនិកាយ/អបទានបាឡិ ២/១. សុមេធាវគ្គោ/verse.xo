block |១។ សុមេធាវគ្គោ|
  block |១។ សុមេធាថេរីអបទានំ|
    block |អថ ថេរិកាបទានានិ សុណាថ|
    count |១|
      block |ភគវតិ កោណាគមនេ សង្ឃារាមម្ហិ នវនិវេសនម្ហិ|
      block |សខិយោ តិស្សោ ជនិយោ វិហារទានំ អទាសិម្ហ។|
    count |២|
      block |ទសក្ខត្តុំ សតក្ខត្តុំ ទសសតក្ខត្តុំ សតានញ្ច សតក្ខត្តុំ|
      block |ទេវេសុ ឧបបជ្ជិម្ហ កោ វាទោ មានុសេ ភវេ។|
    count |៣|
      block |ទេវេ មហិទ្ធិកា អហុម្ហ មានុសកម្ហិ កោ វាទោ|
      block |សត្តរតនមហេសី ឥត្ថិរតនំ អហំ ភវិំ។|
    count |៤|
      block |ឥធ សញ្ចិតកុសលា សុសមិទ្ធកុលប្បជា|
      block |ធនញ្ជានី ច ខេមា ច អហម្បិ ច តយោ ជនា។|
    count |៥|
      block |អារាមំ សុកតំ កត្វា សព្ពាវយវមណ្ឌិតំ|
      block |ពុទ្ធប្បមុខសង្ឃស្ស និយ្យាទេត្វា សមោទិតា។|
    count |៦|
      block |យត្ថ យត្ថូបបជ្ជាមិ តស្ស កម្មស្ស វាហសា|
      block |ទេវេសុ អគ្គតំ បត្តា មនុស្សេសុ តថេវ ច។|
    count |៧|
      block |ឥមស្មិំយេវ កប្បម្ហិ ព្រហ្មពន្ធុ មហាយសោ|
      block |កស្សបោ នាម គោត្តេន ឧប្បជ្ជិ វទតំ វរោ។|
    count |៨|
      block |ឧបដ្ឋាកោ មហេសិស្ស តទា អាសិ នរិស្សរោ|
      block |កាសិរាជា កិកី នាម ពារាណសិបុរុត្តមេ។|
    count |៩|
      block |តស្សាសុំ សត្ត ធីតរោ រាជកញ្ញា សុខេធិតា|
      block |ពុទ្ធោបដ្ឋាននិរតា ព្រហ្មចរិយំ ចរិំសុ តា។|
    count |១០|
      block |តាសំ សហាយិកា ហុត្វា សីលេសុ សុសមាហិតា|
      block |ទត្វា ទានានិ សក្កច្ចំ អគារេវ វតំ ចរិំ។|
    count |១១|
      block |តេន កម្មេន សុកតេន ចេតនាបណិធីហិ ច|
      block |ជហិត្វា មានុសំ ទេហំ តាវតិំសូបគា អហំ។|
    count |១២|
      block |តតោ ចុតា យាមមគំ តតោហំ តុសិតំ គតា|
      block |តតោ ច និម្មានរតិំ វសវត្តិបុរំ តតោ។|
    count |១៣|
      block |យត្ថ យត្ថូបបជ្ជាមិ បុញ្ញកម្មសមោហិតា|
      block |តត្ថ តត្ថេវ រាជូនំ មហេសិត្តមការយិំ។|
    count |១៤|
      block |តតោ ចុតា មនុស្សត្តេ រាជូនំ ចក្កវត្តិនំ|
      block |មណ្ឌលីនញ្ច រាជូនំ មហេសិត្តមការយិំ។|
    count |១៥|
      block |សម្បត្តិមនុភោត្វាន ទេវេសុ មានុសេសុ ច|
      block |សព្ពត្ថ សុខិតា ហុត្វា នេកជាតីសុ សំសរិំ។|
    count |១៦|
      block |សោ ហេតុ ច សោ បភវោ តម្មូលំ សាសនេ ខមំ|
      block |បឋមំ តំ សមោធានំ តំ ធម្មរតាយ និព្ពានំ។|
    count |១៧|
      block |កិលេសា ឈាបិតា មយ្ហំ ភវា សព្ពេ សមូហតា|
      block |នាគីវ ពន្ធនំ ឆេត្វា វិហរាមិ អនាសវា។|
    count |១៨|
      block |ស្វាគតំ វត មេ អាសិ មម ពុទ្ធស្ស សន្តិកេ|
      block |តិស្សោ វិជ្ជា អនុប្បត្តា កតំ ពុទ្ធស្ស សាសនំ។|
    count |១៩|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    block |ឥត្ថំ សុទំ សុមេធា ភិក្ខុនី ឥមា គាថាយោ អភាសិត្ថាតិ។|
    stand |សុមេធាថេរិយាបទានំ បឋមំ។|
  block |២។ មេខលាទាយិកាថេរីអបទានំ|
    count |២០|
      block |សិទ្ធត្ថស្ស ភគវតោ ថូបការាបិកា អហុំ|
      block |មេខលិកា មយា ទិន្នា នវកម្មាយ សត្ថុនោ។|
    count |២១|
      block |និដ្ឋិតេ ច មហាថូបេ មេខលំ បុនទាសហំ|
      block |លោកនាថស្ស មុនិនោ បសន្នា សេហិ បាណិភិ។|
    count |២២|
      block |ចតុន្នវុតិតោ កប្បេ យំ មេខលមទំ តទា|
      block |ទុគ្គតិំ នាភិជានាមិ ថូបការស្សិទំ ផលំ។|
    count |២៣|
      block |កិលេសា ឈាបិតា មយ្ហំ…បេ។… វិហរាមិ អនាសវា។|
    count |២៤|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |២៥|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ មេខលាទាយិកា ភិក្ខុនី ឥមា គាថាយោ អភាសិត្ថាតិ។|
    stand |មេខលាទាយិកាថេរិយាបទានំ ទុតិយំ។|
  block |៣។ មណ្ឌបទាយិកាថេរីអបទានំ|
    count |២៦|
      block |កោណាគមនពុទ្ធស្ស មណ្ឌបោ ការិតោ មយា|
      block |ធុវំ តិចីវរំទាសិំ ពុទ្ធស្ស លោកពន្ធុនោ។|
    count |២៧|
      block |យំ យំ ជនបទំ យាមិ និគមេ រាជធានិយោ|
      block |សព្ពត្ថ បូជិតោ ហោមិ បុញ្ញកម្មស្សិទំ ផលំ។|
    count |២៨|
      block |កិលេសា ឈាបិតា មយ្ហំ…បេ។… វិហរាមិ អនាសវា។|
    count |២៩|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៣០|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ មណ្ឌបទាយិកា ភិក្ខុនី ឥមា គាថាយោ អភាសិត្ថាតិ។|
    stand |មណ្ឌបទាយិកាថេរិយាបទានំ តតិយំ។|
  block |៤។ សង្កមនត្ថាថេរីអបទានំ|
    count |៣១|
      block |វិបស្សិស្ស ភគវតោ លោកជេដ្ឋស្ស តាទិនោ|
      block |រថិយំ បដិបន្នស្ស តារយន្តស្ស បាណិនោ។|
    count |៣២|
      block |ឃរតោ និក្ខមិត្វាន អវកុជ្ជា និបជ្ជហំ|
      block |អនុកម្បកោ លោកនាថោ សិរសិ អក្កមី មម។|
    count |៣៣|
      block |អក្កមិត្វាន សិរសិ អគមា លោកនាយកោ|
      block |តេន ចិត្តប្បសាទេន តុសិតំ អគមាសហំ។|
    count |៣៤|
      block |កិលេសា ឈាបិតា មយ្ហំ…បេ។… វិហរាមិ អនាសវា។|
    count |៣៥|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៣៦|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ សង្កមនត្ថា ភិក្ខុនី ឥមា គាថាយោ អភាសិត្ថាតិ។|
    stand |សង្កមនត្ថាថេរិយាបទានំ ចតុត្ថំ។|
  block |៥។ នឡមាលិកាថេរីអបទានំ|
    count |៣៧|
      block |ចន្ទភាគានទីតីរេ អហោសិំ កិន្នរី តទា|
      block |អទ្ទសំ វិរជំ ពុទ្ធំ សយម្ភុំ អបរាជិតំ។|
    count |៣៨|
      block |បសន្នចិត្តា សុមនា វេទជាតា កតញ្ជលី|
      block |នឡមាលំ គហេត្វាន សយម្ភុំ អភិបូជយិំ។|
    count |៣៩|
      block |តេន កម្មេន សុកតេន ចេតនាបណិធីហិ ច|
      block |ជហិត្វា កិន្នរីទេហំ អគច្ឆិំ តិទសំ គតិំ។|
    count |៤០|
      block |ឆត្តិំសទេវរាជូនំ មហេសិត្តមការយិំ|
      block |ទសន្នំ ចក្កវត្តីនំ មហេសិត្តមការយិំ|
      block |សំវេជេត្វាន មេ ចិត្តំ បព្ពជិំ អនគារិយំ។|
    count |៤១|
      block |កិលេសា ឈាបិតា មយ្ហំ ភវា សព្ពេ សមូហតា|
      block |សព្ពាសវបរិក្ខីណា នត្ថិ ទានិ បុនព្ភវោ។|
    count |៤២|
      block |ចតុន្នវុតិតោ កប្បេ យំ បុប្ផមភិបូជយិំ|
      block |ទុគ្គតិំ នាភិជានាមិ បុប្ផបូជាយិទំ ផលំ។|
    count |៤៣|
      block |កិលេសា ឈាបិតា មយ្ហំ…បេ។… វិហរាមិ អនាសវា។|
    count |៤៤|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៤៥|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ នឡមាលិកា ថេរី ឥមា គាថាយោ អភាសិត្ថាតិ។|
    stand |នឡមាលិកាថេរិយាបទានំ បញ្ចមំ។|
  block |៦។ ឯកបិណ្ឌបាតទាយិកាថេរីអបទានំ|
    count |៤៦|
      block |នគរេ ពន្ធុមតិយា ពន្ធុមា នាម ខត្តិយោ|
      block |តស្ស រញ្ញោ អហុំ ភរិយា ឯកជ្ឈំ ចារយាមហំ។|
    count |៤៧|
      block |រហោគតា និសីទិត្វា ឯវំ ចិន្តេសហំ តទា|
      block |អាទាយ គមនីយញ្ហិ កុសលំ នត្ថិ មេ កតំ។|
    count |៤៨|
      block |មហាភិតាបំ កដុកំ ឃោររូបំ សុទារុណំ|
      block |និរយំ នូន គច្ឆាមិ ឯត្ថ មេ នត្ថិ សំសយោ។|
    count |៤៩|
      block |រាជានំ ឧបសង្កម្ម ឥទំ វចនមព្រវិំ|
      block |ឯកំ មេ សមណំ ទេហិ ភោជយិស្សាមិ ខត្តិយ។|
    count |៥០|
      block |អទាសិ មេ មហារាជា សមណំ ភាវិតិន្ទ្រិយំ|
      block |តស្ស បត្តំ គហេត្វាន បរមន្នេន បូរយិំ។|
    count |៥១|
      block |បូរយិត្វា បរមន្នំ គន្ធាលេបំ អកាសហំ|
      block |ជាលេន បិទហិត្វាន វត្ថយុគេន ឆាទយិំ។|
    count |៥២|
      block |អារម្មណំ មមំ ឯតំ សរាមិ យាវជីវិហំ|
      block |តត្ថ ចិត្តំ បសាទេត្វា តាវតិំសមគច្ឆហំ។|
    count |៥៣|
      block |តិំសានំ ទេវរាជូនំ មហេសិត្តមការយិំ|
      block |មនសា បត្ថិតំ មយ្ហំ និព្ពត្តតិ យថិច្ឆិតំ។|
    count |៥៤|
      block |វីសានំ ចក្កវត្តីនំ មហេសិត្តមការយិំ|
      block |ឱចិតត្តាវ ហុត្វាន សំសរាមិ ភវេស្វហំ។|
    count |៥៥|
      block |សព្ពពន្ធនមុត្តាហំ អបេតា មេ ឧបាទិកា|
      block |សព្ពាសវបរិក្ខីណា នត្ថិ ទានិ បុនព្ភវោ។|
    count |៥៦|
      block |ឯកនវុតិតោ កប្បេ យំ ទានមទទិំ តទា|
      block |ទុគ្គតិំ នាភិជានាមិ បិណ្ឌបាតស្សិទំ ផលំ។|
    count |៥៧|
      block |កិលេសា ឈាបិតា មយ្ហំ…បេ។… វិហរាមិ អនាសវា។|
    count |៥៨|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៥៩|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ ឯកបិណ្ឌបាតទាយិកា ភិក្ខុនី ឥមា គាថាយោ អភាសិត្ថាតិ។|
    stand |ឯកបិណ្ឌបាតទាយិកាថេរិយាបទានំ ឆដ្ឋំ។|
  block |៧។ កដច្ឆុភិក្ខាទាយិកាថេរីអបទានំ|
    count |៦០|
      block |បិណ្ឌចារំ ចរន្តស្ស តិស្សនាមស្ស សត្ថុនោ|
      block |កដច្ឆុភិក្ខំ បគ្គយ្ហ ពុទ្ធសេដ្ឋស្ស ទាសហំ។|
    count |៦១|
      block |បដិគ្គហេត្វា សម្ពុទ្ធោ តិស្សោ លោកគ្គនាយកោ|
      block |វីថិយា សណ្ឋិតោ សត្ថា អកា មេ អនុមោទនំ។|
    count |៦២|
      block |កដច្ឆុភិក្ខំ ទត្វាន តាវតិំសំ គមិស្សសិ|
      block |ឆត្តិំសទេវរាជូនំ មហេសិត្តំ ករិស្សសិ។|
    count |៦៣|
      block |បញ្ញាសំ ចក្កវត្តីនំ មហេសិត្តំ ករិស្សសិ|
      block |មនសា បត្ថិតំ សព្ពំ បដិលច្ឆសិ សព្ពទា។|
    count |៦៤|
      block |សម្បត្តិំ អនុភោត្វាន បព្ពជិស្សសិកិញ្ចនា|
      block |សព្ពាសវេ បរិញ្ញាយ និព្ពាយិស្សសិនាសវា។|
    count |៦៥|
      block |ឥទំ វត្វាន សម្ពុទ្ធោ តិស្សោ លោកគ្គនាយកោ|
      block |នភំ អព្ភុគ្គមី វីរោ ហំសរាជាវ អម្ពរេ។|
    count |៦៦|
      block |សុទិន្នំ មេ ទានវរំ សុយិដ្ឋា យាគសម្បទា|
      block |កដច្ឆុភិក្ខំ ទត្វាន បត្តាហំ អចលំ បទំ។|
    count |៦៧|
      block |ទ្វេនវុតេ ឥតោ កប្បេ យំ ទានមទទិំ តទា|
      block |ទុគ្គតិំ នាភិជានាមិ ភិក្ខាទានស្សិទំ ផលំ។|
    count |៦៨|
      block |កិលេសា ឈាបិតា មយ្ហំ…បេ។… វិហរាមិ អនាសវា។|
    count |៦៩|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៧០|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ កដច្ឆុភិក្ខាទាយិកា ភិក្ខុនី ឥមា គាថាយោ អភាសិត្ថាតិ។|
    stand |កដច្ឆុភិក្ខាទាយិកាថេរិយាបទានំ សត្តមំ។|
  block |៨។ សត្តុប្បលមាលិកាថេរីអបទានំ|
    count |៧១|
      block |នគរេ អរុណវតិយា អរុណោ នាម ត្តិយោ|
      block |តស្ស រញ្ញោ អហុំ ភរិយា វារិតំ វារយាមហំ។|
    count |៧២|
      block |សត្តមាលំ គហេត្វាន ឧប្បលា ទេវគន្ធិកា|
      block |និសជ្ជ បាសាទវរេ ឯវំ ចិន្តេសិ តាវទេ។|
    count |៧៣|
      block |កិំ មេ ឥមាហិ មាលាហិ សិរសារោបិតាហិ មេ|
      block |វរំ មេ ពុទ្ធសេដ្ឋស្ស ញាណម្ហិ អភិរោបិតំ។|
    count |៧៤|
      block |សម្ពុទ្ធំ បដិមានេន្តី ទ្វារាសន្នេ និសីទហំ|
      block |យទា ឯហិតិ សម្ពុទ្ធោ បូជយិស្សំ មហាមុនិំ។|
    count |៧៥|
      block |កកុធោ វិលសន្តោវ មិគរាជាវ កេសរី|
      block |ភិក្ខុសង្ឃេន សហិតោ អាគច្ឆិ វីថិយា ជិនោ។|
    count |៧៦|
      block |ពុទ្ធស្ស រំសិំ ទិស្វាន ហដ្ឋា សំវិគ្គមានសា|
      block |ទ្វារំ អវាបុរិត្វាន ពុទ្ធសេដ្ឋមបូជយិំ។|
    count |៧៧|
      block |សត្ត ឧប្បលបុប្ផានិ បរិកិណ្ណានិ អម្ពរេ|
      block |ឆទិំ ករោន្តោ ពុទ្ធស្ស មត្ថកេ ធារយន្តិ តេ។|
    count |៧៨|
      block |ឧទគ្គចិត្តា សុមនា វេទជាតា កតញ្ជលី|
      block |តត្ថ ចិត្តំ បសាទេត្វា តាវតិំសមគច្ឆហំ។|
    count |៧៩|
      block |មហានេលស្ស ឆាទនំ ធារេន្តិ មម មុទ្ធនិ|
      block |ទិព្ពគន្ធំ បវាយាមិ សត្តុប្បលស្សិទំ ផលំ។|
    count |៨០|
      block |កទាចិ នីយមានាយ ញាតិសង្ឃេន មេ តទា|
      block |យាវតា បរិសា មយ្ហំ មហានេលំ ធរីយតិ។|
    count |៨១|
      block |សត្តតិ ទេវរាជូនំ មហេសិត្តមការយិំ|
      block |សព្ពត្ថ ឥស្សរា ហុត្វា សំសរាមិ ភវាភវេ។|
    count |៨២|
      block |តេសដ្ឋិ ចក្កវត្តីនំ មហេសិត្តមការយិំ|
      block |សព្ពេ មមនុវត្តន្តិ អាទេយ្យវចនា អហុំ។|
    count |៨៣|
      block |ឧប្បលស្សេវ មេ វណ្ណោ គន្ធោ ចេវ បវាយតិ|
      block |ទុព្ពណ្ណិយំ ន ជានាមិ ពុទ្ធបូជាយិទំ ផលំ។|
    count |៨៤|
      block |ឥទ្ធិបាទេសុ កុសលា ពោជ្ឈង្គភាវនា រតា|
      block |អភិញ្ញាបារមិប្បត្តា ពុទ្ធបូជាយិទំ ផលំ។|
    count |៨៥|
      block |សតិបដ្ឋានកុសលា សមាធិឈានគោចរា|
      block |សម្មប្បធានមនុយុត្តា ពុទ្ធបូជាយិទំ ផលំ។|
    count |៨៦|
      block |វីរិយំ មេ ធុរធោរយ្ហំ យោគក្ខេមាធិវាហនំ|
      block |សព្ពាសវបរិក្ខីណា នត្ថិ ទានិ បុនព្ភវោ។|
    count |៨៧|
      block |ឯកតិំសេ ឥតោ កប្បេ យំ បុប្ផមភិបូជយិំ|
      block |ទុគ្គតិំ នាភិជានាមិ ពុទ្ធបូជាយិទំ ផលំ។|
    count |៨៨|
      block |កិលេសា ឈាបិតា មយ្ហំ…បេ។… វិហរាមិ អនាសវា។|
    count |៨៩|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៩០|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ សត្តុប្បលមាលិកា ភិក្ខុនី ឥមា គាថាយោ អភាសិត្ថាតិ។|
    stand |សត្តុប្បលមាលិកាថេរិយាបទានំ អដ្ឋមំ។|
  block |៩។ បញ្ចទីបិកាថេរីអបទានំ|
    count |៩១|
      block |នគរេ ហំសវតិយា ចារិកី អាសហំ តទា|
      block |អារាមេន ច អារាមំ ចរាមិ កុសលត្ថិកា។|
    count |៩២|
      block |កាឡបក្ខម្ហិ ទិវសេ អទ្ទសំ ពោធិមុត្តមំ|
      block |តត្ថ ចិត្តំ បសាទេត្វា ពោធិមូលេ និសីទហំ។|
    count |៩៣|
      block |គរុចិត្តំ ឧបដ្ឋេត្វា សិរេ កត្វាន អញ្ជលិំ|
      block |សោមនស្សំ បវេទេត្វា ឯវំ ចិន្តេសិ តាវទេ។|
    count |៩៤|
      block |យទិ ពុទ្ធោ អមិតគុណោ អសមប្បដិបុគ្គលោ|
      block |ទស្សេតុ បាដិហីរំ មេ ពោធិ ឱភាសតុ អយំ។|
    count |៩៥|
      block |សហ អាវជ្ជិតេ មយ្ហំ ពោធិ បជ្ជលិ តាវទេ|
      block |សព្ពសោណ្ណមយា អាសិ ទិសា សព្ពា វិរោចតិ។|
    count |៩៦|
      block |សត្តរត្តិន្ទិវំ តត្ថ ពោធិមូលេ និសីទហំ|
      block |សត្តមេ ទិវសេ បត្តេ ទីបបូជំ អកាសហំ។|
    count |៩៧|
      block |អាសនំ បរិវារេត្វា បញ្ចទីបានិ បជ្ជលុំ|
      block |យាវ ឧទេតិ សូរិយោ ទីបា មេ បជ្ជលុំ តទា។|
    count |៩៨|
      block |តេន កម្មេន សុកតេន ចេតនាបណិធីហិ ច|
      block |ជហិត្វា មានុសំ ទេហំ តាវតិំសមគច្ឆហំ។|
    count |៩៩|
      block |តត្ថ មេ សុកតំ ព្យម្ហំ បញ្ចទីបាតិ វុច្ចតិ|
      block |សដ្ឋិយោជនមុព្ពេធំ តិំសយោជនវិត្ថតំ។|
    count |១០០|
      block |អសង្ខិយានិ ទីបានិ បរិវារេ ជលន្តិ មេ|
      block |យាវតា ទេវភវនំ ទីបាលោកេន ជោតតិ។|
    count |១០១|
      block |បរម្មុខា និសីទិត្វា យទិ ឥច្ឆាមិ បស្សិតុំ|
      block |ឧទ្ធំ អធោ ច តិរិយំ សព្ពំ បស្សាមិ ចក្ខុនា។|
    count |១០២|
      block |យាវតា អភិកង្ខាមិ ទដ្ឋុំ សុគតទុគ្គតេ|
      block |តត្ថ អាវរណំ នត្ថិ រុក្ខេសុ បព្ពតេសុ វា។|
    count |១០៣|
      block |អសីតិ ទេវរាជូនំ មហេសិត្តមការយិំ|
      block |សតានំ ចក្កវត្តីនំ មហេសិត្តមការយិំ។|
    count |១០៤|
      block |យំ យំ យោនុបបជ្ជាមិ ទេវត្តំ អថ មានុសំ|
      block |ទីបសតសហស្សានិ បរិវារេ ជលន្តិ មេ។|
    count |១០៥|
      block |ទេវលោកា ចវិត្វាន ឧប្បជ្ជិំ មាតុកុច្ឆិយំ|
      block |មាតុកុច្ឆិគតា សន្តី អក្ខិ មេ ន និមីលតិ។|
    count |១០៦|
      block |ទីបសតសហស្សានិ បុញ្ញកម្មសមង្គិតា|
      block |ជលន្តិ សូតិកាគេហេ បញ្ចទីបានិទំ ផលំ។|
    count |១០៧|
      block |បច្ឆិមេ ភវេ សម្បត្តេ មានសំ វិនិវត្តយិំ|
      block |អជរាមតំ សីតិភាវំ និព្ពានំ ផស្សយិំ អហំ។|
    count |១០៨|
      block |ជាតិយា សត្តវស្សាហំ អរហត្តមបាបុណិំ|
      block |ឧបសម្បាទយី ពុទ្ធោ គុណមញ្ញាយ គោតមោ។|
    count |១០៩|
      block |មណ្ឌបេ រុក្ខមូលេ វា បាសាទេសុ គុហាសុ វា|
      block |សុញ្ញាគារេ វសន្តិយា បញ្ចទីបា ជលន្តិ មេ។|
    count |១១០|
      block |ទិព្ពចក្ខុ វិសុទ្ធំ មេ សមាធិកុសលា អហំ|
      block |អភិញ្ញាបារមិប្បត្តា បញ្ចទីបានិទំ ផលំ។|
    count |១១១|
      block |សព្ពវោសិតវោសានា កតកិច្ចា អនាសវា|
      block |បញ្ចទីបា មហាវីរ បាទេ វន្ទាមិ ចក្ខុម។|
    count |១១២|
      block |សតសហស្សិតោ កប្បេ យំ ទីបមទទិំ តទា|
      block |ទុគ្គតិំ នាភិជានាមិ បញ្ចទីបានិទំ ផលំ។|
    count |១១៣|
      block |កិលេសា ឈាបិតា មយ្ហំ…បេ។… វិហរាមិ អនាសវា។|
    count |១១៤|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |១១៥|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ បញ្ចទីបិកា ភិក្ខុនី ឥមា គាថាយោ អភាសិត្ថាតិ។|
    stand |បញ្ចទីបិកាថេរិយាបទានំ នវមំ។|
  block |១០។ ឧទកទាយិកាថេរីអបទានំ|
    count |១១៦|
      block |នគរេ ពន្ធុមតិយា អហោសិំ ឧទហារិកា|
      block |ឧទហារេន ជីវាមិ តេន បោសេមិ ទារកេ។|
    count |១១៧|
      block |ទេយ្យធម្មោ ច មេ នត្ថិ បុញ្ញក្ខេត្តេ អនុត្តរេ|
      block |កោដ្ឋកំ ឧបសង្កម្ម ឧទកំ បដ្ឋបេសហំ។|
    count |១១៨|
      block |តេន កម្មេន សុកតេន តាវតិំសមគច្ឆហំ|
      block |តត្ថ មេ សុកតំ ព្យម្ហំ ឧទហារេន និម្មិតំ។|
    count |១១៩|
      block |អច្ឆរានំ សហស្សស្ស អហញ្ហិ បវរា តទា|
      block |ទសដ្ឋានេហិ តា សព្ពា អភិភោមិ សទា អហំ។|
    count |១២០|
      block |បញ្ញាសំ ទេវរាជូនំ មហេសិត្តមការយិំ|
      block |វីសតិចក្កវត្តីនំ មហេសិត្តមការយិំ។|
    count |១២១|
      block |ទុវេ ភវេ សំសរាមិ ទេវត្តេ អថ មានុសេ|
      block |ទុគ្គតិំ នាភិជានាមិ ទកទានស្សិទំ ផលំ។|
    count |១២២|
      block |បព្ពតគ្គេ ទុមគ្គេ វា អន្តលិក្ខេ ច ភូមិយំ|
      block |យទា ឧទកមិច្ឆាមិ ខិប្បំ បដិលភាមហំ។|
    count |១២៣|
      block |អវុដ្ឋិកា ទិសា នត្ថិ សន្តត្តា កុថិតាបិ ច|
      block |មម សង្កប្បមញ្ញាយ មហាមេឃោ បវស្សតិ។|
    count |១២៤|
      block |កទាចិ នីយមានាយ ញាតិសង្ឃេន មេ តទា|
      block |យទា ឥច្ឆាមហំ វស្សំ មហាមេឃោ អជាយថ។|
    count |១២៥|
      block |ឧណ្ហំ វា បរិឡាហោ វា សរីរេ មេ ន វិជ្ជតិ|
      block |កាយេ ច មេ រជោ នត្ថិ ទកទានស្សិទំ ផលំ។|
    count |១២៦|
      block |វិសុទ្ធមនសា អជ្ជ អបេតមនបាបិកា|
      block |សព្ពាសវបរិក្ខីណា នត្ថិ ទានិ បុនព្ភវោ។|
    count |១២៧|
      block |ឯកនវុតិតោ កប្បេ យំ ទកំ អទទិំ តទា|
      block |ទុគ្គតិំ នាភិជានាមិ ទកទានស្សិទំ ផលំ។|
    count |១២៨|
      block |កិលេសា ឈាបិតា មយ្ហំ…បេ។… វិហរាមិ អនាសវា។|
    count |១២៩|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |១៣០|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      block |សុមេធា មេខលាទាយី មណ្ឌបំ សង្កមំ ទទា|
      block |នឡមាលី បិណ្ឌទទា កដច្ឆុ ឧប្បលប្បទា។|
      block |ទីបទា ទកទា ចេវ គាថាយោ គណិតា ឥហ|
      block |ឯកគាថាសតញ្ចេវ តិំសតិ ច តទុត្តរិ។|
    block |ឥត្ថំ សុទំ ឧទកទាយិកា ភិក្ខុនី ឥមា គាថាយោ អភាសិត្ថាតិ។|
    stand |ឧទកទាយិកាថេរិយាបទានំ ទសមំ។|
    stand |សុមេធាវគ្គោ បឋមោ។|
    block |តស្សុទ្ទានំ|
