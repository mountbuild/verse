block |៥៥។ ភទ្ទិយវគ្គោ|
  block |១។ លកុណ្ឌភទ្ទិយត្ថេរអបទានំ|
    count |១|
      block |បទុមុត្តរោ នាម ជិនោ សព្ពធម្មេសុ ចក្ខុមា|
      block |ឥតោ សតសហស្សម្ហិ កប្បេ ឧប្បជ្ជិ នាយកោ។|
    count |២|
      block |តទាហំ ហំសវតិយំ សេដ្ឋិបុត្តោ មហទ្ធនោ|
      block |ជង្ឃាវិហារំ វិចរំ សង្ឃារាមំ អគច្ឆហំ។|
    count |៣|
      block |តទា សោ លោកបជ្ជោតោ ធម្មំ ទេសេសិ នាយកោ|
      block |មញ្ជុស្សរានំ បវរំ សាវកំ អភិកិត្តយិ។|
    count |៤|
      block |តំ សុត្វា មុទិតោ ហុត្វា ការំ កត្វា មហេសិនោ|
      block |វន្ទិត្វា សត្ថុនោ បាទេ តំ ឋានមភិបត្ថយិំ។|
    count |៥|
      block |តទា ពុទ្ធោ វិយាកាសិ សង្ឃមជ្ឈេ វិនាយកោ|
      block |អនាគតម្ហិ អទ្ធានេ លច្ឆសេ តំ មនោរថំ។|
    count |៦|
      block |សតសហស្សិតោ កប្បេ ឱក្កាកកុលសម្ភវោ|
      block |គោតមោ នាម គោត្តេន សត្ថា លោកេ ភវិស្សតិ។|
    count |៧|
      block |តស្ស ធម្មេសុ ទាយាទោ ឱរសោ ធម្មនិម្មិតោ|
      block |ភទ្ទិយោ នាម នាមេន ហេស្សតិ សត្ថុ សាវកោ។|
    count |៨|
      block |តេន កម្មេន សុកតេន ចេតនាបណិធីហិ ច|
      block |ជហិត្វា មានុសំ ទេហំ តាវតិំសមគច្ឆហំ។|
    count |៩|
      block |ទ្វេនវុតេ ឥតោ កប្បេ ផុស្សោ ឧប្បជ្ជិ នាយកោ|
      block |ទុរាសទោ ទុប្បសហោ សព្ពលោកុត្តមោ ជិនោ។|
    count |១០|
      block |ចរណេន ច សម្បន្នោ ព្រហា ឧជុ បតាបវា|
      block |ហិតេសី សព្ពសត្តានំ ពហុំ មោចេសិ ពន្ធនា។|
    count |១១|
      block |នន្ទារាមវនេ តស្ស អហោសិំ ផុស្សកោកិលោ|
      block |គន្ធកុដិសមាសន្នេ អម្ពរុក្ខេ វសាមហំ។|
    count |១២|
      block |តទា បិណ្ឌាយ គច្ឆន្តំ ទក្ខិណេយ្យំ ជិនុត្តមំ|
      block |ទិស្វា ចិត្តំ បសាទេត្វា មញ្ជុនាភិនិកូជហំ។|
    count |១៣|
      block |រាជុយ្យានំ តទា គន្ត្វា សុបក្កំ កនកត្តចំ|
      block |អម្ពបិណ្ឌំ គហេត្វាន សម្ពុទ្ធស្សោបនាមយិំ។|
    count |១៤|
      block |តទា មេ ចិត្តមញ្ញាយ មហាការុណិកោ ជិនោ|
      block |ឧបដ្ឋាកស្ស ហត្ថតោ បត្តំ បគ្គណ្ហិ នាយកោ។|
    count |១៥|
      block |អទាសិំ ហដ្ឋចិត្តោហំ អម្ពបិណ្ឌំ មហាមុនេ|
      block |បត្តេ បក្ខិប្ប បក្ខេហិ បញ្ជលិំ កត្វាន មញ្ជុនា។|
    count |១៦|
      block |សរេន រជនីយេន សវនីយេន វគ្គុនា|
      block |វស្សន្តោ ពុទ្ធបូជត្ថំ នីឡំ គន្ត្វា និបជ្ជហំ។|
    count |១៧|
      block |តទា មុទិតចិត្តំ មំ ពុទ្ធបេមគតាសយំ|
      block |សកុណគ្ឃិ ឧបាគន្ត្វា ឃាតយី ទុដ្ឋមានសោ។|
    count |១៨|
      block |តតោ ចុតោហំ តុសិតេ អនុភោត្វា មហាសុខំ|
      block |មនុស្សយោនិមាគច្ឆិំ តស្ស កម្មស្ស វាហសា។|
    count |១៩|
      block |ឥមម្ហិ ភទ្ទកេ កប្បេ ព្រហ្មពន្ធុ មហាយសោ|
      block |កស្សបោ នាម គោត្តេន ឧប្បជ្ជិ វទតំ វរោ។|
    count |២០|
      block |សាសនំ ជោតយិត្វា សោ អភិភុយ្យ កុតិត្ថិយេ|
      block |វិនយិត្វាន វេនេយ្យេ និព្ពុតោ សោ សសាវកោ។|
    count |២១|
      block |និព្ពុតេ តម្ហិ លោកគ្គេ បសន្នា ជនតា ពហូ|
      block |បូជនត្ថាយ ពុទ្ធស្ស ថូបំ កុព្ពន្តិ សត្ថុនោ។|
    count |២២|
      block |សត្តយោជនិកំ ថូបំ សត្តរតនភូសិតំ|
      block |ករិស្សាម មហេសិស្ស ឥច្ចេវំ មន្តយន្តិ តេ។|
    count |២៣|
      block |កិកិនោ កាសិរាជស្ស តទា សេនាយ នាយកោ|
      block |ហុត្វាហំ អប្បមាណស្ស បមាណំ ចេតិយេ វទិំ។|
    count |២៤|
      block |តទា តេ មម វាក្យេន ចេតិយំ យោជនុគ្គតំ|
      block |អកំសុ នរវីរស្ស នានារតនភូសិតំ។|
    count |២៥|
      block |តេន កម្មេន សុកតេន ចេតនាបណិធីហិ ច|
      block |ជហិត្វា មានុសំ ទេហំ តាវតិំសមគច្ឆហំ។|
    count |២៦|
      block |បច្ឆិមេ ច ភវេ ទានិ ជាតោ សេដ្ឋិកុលេ អហំ|
      block |សាវត្ថិយំ បុរវរេ ឥទ្ធេ ផីតេ មហទ្ធនេ។|
    count |២៧|
      block |បុរប្បវេសេ សុគតំ ទិស្វា វិម្ហិតមានសោ|
      block |បព្ពជិត្វាន ន ចិរំ អរហត្តមបាបុណិំ។|
    count |២៨|
      block |ចេតិយស្ស បមាណំ យំ អករិំ តេន កម្មុនា|
      block |លកុណ្ឌកសរីរោហំ ជាតោ បរិភវារហោ។|
    count |២៩|
      block |សរេន មធុរេនាហំ បូជិត្វា ឥសិសត្តមំ|
      block |មញ្ជុស្សរានំ ភិក្ខូនំ អគ្គត្តមនុបាបុណិំ។|
    count |៣០|
      block |ផលទានេន ពុទ្ធស្ស គុណានុស្សរណេន ច|
      block |សាមញ្ញផលសម្បន្នោ វិហរាមិ អនាសវោ។|
    count |៣១|
      block |កិលេសា ឈាបិតា មយ្ហំ ភវា សព្ពេ សមូហតា|
      block |នាគោវ ពន្ធនំ ឆេត្វា វិហរាមិ អនាសវោ។|
    count |៣២|
      block |ស្វាគតំ វត មេ អាសិ ពុទ្ធសេដ្ឋស្ស សន្តិកេ|
      block |តិស្សោ វិជ្ជា អនុប្បត្តា កតំ ពុទ្ធស្ស សាសនំ។|
    count |៣៣|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា លកុណ្ឌភទ្ទិយោ ថេរោ ឥមា គាថាយោ|
    block |អភាសិត្ថាតិ។|
    stand |លកុណ្ឌភទ្ទិយត្ថេរស្សាបទានំ បឋមំ។|
  block |២។ កង្ខារេវតត្ថេរអបទានំ|
    count |៣៤|
      block |បទុមុត្តរោ នាម ជិនោ សព្ពធម្មេសុ ចក្ខុមា|
      block |ឥតោ សតសហស្សម្ហិ កប្បេ ឧប្បជ្ជិ នាយកោ។|
    count |៣៥|
      block |សីហហនុ ព្រហ្មគិរោ ហំសទុន្ទុភិនិស្សនោ|
      block |នាគវិក្កន្តគមនោ ចន្ទសូរាទិកប្បភោ។|
    count |៣៦|
      block |មហាមតី មហាវីរោ មហាឈាយី មហាពលោ|
      block |មហាការុណិកោ នាថោ មហាតមបនូទនោ។|
    count |៣៧|
      block |ស កទាចិ តិលោកគ្គោ វេនេយ្យំ វិនយំ ពហុំ|
      block |ធម្មំ ទេសេសិ សម្ពុទ្ធោ សត្តាសយវិទូ មុនិ។|
    count |៣៨|
      block |ឈាយិំ ឈានរតំ វីរំ ឧបសន្តំ អនាវិលំ|
      block |វណ្ណយន្តោ បរិសតិំ តោសេសិ ជនតំ ជិនោ។|
    count |៣៩|
      block |តទាហំ ហំសវតិយំ ព្រាហ្មណោ វេទបារគូ|
      block |ធម្មំ សុត្វាន មុទិតោ តំ ឋានមភិបត្ថយិំ។|
    count |៤០|
      block |តទា ជិនោ វិយាកាសិ សង្ឃមជ្ឈេ វិនាយកោ|
      block |មុទិតោ ហោហិ ត្វំ ព្រហ្មេ លច្ឆសេ តំ មនោរថំ។|
    count |៤១|
      block |សតសហស្សិតោ កប្បេ ឱក្កាកកុលសម្ភវោ|
      block |គោតមោ នាម គោត្តេន សត្ថា លោកេ ភវិស្សតិ។|
    count |៤២|
      block |តស្ស ធម្មេសុ ទាយាទោ ឱរសោ ធម្មនិម្មិតោ|
      block |រេវតោ នាម នាមេន ហេស្សតិ សត្ថុ សាវកោ។|
    count |៤៣|
      block |តេន កម្មេន សុកតេន ចេតនាបណិធីហិ ច|
      block |ជហិត្វា មានុសំ ទេហំ តាវតិំសមគច្ឆហំ។|
    count |៤៤|
      block |បច្ឆិមេ ច ភវេ ទានិ ជាតោហំ កោលិយេ បុរេ|
      block |ខត្តិយេ កុលសម្បន្នេ ឥទ្ធេ ផីតេ មហទ្ធនេ។|
    count |៤៥|
      block |យទា កបិលវត្ថុស្មិំ ពុទ្ធោ ធម្មមទេសយិ|
      block |តទា បសន្នោ សុគតេ បព្ពជិំ អនគារិយំ។|
    count |៤៦|
      block |កង្ខា មេ ពហុលា អាសិ កប្បាកប្បេ តហិំ តហិំ|
      block |សព្ពំ តំ វិនយី ពុទ្ធោ ទេសេត្វា ធម្មមុត្តមំ។|
    count |៤៧|
      block |តតោហំ តិណ្ណសំសារោ សទា ឈានសុខេ រតោ|
      block |វិហរាមិ តទា ពុទ្ធោ មំ ទិស្វា ឯតទព្រវិ។|
    count |៤៨|
      block |យា កាចិ កង្ខា ឥធ វា ហុរំ វា សកវេទិយា វា បរវេទិយា វា|
      block |យេ ឈាយិនោ តា បជហន្តិ សព្ពា អាតាបិនោ ព្រហ្មចរិយំ ចរន្តា។|
    count |៤៩|
      block |សតសហស្សេ កតំ កម្មំ ផលំ ទស្សេសិ មេ ឥធ|
      block |សុមុត្តោ សរវេគោវ កិលេសេ ឈាបយិំ មម។|
    count |៥០|
      block |តតោ ឈានរតំ ទិស្វា ពុទ្ធោ លោកន្តគូ មុនិ|
      block |ឈាយីនំ ភិក្ខូនំ អគ្គោ បញ្ញាបេតិ មហាមតិ។|
    count |៥១|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៥២|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៥៣|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា កង្ខារេវតោ ថេរោ ឥមា គាថាយោ|
    block |អភាសិត្ថាតិ។|
    stand |កង្ខារេវតត្ថេរស្សាបទានំ ទុតិយំ។|
  block |៣។ សីវលិត្ថេរអបទានំ|
    count |៥៤|
      block |បទុមុត្តរោ នាម ជិនោ សព្ពធម្មេសុ ចក្ខុមា|
      block |ឥតោ សតសហស្សម្ហិ កប្បេ ឧប្បជ្ជិ នាយកោ។|
    count |៥៥|
      block |សីលំ តស្ស អសង្ខេយ្យំ សមាធិ វជិរូបមោ|
      block |អសង្ខេយ្យំ ញាណវរំ វិមុត្តិ ច អនោបមា។|
    count |៥៦|
      block |មនុជាមរនាគានំ ព្រហ្មានញ្ច សមាគមេ|
      block |សមណព្រាហ្មណាកិណ្ណេ ធម្មំ ទេសេសិ នាយកោ។|
    count |៥៧|
      block |សសាវកំ មហាលាភិំ បុញ្ញវន្តំ ជុតិន្ធរំ|
      block |ឋបេសិ ឯតទគ្គម្ហិ បរិសាសុ វិសារទោ។|
    count |៥៨|
      block |តទាហំ ខត្តិយោ អាសិំ នគរេ ហំសសវ្ហយេ|
      block |សុត្វា ជិនស្ស តំ វាក្យំ សាវកស្ស គុណំ ពហុំ។|
    count |៥៩|
      block |និមន្តយិត្វា សត្តាហំ ភោជយិត្វា សសាវកំ|
      block |មហាទានំ ទទិត្វាន តំ ឋានមភិបត្ថយិំ។|
    count |៦០|
      block |តទា មំ វិនតំ បាទេ ទិស្វាន បុរិសាសភោ|
      block |សរេន មហតា វីរោ ឥទំ វចនមព្រវិ។|
    count |៦១|
      block |តតោ ជិនស្ស វចនំ សោតុកាមា មហាជនា|
      block |ទេវទានវគន្ធព្ពា ព្រហ្មានោ ច មហិទ្ធិកា។|
    count |៦២|
      block |សមណព្រាហ្មណា ចេវ នមស្សិំសុ កតញ្ជលី|
      block |នមោ តេ បុរិសាជញ្ញ នមោ តេ បុរិសុត្តម។|
    count |៦៣|
      block |ខត្តិយេន មហាទានំ ទិន្នំ សត្តាហិកម្បិ វោ|
      block |សោតុកាមា ផលំ តស្ស ព្យាករោហិ មហាមុនេ។|
    count |៦៤|
      block |តតោ អវោច ភគវា សុណាថ មម ភាសិតំ|
      block |អប្បមេយ្យម្ហិ ពុទ្ធម្ហិ សសង្ឃម្ហិ បតិដ្ឋិតា។|
    count |៦៥|
      block |ទក្ខិណា តាយ កោ វត្តា អប្បមេយ្យផលា ហិ សា|
      block |អបិ ចេ ស មហាភោគោ ឋានំ បត្ថេតិ ឧត្តមំ។|
    count |៦៦|
      block |លាភី វិបុលលាភានំ យថា ភិក្ខុ សុទស្សនោ|
      block |តថាហម្បិ ភវេយ្យន្តិ លច្ឆសេ តំ អនាគតេ។|
    count |៦៧|
      block |សតសហស្សិតោ កប្បេ ឱក្កាកកុលសម្ភវោ|
      block |គោតមោ នាម គោត្តេន សត្ថា លោកេ ភវិស្សតិ។|
    count |៦៨|
      block |តស្ស ធម្មេសុ ទាយាទោ ឱរសោ ធម្មនិម្មិតោ|
      block |សីវលិ នាម នាមេន ហេស្សតិ សត្ថុ សាវកោ។|
    count |៦៩|
      block |តេន កម្មេន សុកតេន ចេតនាបណិធីហិ ច|
      block |ជហិត្វា មានុសំ ទេហំ តាវតិំសូបគោ អហំ។|
    count |៧០|
      block |ឯកនវុតិតោ កប្បេ វិបស្សី លោកនាយកោ|
      block |ឧប្បជ្ជិ ចារុទស្សនោ សព្ពធម្មវិបស្សកោ។|
    count |៧១|
      block |តទាហំ ពន្ធុមតិយំ កុលស្សញ្ញតរស្ស ច|
      block |ទយិតោ បស្សិតោ ចេវ អាសិំ កម្មន្តវាវដោ។|
    count |៧២|
      block |តទា អញ្ញតរោ បូគោ វិបស្សិស្ស មហេសិនោ|
      block |បរិវេសំ អការយិ មហន្តមតិវិស្សុតំ។|
    count |៧៣|
      block |និដ្ឋិតេ ច មហាទានេ ទទុំ ខជ្ជកសញ្ហិតំ|
      block |នវំ ទធិំ មធុញ្ចេវ វិចិនំ នេវ អទ្ទសុំ។|
    count |៧៤|
      block |តទាហំ តំ គហេត្វាន នវំ ទធិំ មធុម្បិ ច|
      block |កម្មស្សាមិឃរំ គច្ឆិំ តមេសន្តា មមទ្ទសុំ។|
    count |៧៥|
      block |សហស្សមបិ ទត្វាន នាលភិំសុ ច តំ ទ្វយំ|
      block |តតោហំ ឯវំ ចិន្តេសិំ នេតំ ហេស្សតិ ឱរកំ។|
    count |៧៦|
      block |យថា ឥមេ ជនា សព្ពេ សក្ករោន្តិ តថាគតំ|
      block |អហម្បិ ការំ កស្សាមិ សសង្ឃេ លោកនាយកេ។|
    count |៧៧|
      block |តទាហមេវំ ចិន្តេត្វា ទធិំ មធុញ្ច ឯកតោ|
      block |មទ្ទិត្វា លោកនាថស្ស សសង្ឃស្ស អទាសហំ។|
    count |៧៨|
      block |តេន កម្មេន សុកតេន ចេតនាបណិធីហិ ច|
      block |ជហិត្វា មានុសំ ទេហំ តាវតិំសមគច្ឆហំ។|
    count |៧៩|
      block |បុនាហំ ពារាណសិយំ រាជា ហុត្វា មហាយសោ|
      block |សត្តុកស្ស តទា ទុដ្ឋោ ទ្វាររោធមការយិំ។|
    count |៨០|
      block |តទា តបស្សិនោ រុទ្ធា ឯកាហំ រក្ខិតា អហុំ|
      block |តតោ តស្ស វិបាកេន បាបតិំ និរយំ ភុសំ។|
    count |៨១|
      block |បច្ឆិមេ ច ភវេ ទានិ ជាតោហំ កោលិយេ បុរេ|
      block |សុប្បវាសា ច មេ មាតា មហាលិ លិច្ឆវី បិតា។|
    count |៨២|
      block |ខត្តិយេ បុញ្ញកម្មេន ទ្វាររោធស្ស វាហសា|
      block |សត្ត វស្សានិ និវសិំ មាតុកុច្ឆិម្ហិ ទុក្ខិតោ។|
    count |៨៣|
      block |សត្តាហំ ទ្វារមូឡ្ហោហំ មហាទុក្ខសមប្បិតោ|
      block |មាតា មេ ឆន្ទទានេន ឯវំ អាសិ សុទុក្ខិតា។|
    count |៨៤|
      block |សុវត្ថិតោហំ និក្ខន្តោ ពុទ្ធេន អនុកម្បិតោ|
      block |និក្ខន្តទិវសេយេវ បព្ពជិំ អនគារិយំ។|
    count |៨៥|
      block |ឧបជ្ឈា សារិបុត្តោ មេ មោគ្គល្លានោ មហិទ្ធិកោ|
      block |កេសេ ឱរោបយន្តោ មេ អនុសាសិ មហាមតិ។|
    count |៨៦|
      block |កេសេសុ ឆិជ្ជមានេសុ អរហត្តមបាបុណិំ|
      block |ទេវា នាគា មនុស្សា ច បច្ចយេ ឧបនេន្តិ មេ។|
    count |៨៧|
      block |បទុមុត្តរនាថញ្ច វិបស្សិញ្ច វិនាយកំ|
      block |យំ បូជយិំ បមុទិតោ បច្ចយេហិ វិសេសតោ។|
    count |៨៨|
      block |តតោ តេសំ វិសេសេន កម្មានំ វិបុលុត្តមំ|
      block |លាភំ លភាមិ សព្ពត្ថ វនេ គាមេ ជលេ ថលេ។|
    count |៨៩|
      block |រេវតំ ទស្សនត្ថាយ យទា យាតិ វិនាយកោ|
      block |តិំសភិក្ខុសហស្សេហិ សហ លោកគ្គនាយកោ។|
    count |៩០|
      block |តទា ទេវោបណីតេហិ មមត្ថាយ មហាមតិ|
      block |បច្ចយេហិ មហាវីរោ សសង្ឃោ លោកនាយកោ។|
    count |៩១|
      block |ឧបដ្ឋិតោ មយា ពុទ្ធោ គន្ត្វា រេវតមទ្ទស|
      block |តតោ ជេតវនំ គន្ត្វា ឯតទគ្គេ ឋបេសិ មំ។|
    count |៩២|
      block |លាភីនំ សីវលិ អគ្គោ មម សិស្សេសុ ភិក្ខវោ|
      block |សព្ពលោកហិតោ សត្ថា កិត្តយី បរិសាសុ មំ។|
    count |៩៣|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៩៤|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៩៥|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា សីវលិថេរោ ឥមា គាថាយោ|
    block |អភាសិត្ថាតិ។|
    stand |សីវលិត្ថេរស្សាបទានំ តតិយំ។|
  block |៤។ វង្គីសត្ថេរអបទានំ|
    count |៩៦|
      block |បទុមុត្តរោ នាម ជិនោ សព្ពធម្មេសុ ចក្ខុមា|
      block |ឥតោ សតសហស្សម្ហិ កប្បេ ឧប្បជ្ជិ នាយកោ។|
    count |៩៧|
      block |យថាបិ សាគរេ ឩមិ គគនេ វិយ តារកា|
      block |ឯវំ បាវចនំ តស្ស អរហន្តេហិ ចិត្តិតំ។|
    count |៩៨|
      block |សទេវាសុរនាគេហិ មនុជេហិ បុរក្ខតោ|
      block |សមណព្រាហ្មណាកិណ្ណេ ជនមជ្ឈេ ជិនុត្តមោ។|
    count |៩៩|
      block |បភាហិ អនុរញ្ជន្តោ លោកេ លោកន្តគូ ជិនោ|
      block |វចនេន វិពោធេន្តោ វេនេយ្យបទុមានិ សោ។|
    count |១០០|
      block |វេសារជ្ជេហិ សម្បន្នោ ចតូហិ បុរិសុត្តមោ|
      block |បហីនភយសារជ្ជោ ខេមប្បត្តោ វិសារទោ។|
    count |១០១|
      block |អាសភំ បវរំ ឋានំ ពុទ្ធភូមិញ្ច កេវលំ|
      block |បដិជានាតិ លោកគ្គោ នត្ថិ សញ្ចោទកោ ក្វចិ។|
    count |១០២|
      block |សីហនាទមសម្ភីតំ នទតោ តស្ស តាទិនោ|
      block |ទេវោ នរោ វា ព្រហ្មា វា បដិវត្តា ន វិជ្ជតិ។|
    count |១០៣|
      block |ទេសេន្តោ បវរំ ធម្មំ សន្តារេន្តោ សទេវកំ|
      block |ធម្មចក្កំ បវត្តេតិ បរិសាសុ វិសារទោ។|
    count |១០៤|
      block |បដិភានវតំ អគ្គំ សាវកំ សាធុសម្មតំ|
      block |គុណំ ពហុំ បកិត្តេត្វា ឯតទគ្គេ ឋបេសិ តំ។|
    count |១០៥|
      block |តទាហំ ហំសវតិយំ ព្រាហ្មណោ សាធុសម្មតោ|
      block |សព្ពវេទវិទូ ជាតោ វាគីសោ វាទិសូទនោ។|
    count |១០៦|
      block |ឧបេច្ច តំ មហាវីរំ សុត្វាហំ ធម្មទេសនំ|
      block |បីតិវរំ បដិលភិំ សាវកស្ស គុណេ រតោ។|
    count |១០៧|
      block |និមន្តេត្វាវ សុគតំ សសង្ឃំ លោកនន្ទនំ|
      block |សត្តាហំ ភោជយិត្វាហំ ទុស្សេហច្ឆាទយិំ តទា។|
    count |១០៨|
      block |និបច្ច សិរសា បាទេ កតោកាសោ កតញ្ជលី|
      block |ឯកមន្តំ ឋិតោ ហដ្ឋោ សន្ថវិំ ជិនមុត្តមំ។|
    count |១០៩|
      block |នមោ តេ វាទិមទ្ទន នមោ តេ ឥសិសត្តម|
      block |នមោ តេ សព្ពលោកគ្គ នមោ តេ អភយង្ករ។|
    count |១១០|
      block |នមោ តេ មារមថន នមោ តេ ទិដ្ឋិសូទន|
      block |នមោ តេ សន្តិសុខទ នមោ តេ សរណង្ករ។|
    count |១១១|
      block |អនាថានំ ភវំ នាថោ ភីតានំ អភយប្បទោ|
      block |វិស្សាមភូមិ សន្តានំ សរណំ សរណេសិនំ។|
    count |១១២|
      block |ឯវមាទីហិ សម្ពុទ្ធំ សន្ថវិត្វា មហាគុណំ|
      block |អវោចំ វាទិសូទស្ស គតិំ បប្បោមិ ភិក្ខុនោ។|
    count |១១៣|
      block |តទា អវោច ភគវា អនន្តបដិភានវា|
      block |យោ សោ ពុទ្ធំ អភោជេសិ សត្តាហំ សហសាវកំ។|
    count |១១៤|
      block |គុណញ្ច មេ បកិត្តេសិ បសន្នោ សេហិ បាណិភិ|
      block |ឯសោ បត្ថយតេ ឋានំ វាទិសូទស្ស ភិក្ខុនោ។|
    count |១១៥|
      block |អនាគតម្ហិ អទ្ធានេ លច្ឆសេ តំ មនោរថំ|
      block |ទេវមានុសសម្បត្តិំ អនុភោត្វា អនប្បកំ។|
    count |១១៦|
      block |សតសហស្សិតោ កប្បេ ឱក្កាកកុលសម្ភវោ|
      block |គោតមោ នាម គោត្តេន សត្ថា លោកេ ភវិស្សតិ។|
    count |១១៧|
      block |តស្ស ធម្មេសុ ទាយាទោ ឱរសោ ធម្មនិម្មិតោ|
      block |វង្គីសោ នាម នាមេន ហេស្សតិ សត្ថុ សាវកោ។|
    count |១១៨|
      block |តំ សុត្វា មុទិតោ ហុត្វា យាវជីវំ តទា ជិនំ|
      block |បច្ចយេហិ ឧបដ្ឋាសិំ មេត្តចិត្តោ តថាគតំ។|
    count |១១៩|
      block |តេន កម្មេន សុកតេន ចេតនាបណិធីហិ ច|
      block |ជហិត្វា មានុសំ ទេហំ តុសិតំ អគមាសហំ។|
    count |១២០|
      block |បច្ឆិមេ ច ភវេ ទានិ ជាតោ វិប្បកុលេ អហំ|
      block |បច្ចាជាតោ យទា អាសិំ ជាតិយា សត្តវស្សិកោ។|
    count |១២១|
      block |សព្ពវេទវិទូ ជាតោ វាទសត្ថវិសារទោ|
      block |វាទិស្សរោ ចិត្តកថី បរវាទប្បមទ្ទនោ។|
    count |១២២|
      block |វង្គេ ជាតោតិ វង្គីសោ វចនេ ឥស្សរោតិ វា|
      block |វង្គីសោ ឥតិ មេ នាមំ អភវី លោកសម្មតំ។|
    count |១២៣|
      block |យទាហំ វិញ្ញុតំ បត្តោ ឋិតោ បឋមយោព្ពនេ|
      block |តទា រាជគហេ រម្មេ សារិបុត្តមហទ្ទសំ។|
    stand |បញ្ចវីសតិមំ ភាណវារំ។|
    count |១២៤|
      block |បិណ្ឌាយ វិចរន្តំ តំ បត្តបាណិំ សុសំវុតំ|
      block |អលោលក្ខិំ មិតភាណិំ យុគមត្តំ និទក្ខិតំ។|
    count |១២៥|
      block |តំ ទិស្វា វិម្ហិតោ ហុត្វា អវោចំ មមនុច្ឆវំ|
      block |កណិការំវ និចិតំ ចិត្តំ គាថាបទំ អហំ។|
    count |១២៦|
      block |អាចិក្ខិ សោ មេ សត្ថារំ សម្ពុទ្ធំ លោកនាយកំ|
      block |តទា សោ បណ្ឌិតោ វីរោ ឧត្តរិំ សមវោច មេ។|
    count |១២៧|
      block |វិរាគសំហិតំ វាក្យំ កត្វា ទុទ្ទសមុត្តមំ|
      block |វិចិត្តបដិភានេហិ តោសិតោ តេន តាទិនា។|
    count |១២៨|
      block |និបច្ច សិរសា បាទេ បព្ពាជេហីតិ មំ ព្រវិ|
      block |តតោ មំ ស មហាបញ្ញោ ពុទ្ធសេដ្ឋមុបានយិ។|
    count |១២៩|
      block |និបច្ច សិរសា បាទេ និសីទិំ សត្ថុ សន្តិកេ|
      block |មមាហ វទតំ សេដ្ឋោ កច្ចិ វង្គីស ជានាសិ។|
    count |១៣០|
      block |កិញ្ចិ សិប្បន្តិ តស្សាហំ ជានាមីតិ ច អព្រវិំ|
      block |មតសីសំ វនច្ឆុទ្ធំ អបិ ពារសវស្សិកំ|
      block |តវ វិជ្ជាវិសេសេន សចេ សក្កោសិ វាចយ។|
    count |១៣១|
      block |អាមោតិ មេ បដិញ្ញាតេ តីណិ សីសានិ ទស្សយិ|
      block |និរយនរទេវេសុ ឧបបន្នេ អវាចយិំ។|
    count |១៣២|
      block |តទា ខីណាសវស្សេវ សីសំ ទស្សេសិ នាយកោ|
      block |តតោហំ វិហតារព្ភោ បព្ពជ្ជំ សមយាចិសំ។|
    count |១៣៣|
      block |បព្ពជិត្វាន សុគតំ សន្ថវាមិ តហិំ តហិំ|
      block |តតោ មំ កព្ពវិត្តោសិ ឧជ្ឈាយន្តិហ ភិក្ខវោ។|
    count |១៣៤|
      block |តតោ វីមំសនត្ថំ មេ អាហ ពុទ្ធោ វិនាយកោ|
      block |តក្កិកា បនិមា គាថា ឋានសោ បដិភន្តិ តំ។|
    count |១៣៥|
      block |ន កព្ពវិត្តោហំ វីរ ឋានសោ បដិភន្តិ មំ|
      block |តេន ហិ ទានិ វង្គីស ឋានសោ សន្ថវាហិ មំ។|
    count |១៣៦|
      block |តទាហំ សន្ថវិំ វីរំ គាថាហិ ឥសិសត្តមំ|
      block |ឋានសោ មេ តទា តុដ្ឋោ ជិនោ អគ្គេ ឋបេសិ មំ។|
    count |១៣៧|
      block |បដិភានេន ចិត្តេន អញ្ញេសមតិមញ្ញហំ|
      block |បេសលេ តេន សំវិគ្គោ អរហត្តមបាបុណិំ។|
    count |១៣៨|
      block |បដិភានវតំ អគ្គោ អញ្ញោ កោចិ ន វិជ្ជតិ|
      block |យថាយំ ភិក្ខុ វង្គីសោ ឯវំ ធារេថ ភិក្ខវោ។|
    count |១៣៩|
      block |សតសហស្សេ កតំ កម្មំ ផលំ ទស្សេសិ មេ ឥធ|
      block |សុមុត្តោ សរវេគោវ កិលេសេ ឈាបយិំ មម។|
    count |១៤០|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |១៤១|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |១៤២|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា វង្គីសោ ថេរោ ឥមា គាថាយោ|
    block |អភាសិត្ថាតិ។|
    stand |វង្គីសត្ថេរស្សាបទានំ ចតុត្ថំ។|
  block |៥។ នន្ទកត្ថេរអបទានំ|
    count |១៤៣|
      block |បទុមុត្តរោ នាម ជិនោ សព្ពធម្មេសុ ចក្ខុមា|
      block |ឥតោ សតសហស្សម្ហិ កប្បេ ឧប្បជ្ជិ នាយកោ។|
    count |១៤៤|
      block |ហិតាយ សព្ពសត្តានំ សុខាយ វទតំ វរោ|
      block |អត្ថាយ បុរិសាជញ្ញោ បដិបន្នោ សទេវកេ។|
    count |១៤៥|
      block |យសគ្គបត្តោ សិរិមា កិត្តិវណ្ណភតោ ជិនោ|
      block |បូជិតោ សព្ពលោកស្ស ទិសា សព្ពាសុ វិស្សុតោ។|
    count |១៤៦|
      block |ឧត្តិណ្ណវិចិកិច្ឆោ សោ វីតិវត្តកថំកថោ|
      block |បរិបុណ្ណមនសង្កប្បោ បត្តោ សម្ពោធិមុត្តមំ។|
    count |១៤៧|
      block |អនុប្បន្នស្ស មគ្គស្ស ឧប្បាទេតា នរុត្តមោ|
      block |អនក្ខាតញ្ច អក្ខាសិ អសញ្ជាតញ្ច សញ្ជនី។|
    count |១៤៨|
      block |មគ្គញ្ញូ មគ្គវិទូ ច មគ្គក្ខាយី នរាសភោ|
      block |មគ្គស្ស កុសលោ សត្ថា សារថីនំ វរុត្តមោ។|
    count |១៤៩|
      block |តទា មហាការុណិកោ ធម្មំ ទេសេសិ នាយកោ|
      block |និមុគ្គេ កាមបង្កម្ហិ សមុទ្ធរតិ បាណិនេ។|
    count |១៥០|
      block |ភិក្ខុនីនំ ឱវទនេ សាវកំ សេដ្ឋសម្មតំ|
      block |វណ្ណយំ ឯតទគ្គម្ហិ បញ្ញបេសិ មហាមុនិ។|
    count |១៥១|
      block |តំ សុត្វាហំ បមុទិតោ និមន្តេត្វា តថាគតំ|
      block |ភោជយិត្វា សសង្ឃំ តំ បត្ថយិំ ឋានមុត្តមំ។|
    count |១៥២|
      block |តទា បមុទិតោ នាថោ មំ អវោច មហាឥសិ|
      block |សុខី ភវស្សុ ទីឃាវុ លច្ឆសេ តំ មនោរថំ។|
    count |១៥៣|
      block |សតសហស្សិតោ កប្បេ ឱក្កាកកុលសម្ភវោ|
      block |គោតមោ នាម គោត្តេន សត្ថា លោកេ ភវិស្សតិ។|
    count |១៥៤|
      block |តស្ស ធម្មេសុ ទាយាទោ ឱរសោ ធម្មនិម្មិតោ|
      block |នន្ទកោ នាម នាមេន ហេស្សតិ សត្ថុ សាវកោ។|
    count |១៥៥|
      block |តេន កម្មេន សុកតេន ចេតនាបណិធីហិ ច|
      block |ជហិត្វា មានុសំ ទេហំ តាវតិំសូបគោ អហំ។|
    count |១៥៦|
      block |បច្ឆិមេ ច ភវេ ទានិ ជាតោ សេដ្ឋិកុលេ អហំ|
      block |សាវត្ថិយំ បុរេ វរេ ឥទ្ធេ ផីតេ មហទ្ធនេ។|
    count |១៥៧|
      block |បុរប្បវេសេ សុគតំ ទិស្វា វិម្ហិតមានសោ|
      block |ជេតារាមបដិគ្គាហេ បព្ពជិំ អនគារិយំ។|
    count |១៥៨|
      block |នចិរេនេវ កាលេន អរហត្តមបាបុណិំ|
      block |តតោហំ តិណ្ណសំសារោ សាសិតោ សព្ពទស្សិនា។|
    count |១៥៩|
      block |ភិក្ខុនីនំ ធម្មកថំ បដិបុច្ឆាករិំ អហំ|
      block |សាសិតា តា មយា សព្ពា អភវិំសុ អនាសវា។|
    count |១៦០|
      block |សតានិ បញ្ចនូនានិ តទា តុដ្ឋោ មហាហិតោ|
      block |ភិក្ខុនីនំ ឱវទតំ អគ្គដ្ឋានេ ឋបេសិ មំ។|
    count |១៦១|
      block |សតសហស្សេ កតំ កម្មំ ផលំ ទស្សេសិ មេ ឥធ|
      block |សុមុត្តោ សរវេគោវ កិលេសេ ឈាបយិំ មម។|
    count |១៦២|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |១៦៣|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |១៦៤|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា នន្ទកោ ថេរោ ឥមា គាថាយោ|
    block |អភាសិត្ថាតិ។|
    stand |នន្ទកត្ថេរស្សាបទានំ បញ្ចមំ។|
  block |៦។ កាឡុទាយិត្ថេរអបទានំ|
    count |១៦៥|
      block |បទុមុត្តរោ នាម ជិនោ សព្ពធម្មេសុ ចក្ខុមា|
      block |ឥតោ សតសហស្សម្ហិ កប្បេ ឧប្បជ្ជិ នាយកោ។|
    count |១៦៦|
      block |នាយកានំ វរោ សត្ថា គុណាគុណវិទូ ជិនោ|
      block |កតញ្ញូ កតវេទី ច តិត្ថេ យោជេតិ បាណិនេ។|
    count |១៦៧|
      block |សព្ពញ្ញុតេន ញាណេន តុលយិត្វា ទយាសយោ|
      block |ទេសេតិ បវរំ ធម្មំ អនន្តគុណសញ្ចយោ។|
    count |១៦៨|
      block |ស កទាចិ មហាវីរោ អនន្តជិនសំសរិ|
      block |ទេសេតិ មធុរំ ធម្មំ ចតុសច្ចូបសញ្ហិតំ។|
    count |១៦៩|
      block |សុត្វាន តំ ធម្មវរំ អាទិមជ្ឈន្តសោភណំ|
      block |បាណសតសហស្សានំ ធម្មាភិសមយោ អហុ។|
    count |១៧០|
      block |និន្នាទិតា តទា ភូមិ គជ្ជិំសុ ច បយោធរា|
      block |សាធុការំ បវត្តិំសុ ទេវព្រហ្មនរាសុរា។|
    count |១៧១|
      block |អហោ ការុណិកោ សត្ថា អហោ សទ្ធម្មទេសនា|
      block |អហោ ភវសមុទ្ទម្ហិ និមុគ្គេ ឧទ្ធរី ជិនោ។|
    count |១៧២|
      block |ឯវំ បវេទជាតេសុ សនរាមរព្រហ្មសុ|
      block |កុលប្បសាទកានគ្គំ សាវកំ វណ្ណយី ជិនោ។|
    count |១៧៣|
      block |តទាហំ ហំសវតិយំ ជាតោមច្ចកុលេ អហុំ|
      block |បាសាទិកោ ទស្សនិយោ បហូតធនធញ្ញវា។|
    count |១៧៤|
      block |ហំសារាមមុបេច្ចាហំ វន្ទិត្វា តំ តថាគតំ|
      block |សុណិត្វា មធុរំ ធម្មំ ការំ កត្វា ច តាទិនោ។|
    count |១៧៥|
      block |និបច្ច បាទមូលេហំ ឥមំ វចនមព្រវិំ|
      block |កុលប្បសាទកានគ្គោ យោ តយា សន្ថុតោ មុនេ។|
    count |១៧៦|
      block |តាទិសោ ហោមហំ វីរ ពុទ្ធសេដ្ឋស្ស សាសនេ|
      block |តទា មហាការុណិកោ សិញ្ចន្តោ វា មតេន មំ។|
    count |១៧៧|
      block |អាហ មំ បុត្ត ឧត្តិដ្ឋ លច្ឆសេ តំ មនោរថំ|
      block |កថំ នាម ជិនេ ការំ កត្វាន វិផលោ សិយា។|
    count |១៧៨|
      block |សតសហស្សិតោ កប្បេ ឱក្កាកកុលសម្ភវោ|
      block |គោតមោ នាម គោត្តេន សត្ថា លោកេ ភវិស្សតិ។|
    count |១៧៩|
      block |តស្ស ធម្មេសុ ទាយាទោ ឱរសោ ធម្មនិម្មិតោ|
      block |ឧទាយិ នាម នាមេន ហេស្សតិ សត្ថុ សាវកោ។|
    count |១៨០|
      block |តំ សុត្វា មុទិតោ ហុត្វា យាវជីវំ តទា ជិនំ|
      block |មេត្តចិត្តោ បរិចរិំ បច្ចយេហិ វិនាយកំ។|
    count |១៨១|
      block |តេន កម្មវិបាកេន ចេតនាបណិធីហិ ច|
      block |ជហិត្វា មានុសំ ទេហំ តាវតិំសមគច្ឆហំ។|
    count |១៨២|
      block |បច្ឆិមេ ច ភវេ ទានិ រម្មេ កបិលវត្ថវេ|
      block |ជាតោ មហាមច្ចកុលេ សុទ្ធោទនមហីបតេ។|
    count |១៨៣|
      block |តទា អជាយិ សិទ្ធត្ថោ រម្មេ លុម្ពិនិកាននេ|
      block |ហិតាយ សព្ពលោកស្ស សុខាយ ច នរាសភោ។|
    count |១៨៤|
      block |តទហេវ អហំ ជាតោ សហ តេនេវ វឌ្ឍិតោ|
      block |បិយោ សហាយោ ទយិតោ វិយត្តោ នីតិកោវិទោ។|
    count |១៨៥|
      block |ឯកូនតិំសោ វយសា និក្ខមិត្វា អគារតោ|
      block |ឆព្ពស្សំ វីតិនាមេត្វា អាសិ ពុទ្ធោ វិនាយកោ។|
    count |១៨៦|
      block |ជេត្វា សសេនកំ មារំ ខេបយិត្វាន អាសវេ|
      block |ភវណ្ណវំ តរិត្វាន ពុទ្ធោ អាសិ សទេវកេ។|
    count |១៨៧|
      block |ឥសិវ្ហយំ គមិត្វាន វិនេត្វា បញ្ចវគ្គិយេ|
      block |តតោ វិនេសិ ភគវា គន្ត្វា គន្ត្វា តហិំ តហិំ។|
    count |១៨៨|
      block |វេនេយ្យេ វិនយន្តោ សោ សង្គណ្ហន្តោ សទេវកំ|
      block |ឧបេច្ច មគធេ គិរិំ វិហរិត្ថ តទា ជិនោ។|
    count |១៨៩|
      block |តទា សុទ្ធោទនេនាហំ ភូមិបាលេន បេសិតោ|
      block |គន្ត្វា ទិស្វា ទសពលំ បព្ពជិត្វារហា អហុំ។|
    count |១៩០|
      block |តទា មហេសិំ យាចិត្វា បាបយិំ កបិលវ្ហយំ|
      block |តតោ បុរាហំ គន្ត្វាន បសាទេសិំ មហាកុលំ។|
    count |១៩១|
      block |ជិនោ តស្មិំ គុណេ តុដ្ឋោ មំ មហាបរិសាយ សោ|
      block |កុលប្បសាទកានគ្គំ បញ្ញាបេសិ វិនាយកោ។|
    count |១៩២|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |១៩៣|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |១៩៤|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា កាឡុទាយិថេរោ ឥមា គាថាយោ|
    block |អភាសិត្ថាតិ។|
    stand |កាឡុទាយិត្ថេរស្សាបទានំ ឆដ្ឋំ។|
  block |៧។ អភយត្ថេរអបទានំ|
    count |១៩៥|
      block |បទុមុត្តរោ នាម ជិនោ សព្ពធម្មេសុ ចក្ខុមា|
      block |ឥតោ សតសហស្សម្ហិ កប្បេ ឧប្បជ្ជិ នាយកោ។|
    count |១៩៦|
      block |សរណគមនេ កិញ្ចិ និវេសេសិ តថាគតោ|
      block |កិញ្ចិ សីលេ និវេសេសិ ទសកម្មបថុត្តមេ។|
    count |១៩៧|
      block |ទេតិ កស្សចិ សោ វីរោ សាមញ្ញផលមុត្តមំ|
      block |សមាបត្តី តថា អដ្ឋ តិស្សោ វិជ្ជា បវច្ឆតិ។|
    count |១៩៨|
      block |ឆឡភិញ្ញាសុ យោជេសិ កិញ្ចិ សត្តំ នរុត្តមោ|
      block |ទេតិ កស្សចិ នាថោ សោ ចតស្សោ បដិសម្ភិទា។|
    count |១៩៩|
      block |ពោធនេយ្យំ បជំ ទិស្វា អសង្ខេយ្យម្បិ យោជនំ|
      block |ខណេន ឧបគន្ត្វាន វិនេតិ នរសារថិ។|
    count |២០០|
      block |តទាហំ ហំសវតិយំ អហោសិំ ព្រាហ្មណត្រជោ|
      block |បារគូ សព្ពវេទានំ វេយ្យាករណសម្មតោ។|
    count |២០១|
      block |និរុត្តិយា ច កុសលោ និឃណ្ឌុម្ហិ វិសារទោ|
      block |បទកោ កេដុភវិទូ ឆន្ទោវិចិតិកោវិទោ។|
    count |២០២|
      block |ជង្ឃាវិហារំ វិចរំ ហំសារាមមុបេច្ចហំ|
      block |អទ្ទសំ វរទំ សេដ្ឋំ មហាជនបុរក្ខតំ។|
    count |២០៣|
      block |ទេសេន្តំ វិរជំ ធម្មំ បច្ចនីកមតី អហំ|
      block |ឧបេត្វា តស្ស កល្យាណំ សុត្វាន វិមលំ អហំ។|
    count |២០៤|
      block |ព្យាហតំ បុនរុត្តំ វា អបត្ថំ វា និរត្ថកំ|
      block |នាទ្ទសំ តស្ស មុនិនោ តតោ បព្ពជិតោ អហំ។|
    count |២០៥|
      block |នចិរេនេវ កាលេន សព្ពសត្តវិសារទោ|
      block |និបុណោ ពុទ្ធវចនេ អហោសិំ គុណិសម្មតោ។|
    count |២០៦|
      block |តទា ចតស្សោ គាថាយោ គន្ថយិត្វា សុព្យញ្ជនា|
      block |សន្ថវិត្វា តិលោកគ្គំ ទេសយិស្សំ ទិនេ ទិនេ។|
    count |២០៧|
      block |វិរត្តោសិ មហាវីរោ សំសារេ សភយេ វសំ|
      block |ករុណាយ ន និព្ពាយិ តតោ ការុណិកោ មុនិ។|
    count |២០៨|
      block |បុថុជ្ជនោ វយោ សន្តោ ន កិលេសវសោ អហុ|
      block |សម្បជានោ សតិយុត្តោ តស្មា ឯសោ អចិន្តិយោ។|
    count |២០៩|
      block |ទុព្ពលានិ កិលេសានិ យស្សាសយគតានិ មេ|
      block |ញាណគ្គិបរិទឌ្ឍានិ ន ខីយិំសុ តមព្ភុតំ។|
    count |២១០|
      block |យោ សព្ពលោកស្ស គរុ លោកោ យស្ស តថា គរុ|
      block |តថាបិ លោកាចរិយោ លោកោ តស្សានុវត្តកោ។|
    count |២១១|
      block |ឯវមាទីហិ សម្ពុទ្ធំ កិត្តយំ ធម្មទេសនំ|
      block |យាវជីវំ ករិត្វាន គតោ សគ្គំ តតោ ចុតោ។|
    count |២១២|
      block |សតសហស្សិតោ កប្បេ យំ ពុទ្ធមភិកិត្តយិំ|
      block |ទុគ្គតិំ នាភិជានាមិ កិត្តនាយ ឥទំ ផលំ។|
    count |២១៣|
      block |ទេវលោកេ មហារជ្ជំ បាទេសិំ កញ្ចនគ្ឃិយំ|
      block |ចក្កវត្តី មហារជ្ជំ ពហុសោនុភវិំ អហំ។|
    count |២១៤|
      block |ទុវេ ភវេ បជាយាមិ ទេវត្តេ អថ មានុសេ|
      block |អញ្ញំ គតិំ ន ជានាមិ កិត្តនាយ ឥទំ ផលំ។|
    count |២១៥|
      block |ទុវេ កុលេ បជាយាមិ ខត្តិយេ អថ ព្រាហ្មណេ|
      block |នីចេ កុលេ ន ជាយាមិ កិត្តនាយ ឥទំ ផលំ។|
    count |២១៦|
      block |បច្ឆិមេ ច ភវេ ទានិ គិរិព្ពជបុរុត្តមេ|
      block |រញ្ញោហំ ពិម្ពិសារស្ស បុត្តោ នាមេន ចាភយោ។|
    count |២១៧|
      block |បាបមិត្តវសំ គន្ត្វា និគណ្ឋេន វិមោហិតោ|
      block |បេសិតោ នាដបុត្តេន ពុទ្ធសេដ្ឋមុបេច្ចហំ។|
    count |២១៨|
      block |បុច្ឆិត្វា និបុណំ បញ្ហំ សុត្វា ព្យាករណុត្តមំ|
      block |បព្ពជិត្វាន នចិរំ អរហត្តមបាបុណិំ។|
    count |២១៩|
      block |កិត្តយិត្វា ជិនវរំ កិត្តិតោ ហោមិ សព្ពទា|
      block |សុគន្ធទេហវទនោ អាសិំ សុខសមប្បិតោ។|
    count |២២០|
      block |តិក្ខហាសលហុបញ្ញោ មហាបញ្ញោ តថេវហំ|
      block |វិចិត្តបដិភានោ ច តស្ស កម្មស្ស វាហសា។|
    count |២២១|
      block |អភិត្ថវិត្វា បទុមុត្តរាហំ បសន្នចិត្តោ អសមំ សយម្ភុំ|
      block |ន គច្ឆិ កប្បានិ អបាយភូមិំ សតំ សហស្សានិ ពលេន តស្ស។|
    count |២២២|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |២២៣|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |២២៤|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា អភយោ ថេរោ ឥមា គាថាយោ|
    block |អភាសិត្ថាតិ។|
    stand |អភយត្ថេរស្សាបទានំ សត្តមំ។|
  block |៨។ លោមសកង្គិយត្ថេរអបទានំ|
    count |២២៥|
      block |ឥមម្ហិ ភទ្ទកេ កប្បេ ព្រហ្មពន្ធុ មហាយសោ|
      block |កស្សបោ នាម គោត្តេន ឧប្បជ្ជិ វទតំ វរោ។|
    count |២២៦|
      block |តទាហំ ចន្ទនោ ចេវ បព្ពជិត្វាន សាសនេ|
      block |អាបាណកោដិកំ ធម្មំ បូរយិត្វាន សាសនេ។|
    count |២២៧|
      block |តតោ ចុតា សន្តុសិតំ ឧបបន្នា ឧភោ មយំ|
      block |តត្ថ ទិព្ពេហិ នច្ចេហិ គីតេហិ វាទិតេហិ ច។|
    count |២២៨|
      block |រូបាទិទសហង្គេហិ អភិភោត្វាន សេសកេ|
      block |យាវតាយុំ វសិត្វាន អនុភោត្វា មហាសុខំ។|
    count |២២៩|
      block |តតោ ចវិត្វា តិទសំ ចន្ទនោ ឧបបជ្ជថ|
      block |អហំ កបិលវត្ថុស្មិំ អជាយិំ សាកិយត្រជោ។|
    count |២៣០|
      block |យទា ឧទាយិត្ថេរេន អជ្ឈិដ្ឋោ លោកនាយកោ|
      block |អនុកម្បិយ សក្យានំ ឧបេសិ កបិលវ្ហយំ។|
    count |២៣១|
      block |តទាតិមានិនោ សក្យា ន ពុទ្ធស្ស គុណញ្ញុនោ|
      block |បណមន្តិ ន សម្ពុទ្ធំ ជាតិថទ្ធា អនាទរា។|
    count |២៣២|
      block |តេសំ សង្កប្បមញ្ញាយ អាកាសេ ចង្កមី ជិនោ|
      block |បជ្ជុន្នោ វិយ វស្សិត្ថ បជ្ជលិត្ថ យថា សិខី។|
    count |២៣៣|
      block |ទស្សេត្វា រូបមតុលំ បុន អន្តរធាយថ|
      block |ឯកោបិ ហុត្វា ពហុធា អហោសិ បុនរេកកោ។|
    count |២៣៤|
      block |អន្ធការំ បកាសញ្ច ទស្សយិត្វា អនេកធា|
      block |បាដិហេរំ ករិត្វាន វិនយី ញាតកេ មុនិ។|
    count |២៣៥|
      block |ចាតុទ្ទីបោ មហាមេឃោ តាវទេវ បវស្សថ|
      block |តទា ហិ ជាតកំ ពុទ្ធោ វេស្សន្តរមទេសយិ។|
    count |២៣៦|
      block |តទា តេ ខត្តិយា សព្ពេ និហន្ត្វា ជាតិជំ មទំ|
      block |ឧបេសុំ សរណំ ពុទ្ធំ អាហ សុទ្ធោទនោ តទា។|
    count |២៣៧|
      block |ឥទំ តតិយំ តវ ភូរិបញ្ញ បាទានិ វន្ទាមិ សមន្តចក្ខុ|
      block |យទាភិជាតោ បថវី បកម្បយី យទា ច តំ នជ្ជហិ ជម្ពុឆាយា។|
    count |២៣៨|
      block |តទា ពុទ្ធានុភាវំ តំ ទិស្វា វិម្ហិតមានសោ|
      block |បព្ពជិត្វាន តត្ថេវ និវសិំ មាតុបូជកោ។|
    count |២៣៩|
      block |ចន្ទនោ ទេវបុត្តោ មំ ឧបគន្ត្វានុបុច្ឆថ|
      block |ភទ្ទេករត្តស្ស តទា សង្ខេបវិត្ថារំ នយំ។|
    count |២៤០|
      block |ចោទិតោហំ តទា តេន ឧបេច្ច នរនាយកំ|
      block |ភទ្ទេករត្តំ សុត្វាន សំវិគ្គោ វនមាមកោ។|
    count |២៤១|
      block |តទា មាតរមបុច្ឆិំ វនេ វច្ឆាមិ ឯកកោ|
      block |សុខុមាលោតិ មេ មាតា វារយី តំ តទា វចំ។|
    count |២៤២|
      block |កាសំ កុសំ បោដកិលំ ឧសីរំ មុញ្ជបព្ពជំ|
      block |ឧរសា បនុទិស្សាមិ វិវេកមនុព្រូហយំ។|
    count |២៤៣|
      block |តទា វនំ បវិដ្ឋោហំ សរិត្វា ជិនសាសនំ|
      block |ភទ្ទេករត្តឱវាទំ អរហត្តមបាបុណិំ។|
    count |២៤៤|
      block |អតីតំ នាន្វាគមេយ្យ នប្បដិកង្ខេ អនាគតំ|
      block |យទតីតំ បហីនំ តំ អប្បត្តញ្ច អនាគតំ។|
    count |២៤៥|
      block |បច្ចុប្បន្នញ្ច យោ ធម្មំ តត្ថ តត្ថ វិបស្សតិ|
      block |អសំហីរំ អសំកុប្បំ តំ វិទ្វា មនុព្រូហយេ។|
    count |២៤៦|
      block |អជ្ជេវ កិច្ចមាតប្បំ កោ ជញ្ញា មរណំ សុវេ|
      block |ន ហិ នោ សង្គរំ តេន មហាសេនេន មច្ចុនា។|
    count |២៤៧|
      block |ឯវំវិហារិំ អាតាបិំ អហោរត្តមតន្ទិតំ|
      block |តំ វេ ភទ្ទេករត្តោតិ សន្តោ អាចិក្ខតេ មុនិ។|
    count |២៤៨|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |២៤៩|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |២៥០|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា លោមសកង្គិយោ ថេរោ ឥមា គាថាយោ|
    block |អភាសិត្ថាតិ។|
    stand |លោមសកង្គិយត្ថេរស្សាបទានំ អដ្ឋមំ។|
  block |៩។ វនវច្ឆត្ថេរអបទានំ|
    count |២៥១|
      block |ឥមម្ហិ ភទ្ទកេ កប្បេ ព្រហ្មពន្ធុ មហាយសោ|
      block |កស្សបោ នាម គោត្តេន ឧប្បជ្ជិ វទតំ វរោ។|
    count |២៥២|
      block |តទាហំ បព្ពជិត្វាន តស្ស ពុទ្ធស្ស សាសនេ|
      block |យាវជីវំ ចរិត្វាន ព្រហ្មចារំ តតោ ចុតោ។|
    count |២៥៣|
      block |តេន កម្មេន សុកតេន ចេតនាបណិធីហិ ច|
      block |ជហិត្វា មានុសំ ទេហំ តាវតិំសមគច្ឆហំ។|
    count |២៥៤|
      block |តតោ ចុតោ អរញ្ញម្ហិ កបោតោ អាសហំ តហិំ|
      block |វសតេ គុណសម្បន្នោ ភិក្ខុ ឈានរតោ សទា។|
    count |២៥៥|
      block |មេត្តចិត្តោ ការុណិកោ សទា បមុទិតាននោ|
      block |ឧបេក្ខកោ មហាវីរោ អប្បមញ្ញាសុ កោវិទោ។|
    count |២៥៦|
      block |វិនីវរណសង្កប្បេ សព្ពសត្តហិតាសយេ|
      block |វិសដ្ឋោ នចិរេនាសិំ តស្មិំ សុគតសាវកេ។|
    count |២៥៧|
      block |ឧបេច្ច បាទមូលម្ហិ និសិន្នស្ស តទាស្សមេ|
      block |កទាចិ សាមិសំ ទេតិ ធម្មំ ទេសេសិ ចេកទា។|
    count |២៥៨|
      block |តទា វិបុលបេមេន ឧបាសិត្វា ជិនត្រជំ|
      block |តតោ ចុតោ គតោ សគ្គំ បវាសោ សឃរំ យថា។|
    count |២៥៩|
      block |សគ្គា ចុតោ មនុស្សេសុ និព្ពត្តោ បុញ្ញកម្មុនា|
      block |អគារំ ឆឌ្ឌយិត្វាន បព្ពជិំ ពហុសោ អហំ។|
    count |២៦០|
      block |សមណោ តាបសោ វិប្បោ បរិព្ពជោ តថេវហំ|
      block |ហុត្វា វសិំ អរញ្ញម្ហិ អនេកសតសោ អហំ។|
    count |២៦១|
      block |បច្ឆិមេ ច ភវេ ទានិ រម្មេ កបិលវត្ថវេ|
      block |វច្ឆគោត្តោ ទិជោ តស្ស ជាយាយ អហមោក្កមិំ។|
    count |២៦២|
      block |មាតុ មេ ទោហឡោ អាសិ តិរោកុច្ឆិគតស្ស មេ|
      block |ជាយមានសមីបម្ហិ វនវាសាយ និច្ឆយោ។|
    count |២៦៣|
      block |តតោ មេ អជនី មាតា រមណីយេ វនន្តរេ|
      block |គព្ភតោ និក្ខមន្តំ មំ កាសាយេន បដិគ្គហុំ។|
    count |២៦៤|
      block |តតោ កុមារោ សិទ្ធត្ថោ ជាតោ សក្យកុលទ្ធជោ|
      block |តស្ស មិត្តោ បិយោ អាសិំ សំវិសដ្ឋោ សុមានិយោ។|
    count |២៦៥|
      block |សត្តសារេភិនិក្ខន្តេ ឱហាយ វិបុលំ យសំ|
      block |អហម្បិ បព្ពជិត្វាន ហិមវន្តមុបាគមិំ។|
    count |២៦៦|
      block |វនាលយំ ភាវនីយំ កស្សបំ ធុតវាទិកំ|
      block |ទិស្វា សុត្វា ជិនុប្បាទំ ឧបេសិំ នរសារថិំ។|
    count |២៦៧|
      block |សោ មេ ធម្មមទេសេសិ សព្ពត្ថំ សម្បកាសយំ|
      block |តតោហំ បព្ពជិត្វាន វនមេវ បុនាគមំ។|
    count |២៦៨|
      block |តត្ថាប្បមត្តោ វិហរំ ឆឡភិញ្ញា អផស្សយិំ|
      block |អហោ សុលទ្ធលាភោម្ហិ សុមិត្តេនានុកម្បិតោ។|
    count |២៦៩|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |២៧០|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |២៧១|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អាយស្មា វនវច្ឆោ ថេរោ ឥមា គាថាយោ|
    block |អភាសិត្ថាតិ។|
    stand |វនវច្ឆត្ថេរស្សាបទានំ នវមំ។|
  block |១០។ ចូឡសុគន្ធត្ថេរអបទានំ|
    count |២៧២|
      block |ឥមម្ហិ ភទ្ទកេ កប្បេ ព្រហ្មពន្ធុ មហាយសោ|
      block |កស្សបោ នាម គោត្តេន ឧប្បជ្ជិ វទតំ វរោ។|
    count |២៧៣|
      block |អនុព្យញ្ជនសម្បន្នោ ពាត្តិំសវរលក្ខណោ|
      block |ព្យាមប្បភាបរិវុតោ រំសិជាលសមោត្ថដោ។|
    count |២៧៤|
      block |អស្សាសេតា យថា ចន្ទោ សូរិយោវ បភង្ករោ|
      block |និព្ពាបេតា យថា មេឃោ សាគរោវ គុណាករោ។|
    count |២៧៥|
      block |ធរណីរិវ សីលេន ហិមវាវ សមាធិនា|
      block |អាកាសោ វិយ បញ្ញាយ អសង្គោ អនិលោ យថា។|
    count |២៧៦|
      block |តទាហំ ពារាណសិយំ ឧបបន្នោ មហាកុលេ|
      block |បហូតធនធញ្ញស្មិំ នានារតនសញ្ចយេ។|
    count |២៧៧|
      block |មហតា បរិវារេន និសិន្នំ លោកនាយកំ|
      block |ឧបេច្ច ធម្មមស្សោសិំ អមតំវ មនោហរំ។|
    count |២៧៨|
      block |ទ្វត្តិំសលក្ខណធរោ សនក្ខត្តោវ ចន្ទិមា|
      block |អនុព្យញ្ជនសម្បន្នោ សាលរាជាវ ផុល្លិតោ។|
    count |២៧៩|
      block |រំសិជាលបរិក្ខិត្តោ ទិត្តោវ កនកាចលោ|
      block |ព្យាមប្បភាបរិវុតោ សតរំសី ទិវាករោ។|
    count |២៨០|
      block |សោណ្ណាននោ ជិនវរោ សមណីវ សិលុច្ចយោ|
      block |ករុណាបុណ្ណហទយោ គុណេន វិយ សាគរោ។|
    count |២៨១|
      block |លោកវិស្សុតកិត្តិ ច សិនេរូវ នគុត្តមោ|
      block |យសសា វិត្ថតោ វីរោ អាកាសសទិសោ មុនិ។|
    count |២៨២|
      block |អសង្គចិត្តោ សព្ពត្ថ អនិលោ វិយ នាយកោ|
      block |បតិដ្ឋា សព្ពភូតានំ មហីវ មុនិសត្តមោ។|
    count |២៨៣|
      block |អនុបលិត្តោ លោកេន តោយេន បទុមំ យថា|
      block |កុវាទគច្ឆទហនោ អគ្គិខន្ធោវ សោភសិ។|
    count |២៨៤|
      block |អគធោ វិយ សព្ពត្ថ កិលេសវិសនាសកោ|
      block |គន្ធមាទនសេលោវ គុណគន្ធវិភូសិតោ។|
    count |២៨៥|
      block |គុណានំ អាករោ វីរោ រតនានំវ សាគរោ|
      block |សិន្ធូវ វនរាជីនំ កិលេសមលហារកោ។|
    count |២៨៦|
      block |វិជយីវ មហាយោធោ មារសេនាវមទ្ទនោ|
      block |ចក្កវត្តីវ សោ រាជា ពោជ្ឈង្គរតនិស្សរោ។|
    count |២៨៧|
      block |មហាភិសក្កសង្កាសោ ទោសព្យាធិតិកិច្ឆកោ|
      block |សល្លកត្តោ យថា វេជ្ជោ ទិដ្ឋិគណ្ឌវិផាលកោ។|
    count |២៨៨|
      block |សោ តទា លោកបជ្ជោតោ សនរាមរសក្កតោ|
      block |បរិសាសុ នរាទិច្ចោ ធម្មំ ទេសយតេ ជិនោ។|
    count |២៨៩|
      block |ទានំ ទត្វា មហាភោគោ សីលេន សុគតូបគោ|
      block |ភាវនាយ ច និព្ពាតិ ឥច្ចេវមនុសាសថ។|
    count |២៩០|
      block |ទេសនំ តំ មហស្សាទំ អាទិមជ្ឈន្តសោភណំ|
      block |សុណន្តិ បរិសា សព្ពា អមតំវ មហារសំ។|
    count |២៩១|
      block |សុត្វា សុមធុរំ ធម្មំ បសន្នោ ជិនសាសនេ|
      block |សុគតំ សរណំ គន្ត្វា យាវជីវំ នមស្សហំ។|
    count |២៩២|
      block |មុនិនោ គន្ធកុដិយា ឱបុញ្ជេសិំ តទា មហិំ|
      block |ចតុជ្ជាតេន គន្ធេន មាសេ អដ្ឋ ទិនេស្វហំ។|
    count |២៩៣|
      block |បណិធាយ សុគន្ធត្តំ សរីរវិស្សគន្ធិនោ|
      block |តទា ជិនោ វិយាកាសិ សុគន្ធតនុលាភិតំ។|
    count |២៩៤|
      block |យោ យំ គន្ធកុដិភូមិំ គន្ធេនោបុញ្ជតេ សកិំ|
      block |តេន កម្មវិបាកេន ឧបបន្នោ តហិំ តហិំ។|
    count |២៩៥|
      block |សុគន្ធទេហោ សព្ពត្ថ ភវិស្សតិ អយំ នរោ|
      block |គុណគន្ធយុត្តោ ហុត្វា និព្ពាយិស្សតិនាសវោ។|
    count |២៩៦|
      block |តេន កម្មេន សុកតេន ចេតនាបណិធីហិ ច|
      block |ជហិត្វា មានុសំ ទេហំ តាវតិំសមគច្ឆហំ។|
    count |២៩៧|
      block |បច្ឆិមេ ច ភវេ ទានិ ជាតោ វិប្បកុលេ អហំ|
      block |គព្ភំ មេ វសតោ មាតា ទេហេនាសិ សុគន្ធិតា។|
    count |២៩៨|
      block |យទា ច មាតុកុច្ឆិម្ហា និក្ខមាមិ តទា បុរី|
      block |សាវត្ថិសព្ពគន្ធេហិ វាសិតា វិយ វាយថ។|
    count |២៩៩|
      block |បុប្ផវស្សញ្ច សុរភិ ទិព្ពគន្ធំ មនោរមំ|
      block |ធូបានិ ច មហគ្ឃានិ ឧបវាយិំសុ តាវទេ។|
    count |៣០០|
      block |ទេវា ច សព្ពគន្ធេហិ ធូបបុប្ផេហិ តំ ឃរំ|
      block |វាសយិំសុ សុគន្ធេន យស្មិំ ជាតោ អហំ ឃរេ។|
    count |៣០១|
      block |យទា ច តរុណោ ភទ្ទោ បឋមេ យោព្ពនេ ឋិតោ|
      block |តទា សេលំ សបរិសំ វិនេត្វា នរសារថិ។|
    count |៣០២|
      block |តេហិ សព្ពេហិ បរិវុតោ សាវត្ថិបុរមាគតោ|
      block |តទា ពុទ្ធានុភាវំ តំ ទិស្វា បព្ពជិតោ អហំ។|
    count |៣០៣|
      block |សីលំ សមាធិបញ្ញញ្ច វិមុត្តិញ្ច អនុត្តរំ|
      block |ភាវេត្វា ចតុរោ ធម្មេ បាបុណិំ អាសវក្ខយំ។|
    count |៣០៤|
      block |យទា បព្ពជិតោ ចាហំ យទា ច អរហា អហុំ|
      block |និព្ពាយិស្សំ យទា ចាហំ គន្ធវស្សោ តទា អហុ។|
    count |៣០៥|
      block |សរីរគន្ធោ ច សទាតិសេតិ មេ មហារហំ ចន្ទនចម្បកុប្បលំ|
      block |តថេវ គន្ធេ ឥតរេ ច សព្ពសោ បសយ្ហ វាយាមិ តតោ តហិំ តហិំ។|
    count |៣០៦|
      block |កិលេសា ឈាបិតា មយ្ហំ…បេ។… វិហរាមិ អនាសវោ។|
    count |៣០៧|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៣០៨|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
      block |ឥត្ថំ សុទំ អាយស្មា ចូឡសុគន្ធោ ថេរោ ឥមា គាថាយោ អភាសិត្ថាតិ|
      block |ភទ្ទិយោ រេវតោ ថេរោ មហាលាភី ច សីវលី|
      block |វង្គីសោ នន្ទកោ ចេវ កាឡុទាយី តថាភយោ។|
      block |លោមសោ វនវច្ឆោ ច សុគន្ធោ ចេវ ទសមោ|
      block |តីណិ គាថាសតា តត្ថ សោឡសា ច តទុត្តរិ។|
      block |កណិការវ្ហយោ វគ្គោ ផលទោ តិណទាយកោ|
      block |កច្ចានោ ភទ្ទិយោ វគ្គោ គាថាយោ គណិតា ចិមា។|
      block |នវគាថាសតានីហ ចតុរាសីតិយេវ ច|
      block |សបញ្ញាសំ បញ្ចសតំ អបទានា បកាសិតា។|
      block |សហ ឧទានគាថាហិ ឆសហស្សានិ ហោន្តិមា|
      block |ទ្វេសតានិ ច គាថានំ អដ្ឋារស តទុត្តរិ។|
    stand |ចូឡសុគន្ធត្ថេរស្សាបទានំ ទសមំ។|
    stand |ភទ្ទិយវគ្គោ បញ្ចបញ្ញាសមោ។|
    block |តស្សុទ្ទានំ|
    block |អថ វគ្គុទ្ទានំ|
