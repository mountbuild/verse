block |៤។ ខត្តិយាវគ្គោ|
  block |១។ យសវតីបមុខអដ្ឋារសភិក្ខុនីសហស្សអបទានំ|
    count |១|
      block |ភវា សព្ពេ បរិក្ខីណា ភវា សន្តិ វិមោចិតា|
      block |សព្ពាសវា ច នោ នត្ថិ អារោចេម មហាមុនេ។|
    count |២|
      block |បុរិមំ កុសលំ កម្មំ យំ កិញ្ចិ សាធុបត្ថិតំ|
      block |បរិភោគមយំ ទិន្នំ តុយ្ហត្ថាយ មហាមុនេ។|
    count |៣|
      block |ពុទ្ធបច្ចេកពុទ្ធានំ សាវកានញ្ច បត្ថិតំ|
      block |បរិភោគមយំ ទិន្នំ តុយ្ហត្ថាយ មហាមុនេ។|
    count |៤|
      block |ឧច្ចនីចមយំ កម្មំ ភិក្ខូនំ សាធុបត្ថិតំ|
      block |ឧច្ចាកុលបរិកម្មំ កតមេតំ មហាមុនេ។|
    count |៥|
      block |តេនេវ សុក្កមូលេន ចោទិតា កម្មសម្បទា|
      block |មានុសិកមតិក្កន្តា ជាយិំសុ ខត្តិយេ កុលេ។|
    count |៦|
      block |ឧប្បត្តេ ច កតេ កម្មេ ជាតិយា វាបិ ឯកតោ|
      block |បច្ឆិមេ ឯកតោ ជាតា ខត្តិយា កុលសម្ភវា។|
    count |៧|
      block |រូបវតី ភោគវតី លាភសក្ការបូជិតា|
      block |អន្តេបុរេ មហាវីរ ទេវានំ វិយ នន្ទនេ។|
    count |៨|
      block |និព្ពិន្ទិត្វា អគារម្ហា បព្ពជិម្ហនគារិយំ|
      block |កតិបាហំ ឧបាទាយ សព្ពា បត្តាម្ហ និព្ពុតិំ។|
    count |៩|
      block |ចីវរំ បិណ្ឌបាតញ្ច បច្ចយំ សយនាសនំ|
      block |ឧបនេន្តិ ពហូ អម្ហេ សទា សក្កតបូជិតា។|
    count |១០|
      block |កិលេសា ឈាបិតា អម្ហំ ភវា សព្ពេ សមូហតា|
      block |នាគីវ ពន្ធនំ ឆេត្វា វិហរាម អនាសវា។|
    count |១១|
      block |ស្វាគតំ វត នោ អាសិ មម ពុទ្ធស្ស សន្តិកេ|
      block |តិស្សោ វិជ្ជា អនុប្បត្តា កតំ ពុទ្ធស្ស សាសនំ។|
    count |១២|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
    block |ឥត្ថំ សុទំ យសវតីបមុខានិ ខត្តិយកញ្ញាភិក្ខុនិយោ អដ្ឋារសសហស្សានិ ភគវតោ សម្មុខា ឥមា គាថាយោ អភាសិត្ថាតិ។|
    stand |យសវតីបមុខអដ្ឋារសភិក្ខុនីសហស្សាបទានំ បឋមំ។|
  block |២។ ចតុរាសីតិភិក្ខុនីសហស្សអបទានំ|
    count |១៣|
      block |ចុល្លាសីតិសហស្សានិ ព្រាហ្មញ្ញកុលសម្ភវា|
      block |សុខុមាលហត្ថបាទា បុរេ តុយ្ហំ មហាមុនេ។|
    count |១៤|
      block |វេស្សសុទ្ទកុលេ ជាតា ទេវា នាគា ច កិន្នរា|
      block |ចាតុទ្ទីបា ពហូ កញ្ញា បុរេ តុយ្ហំ មហាមុនេ។|
    count |១៥|
      block |កាចិ បព្ពជិតា អត្ថិ សព្ពទស្សាវិនោ ហូ|
      block |ទេវា ច កិន្នរា នាគា ផុសិស្សន្តិ អនាគតេ។|
    count |១៦|
      block |អនុភោត្វា យសំ សព្ពំ បត្វាន សព្ពសម្បទា|
      block |តុម្ហំ បសាទំ បដិលទ្ធា ពុជ្ឈិស្សន្តិ អនាគតេ។|
    count |១៧|
      block |អម្ហេ ព្រាហ្មណធីតា តុ ព្រាហ្មញ្ញកុលសម្ភវា|
      block |បេក្ខតោ នោ មហាវីរ បាទេ វន្ទាម ចក្ខុម។|
    count |១៨|
      block |ឧបហតា ភវា សព្ពេ មូលតណ្ហា សមូហតា|
      block |សមុច្ឆិន្នា អនុសយា បុញ្ញសង្ខារទាលិតា។|
    count |១៩|
      block |សមាធិគោចរា សព្ពា សមាបត្តិវសី កតា|
      block |ឈានេន ធម្មរតិយា វិហរិស្សាម នោ សទា។|
    count |២០|
      block |ភវនេត្តិ អវិជ្ជា ច សង្ខារាបិ ច ខេបិតា|
      block |សុទុទ្ទសំ បទំ គន្ត្វា អនុជានាថ នាយក។|
    count |២១|
      block |ឧបការា មមំ តុម្ហេ ទីឃរត្តំ កតាវិនោ|
      block |ចតុន្នំ សំសយំ ឆេត្វា សព្ពា គច្ឆន្តុ និព្ពុតិំ។|
    count |២២|
      block |វន្ទិត្វា មុនិនោ បាទេ កត្វា ឥទ្ធិវិកុព្ពនំ|
      block |កាចិ ទស្សេន្តិ អាលោកំ អន្ធការមថាបរា។|
    count |២៣|
      block |ទស្សេន្តិ ចន្ទសូរិយេ សាគរញ្ច សមច្ឆកំ|
      block |សិនេរុំ បរិភណ្ឌញ្ច ទស្សេន្តិ បារិឆត្តកំ។|
    count |២៤|
      block |តាវតិំសញ្ច ភវនំ យាមំ ទស្សេន្តិ ឥទ្ធិយា|
      block |តុសិតំ និម្មិតេ ទេវេ វសវត្តី មហិស្សរេ។|
    count |២៥|
      block |ព្រហ្មានោ កាចិ ទស្សេន្តិ ចង្កមញ្ច មហារហំ|
      block |ព្រហ្មវណ្ណញ្ច មាបេត្វា ធម្មំ ទេសេន្តិ សុញ្ញតំ។|
    count |២៦|
      block |នានាវិកុព្ពនំ កត្វា ឥទ្ធិំ ទស្សិយ សត្ថុនោ|
      block |ទស្សយិំសុ ពលំ សព្ពា បាទេ វន្ទិំសុ សត្ថុនោ។|
    count |២៧|
      block |ឥទ្ធីសុ ច វសី ហោម ទិព្ពាយ សោតធាតុយា|
      block |ចេតោបរិយញាណស្ស វសី ហោម មហាមុនេ។|
    count |២៨|
      block |បុព្ពេនិវាសំ ជានាម ទិព្ពចក្ខុ វិសោធិតំ|
      block |សព្ពាសវបរិក្ខីណា នត្ថិ ទានិ បុនព្ភវោ។|
    count |២៩|
      block |អត្ថធម្មនិរុត្តីសុ បដិភានេ តថេវ ច|
      block |ញាណំ អម្ហំ មហាវីរ ឧប្បន្នំ តវ សន្តិកេ។|
    count |៣០|
      block |បុព្ពានំ លោកនាថានំ សង្គមំ នោ និទស្សិតំ|
      block |អធិការំ ពហុំ អម្ហំ តុយ្ហត្ថាយ មហាមុនេ។|
    count |៣១|
      block |យំ អម្ហេហិ កតំ កម្មំ កុសលំ សរ តំ មុនេ|
      block |តុយ្ហត្ថាយ មហាវីរ បុញ្ញានុបចិតានិ នោ។|
    count |៣២|
      block |សតសហស្សិតោ កប្បេ បទុមុត្តរោ មហាមុនិ|
      block |បុរំ ហំសវតី នាម សម្ពុទ្ធស្ស កុលាសយំ។|
    count |៣៣|
      block |ទ្វារេន ហំសវតិយា គង្គា សន្ទតិ សព្ពទា|
      block |ឧព្ពឡ្ហា នទិយា ភិក្ខូ គមនំ ន លភន្តិ តេ។|
    count |៣៤|
      block |ទិវសំ ទ្វេ តយោ ចេវ សត្តាហំ មាសិកំ តតោ|
      block |ចតុមាសម្បិ សម្បុណ្ណំ គមនំ ន លភន្តិ តេ។|
    count |៣៥|
      block |តទា អហុ សត្តសារោ ជដិលោ នាម រដ្ឋិកោ|
      block |ឱរុទ្ធេ ភិក្ខវោ ទិស្វា សេតុំ គង្គាយ ការយិ។|
    count |៣៦|
      block |តទា សតសហស្សេហិ សេតុំ គង្គាយ ការយិ|
      block |សង្ឃស្ស ឱរិមេ តីរេ វិហារញ្ច អការយិ។|
    count |៣៧|
      block |ឥត្ថិយោ បុរិសា ចេវ ឧច្ចនីចកុលានិ ច|
      block |តស្ស សេតុំ វិហារញ្ច សមភាគំ អកំសុ តេ។|
    count |៣៨|
      block |អម្ហេ អញ្ញេ ច មានុជា វិប្បសន្នេន ចេតសា|
      block |តស្ស ធម្មេសុ ទាយាទា នគរេ ជនបទេសុ ច។|
    count |៣៩|
      block |ឥត្ថី បុមា កុមារា ច ពហូ ចេវ កុមារិកា|
      block |សេតុនោ ច វិហារស្ស វាលុកា អាកិរិំសុ តេ។|
    count |៤០|
      block |វីថិំ សម្មជ្ជនំ កត្វា កទលីបុណ្ណឃដេ ធជេ|
      block |ធូបំ ចុណ្ណញ្ច មាលញ្ច ការំ កត្វាន សត្ថុនោ។|
    count |៤១|
      block |សេតុវិហារេ ការេត្វា និមន្តេត្វា វិនាយកំ|
      block |មហាទានំ ទទិត្វាន សម្ពោធិំ អភិបត្ថយិំ។|
    count |៤២|
      block |បទុមុត្តរោ មហាវីរោ តារកោ សព្ពបាណិនំ|
      block |អនុមោទនីយំកាសិ ជដិលស្ស មហាមុនិ។|
    count |៤៣|
      block |សតសហស្សាតិក្កន្តេ កប្បោ ហេស្សតិ ភទ្ទកោ|
      block |ភវាភវេនុភោត្វាន បាបុណិស្សតិ ពោធិយំ។|
    count |៤៤|
      block |កាចិ ហត្ថបរិកម្មំ កតាវី នរនារិយោ|
      block |អនាគតម្ហិ អទ្ធានេ សព្ពា ហេស្សន្តិ សម្មុខា។|
    count |៤៥|
      block |តេន កម្មវិបាកេន ចេតនាបណិធីហិ ច|
      block |ឧប្បន្នា ទេវភវនំ តុយ្ហំ តា បរិចារិកា។|
    count |៤៦|
      block |ទិព្ពសុខំ អសង្ខិយំ មានុសញ្ច អសង្ខិយំ|
      block |តុយ្ហំ តេ បរិចារេម សំសរិម្ហ ភវាភវេ។|
    count |៤៧|
      block |សតសហស្សិតោ កប្បេ សុកតំ កម្មសម្បទំ|
      block |សុខុមាលី មនុស្សានំ អថោ ទេវបុរេ វរេ។|
    count |៤៨|
      block |រូបភោគយសេ ចេវ អថោ កិត្តិញ្ច សក្កតំ|
      block |លភាម សតតំ សព្ពំ សុកតំ កម្មសម្បទំ។|
    count |៤៩|
      block |បច្ឆិមេ ភវេ សម្បត្តេ ជាតាម្ហ ព្រាហ្មណេ កុលេ|
      block |សុខុមាលហត្ថបាទា សក្យបុត្តនិវេសនេ។|
    count |៥០|
      block |សព្ពកាលម្បិ បថវិំ ន បស្សាម ន លង្កតំ|
      block |ចិក្ខល្លភូមិមសុចិំ ន បស្សាម មហាមុនេ។|
    count |៥១|
      block |អគារំ វសន្តេ អម្ហេ សក្ការំ សព្ពកាលិកំ|
      block |ឧបនេន្តិ សទា សព្ពំ បុព្ពកម្មផលេន នោ។|
    count |៥២|
      block |អគារំ បជហិត្វាន បព្ពជិត្វានគារិយំ|
      block |សំសារបថនិត្ថិណ្ណា វីតរាគា ភវាមសេ។|
    count |៥៣|
      block |ចីវរំ បិណ្ឌបាតញ្ច បច្ចយំ សយនាសនំ|
      block |ឧបនេន្តិ សទា អម្ហេ សហស្សានិ តតោ តតោ។|
    count |៥៤|
      block |កិលេសា ឈាបិតា អម្ហំ…បេ។… វិហរាម អនាសវា។|
    count |៥៥|
      block |ស្វាគតំ វត នោ អាសិ…បេ។… កតំ ពុទ្ធស្ស សាសនំ។|
    count |៥៦|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ ចតុរាសីតិព្រាហ្មណកញ្ញាភិក្ខុនីសហស្សានិ ភគវតោ សម្មុខា ឥមា គាថាយោ អភាសិត្ថាតិ។|
    stand |ចតុរាសីតិភិក្ខុនីសហស្សាបទានំ ទុតិយំ។|
  block |៣។ ឧប្បលទាយិកាថេរីអបទានំ|
    count |៥៧|
      block |នគរេ អរុណវតិយា អរុណោ នាម ខត្តិយោ|
      block |តស្ស រញ្ញោ អហុំ ភរិយា ឯកជ្ឈំ ចារយាមហំ។|
    count |៥៨|
      block |រហោគតា និសីទិត្វា ឯវំ ចិន្តេសហំ តទា|
      block |កុសលំ មេ កតំ នត្ថិ អាទាយ គមិយំ មម។|
    count |៥៩|
      block |មហាភិតាបំ កដុកំ ឃោររូបំ សុទារុណំ|
      block |និរយំ នូន គច្ឆាមិ ឯត្ថ មេ នត្ថិ សំសយោ។|
    count |៦០|
      block |ឯវាហំ ចិន្តយិត្វាន បហំសេត្វាន មានសំ|
      block |រាជានំ ឧបគន្ត្វាន ឥទំ វចនមព្រវិំ។|
    count |៦១|
      block |ឥត្ថី នាម មយំ ទេវ បុរិសានិត្តរា អហុ|
      block |ឯកំ មេ សមណំ ទេហិ ភោជយិស្សាមិ ខត្តិយ។|
    count |៦២|
      block |អទាសិ មេ តទា រាជា សមណំ ភាវិតិន្ទ្រិយំ|
      block |តស្ស បត្តំ គហេត្វាន បរមន្នេន បូរយិំ។|
    count |៦៣|
      block |បូរេត្វា បរមំ អន្នំ សហ សុគន្ធលេបនំ|
      block |មហាចេលេន ឆាទិត្វា អទាសិំ តុដ្ឋមានសា។|
    count |៦៤|
      block |តេន កម្មេន សុកតេន ចេតនាបណិធីហិ ច|
      block |ជហិត្វា មានុសំ ទេហំ តាវតិំសមគច្ឆហំ។|
    count |៦៥|
      block |សហស្សទេវរាជូនំ មហេសិត្តមការយិំ|
      block |សហស្សចក្កវត្តីនំ មហេសិត្តមការយិំ។|
    count |៦៦|
      block |បទេសរជ្ជំ វិបុលំ គណនាតោ អសង្ខិយំ|
      block |នានាវិធំ ពហុំ អញ្ញំ តស្ស កម្មផលំ តតោ។|
    count |៦៧|
      block |ឧប្បលស្សេវ មេ វណ្ណោ អភិរូបា សុទស្សនា|
      block |ឥត្ថិសព្ពង្គសម្បន្នា អភិជាតា ជុតិន្ធរា។|
    count |៦៨|
      block |បច្ឆិមេ ភវេ សម្បត្តេ អជាយិំ សាកិយេ កុលេ|
      block |នារីសហស្សបាមោក្ខា សុទ្ធោទនសុតស្សហំ។|
    count |៦៩|
      block |និព្ពិន្ទិត្វា អគារេហំ បព្ពជិំ អនគារិយំ|
      block |សត្តមីរត្តិសម្បត្តា ចតុសច្ចមបាបុណិំ។|
    count |៧០|
      block |ចីវរំ បិណ្ឌបាតញ្ច បច្ចយំ សយនាសនំ|
      block |បរិមេតុំ ន សក្កោមិ បិណ្ឌបាតស្សិទំ ផលំ។|
    count |៧១|
      block |យំ មយ្ហំ បូរិតំ កម្មំ កុសលំ សរសេ មុនិ|
      block |តុយ្ហត្ថាយ មហាវីរ បរិចត្តំ ពហុំ មយា។|
    count |៧២|
      block |ឯកត្តិំសេ ឥតោ កប្បេ យំ ទានមទទិំ តទា|
      block |ទុគ្គតិំ នាភិជានាមិ បិណ្ឌបាតស្សិទំ ផលំ។|
    count |៧៣|
      block |ទ្វេ គតិយោ បជានាមិ ទេវត្តំ អថ មានុសំ|
      block |អញ្ញំ គតិំ ន ជានាមិ បិណ្ឌបាតស្សិទំ ផលំ។|
    count |៧៤|
      block |ឧច្ចេ កុលេ បជាយាមិ មហាសាលេ មហទ្ធនេ|
      block |អញ្ញេ កុលេ ន ជាយាមិ បិណ្ឌបាតស្សិទំ ផលំ។|
    count |៧៥|
      block |ភវាភវេ សំសរិត្វា សុក្កមូលេន ចោទិតា|
      block |អមនាបំ ន បស្សាមិ សោមនស្សកតំ ផលំ។|
    count |៧៦|
      block |ឥទ្ធីសុ ច វសី ហោមិ ទិព្ពាយ សោតធាតុយា|
      block |ចេតោបរិយញាណស្ស វសី ហោមិ មហាមុនេ។|
    count |៧៧|
      block |បុព្ពេនិវាសំ ជានាមិ ទិព្ពចក្ខុ វិសោធិតំ|
      block |សព្ពាសវបរិក្ខីណា នត្ថិ ទានិ បុនព្ភវោ។|
    count |៧៨|
      block |អត្ថធម្មនិរុត្តីសុ បដិភានេ តថេវ ច|
      block |ញាណំ មម មហាវីរ ឧប្បន្នំ តវ សន្តិកេ។|
    count |៧៩|
      block |កិលេសា ឈាបិតា មយ្ហំ…បេ។… វិហរាមិ អនាសវា។|
    count |៨០|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |៨១|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ ឧប្បលទាយិកា ភិក្ខុនី ភគវតោ សម្មុខា ឥមា គាថាយោ អភាសិត្ថាតិ។|
    stand |ឧប្បលទាយិកាថេរិយាបទានំ តតិយំ។|
  block |៤។ សិង្គាលមាតុថេរីអបទានំ|
    count |៨២|
      block |បទុមុត្តរោ នាម ជិនោ សព្ពធម្មាន បារគូ|
      block |ឥតោ សតសហស្សម្ហិ កប្បេ ឧប្បជ្ជិ នាយកោ។|
    count |៨៣|
      block |តទាហំ ហំសវតិយំ ជាតាមច្ចកុលេ អហុំ|
      block |នានារតនបជ្ជោតេ ឥទ្ធេ ផីតេ មហទ្ធនេ។|
    count |៨៤|
      block |បិតុនា សហ គន្ត្វាន មហាជនបុរក្ខតា|
      block |ធម្មំ ពុទ្ធស្ស សុត្វាន បព្ពជិំ អនគារិយំ។|
    count |៨៥|
      block |បព្ពជិត្វាន កាយេន បាបកម្មំ វិវជ្ជយិំ|
      block |វចីទុច្ចរិតំ ហិត្វា អាជីវំ បរិសោធយិំ។|
    count |៨៦|
      block |ពុទ្ធេ បសន្នា ធម្មេ ច សង្ឃេ ច តិព្ពគារវា|
      block |សទ្ធម្មស្សវនេ យុត្តា ពុទ្ធទស្សនលាលសា។|
    count |៨៧|
      block |អគ្គំ សទ្ធាធិមុត្តានំ អស្សោសិំ ភិក្ខុនិំ តទា|
      block |តំ ឋានំ បត្ថយិត្វាន តិស្សោ សិក្ខា អបូរយិំ។|
    count |៨៨|
      block |តតោ មំ សុគតោ អាហ ករុណានុគតាសយោ|
      block |យស្ស សទ្ធា តថាគតេ អចលា សុប្បតិដ្ឋិតា|
      block |សីលញ្ច យស្ស កល្យាណំ អរិយកន្តំ បសំសិតំ។|
    count |៨៩|
      block |សង្ឃេ បសាទោ យស្សត្ថិ ឧជុភូតញ្ច ទស្សនំ|
      block |អទលិទ្ទោតិ តំ អាហុ អមោឃំ តស្ស ជីវិតំ។|
    count |៩០|
      block |តស្មា សទ្ធញ្ច សីលញ្ច បសាទំ ធម្មទស្សនំ|
      block |អនុយុញ្ជេថ មេធាវី សរំ ពុទ្ធាន សាសនំ។|
    count |៩១|
      block |តំ សុត្វាហំ បមុទិតា អបុច្ឆិំ បណិធិំ មម|
      block |តទា អនោមោ អមិតោ ព្យាករិត្ថ វិនាយកោ|
      block |ពុទ្ធេ បសន្នា កល្យាណី លច្ឆសេ តំ សុបត្ថិតំ។|
    count |៩២|
      block |សតសហស្សិតោ កប្បេ ឱក្កាកកុលសម្ភវោ|
      block |គោតមោ នាម គោត្តេន សត្ថា លោកេ ភវិស្សតិ។|
    count |៩៣|
      block |តស្ស ធម្មេសុ ទាយាទា ឱរសា ធម្មនិម្មិតា|
      block |សិង្គាលកស្ស មាតាតិ ហេស្សតិ សត្ថុ សាវិកា។|
    count |៩៤|
      block |តំ សុត្វា មុទិតា ហុត្វា យាវជីវំ តទា ជិនំ|
      block |មេត្តចិត្តា បរិចរិំ បដិបត្តីហិ នាយកំ។|
    count |៩៥|
      block |តេន កម្មេន សុកតេន ចេតនាបណិធីហិ ច|
      block |ជហិត្វា មានុសំ ទេហំ តាវតិំសមគច្ឆហំ។|
    count |៩៦|
      block |បច្ឆិមេ ច ភវេ ទានិ គិរិព្ពជបុរុត្តមេ|
      block |ជាតា សេដ្ឋិកុលេ ផីតេ មហារតនសញ្ចយេ។|
    count |៩៧|
      block |បុត្តោ សិង្គាលកោ នាម មមាសិ វិបថេ រតោ|
      block |ទិដ្ឋិគហនបក្ខន្ទោ ទិសាបូជនតប្បរោ។|
    count |៩៨|
      block |នានាទិសា នមស្សន្តំ បិណ្ឌាយ នគរំ វជំ|
      block |តំ ទិស្វា ឱវទី ពុទ្ធោ មគ្គេ ឋត្វា វិនាយកោ។|
    count |៩៩|
      block |តស្ស ទេសយតោ ធម្មំ បនាទោ វិម្ហយោ អហុ|
      block |ទ្វេកោដិនរនារីនំ ធម្មាភិសមយោ អហុ។|
    count |១០០|
      block |តទាហំ បរិសំ គន្ត្វា សុត្វា សុគតភាសិតំ|
      block |សោតាបត្តិផលំ បត្តា បព្ពជិំ អនគារិយំ។|
    count |១០១|
      block |ន ចិរេនេវ កាលេន ពុទ្ធទស្សនលាលសា|
      block |អនុស្សតិំ តំ ភាវេត្វា អរហត្តមបាបុណិំ។|
    count |១០២|
      block |ទស្សនត្ថាយ ពុទ្ធស្ស សព្ពទា ច វជាមហំ|
      block |អតិត្តាយេវ បស្សាមិ រូបំ នយននន្ទនំ។|
    count |១០៣|
      block |សព្ពបារមិសម្ភូតំ លក្ខីនិលយនំ វរំ|
      block |រូបំ សព្ពសុភាកិណ្ណំ អតិត្តា វិហរាមហំ។|
    count |១០៤|
      block |ជិនោ តស្មិំ គុណេ តុដ្ឋោ ឯតទគ្គេ ឋបេសិ មំ|
      block |សិង្គាលកស្ស យា មាតា អគ្គា សទ្ធាធិមុត្តិកា។|
    count |១០៥|
      block |ឥទ្ធីសុ ច វសី ហោមិ ទិព្ពាយ សោតធាតុយា|
      block |ចេតោបរិយញាណស្ស វសី ហោមិ មហាមុនិ។|
    count |១០៦|
      block |បុព្ពេនិវាសំ ជានាមិ ទិព្ពចក្ខុ វិសោធិតំ|
      block |សព្ពាសវបរិក្ខីណា នត្ថិ ទានិ បុនព្ភវោ។|
    count |១០៧|
      block |អត្ថធម្មនិរុត្តីសុ បដិភានេ តថេវ ច|
      block |ញាណំ មម មហាវីរ ឧប្បន្នំ តវ សន្តិកេ។|
    count |១០៨|
      block |កិលេសា ឈាបិតា មយ្ហំ…បេ។… វិហរាមិ អនាសវា។|
    count |១០៩|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |១១០|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ សិង្គាលមាតា ភិក្ខុនី ឥមា គាថាយោ អភាសិត្ថាតិ។|
    stand |សិង្គាលមាតុថេរិយាបទានំ ចតុត្ថំ។|
  block |៥។ សុក្កាថេរីអបទានំ|
    count |១១១|
      block |ឯកនវុតិតោ កប្បេ វិបស្សី នាម នាយកោ|
      block |ឧប្បជ្ជិ ចារុទស្សនោ សព្ពធម្មវិបស្សកោ។|
    count |១១២|
      block |តទាហំ ពន្ធុមតិយំ ជាតា អញ្ញតរេ កុលេ|
      block |ធម្មំ សុត្វាន មុនិនោ បព្ពជិំ អនគារិយំ។|
    count |១១៣|
      block |ពហុស្សុតា ធម្មធរា បដិភានវតី តថា|
      block |វិចិត្តកថិកា ចាបិ ជិនសាសនការិកា។|
    count |១១៤|
      block |តទា ធម្មកថំ កត្វា ហិតាយ ជនតំ ពហុំ|
      block |តតោ ចុតាហំ តុសិតំ ឧបបន្នា យសស្សិនី។|
    count |១១៥|
      block |ឯកតិំសេ ឥតោ កប្បេ សិខី វិយ សិខី ជិនោ|
      block |តបន្តោ យសសា លោកេ ឧប្បជ្ជិ វទតំ វរោ។|
    count |១១៦|
      block |តទាបិ បព្ពជិត្វាន ពុទ្ធសាសនកោវិទា|
      block |ជោតេត្វា ជិនវាក្យានិ តតោបិ តិទិវំ គតា។|
    count |១១៧|
      block |ឯកតិំសេវ កប្បម្ហិ វេស្សភូ នាម នាយកោ|
      block |ឧប្បជ្ជិត្ថ មហាញាណី តទាបិ ច តថេវហំ។|
    count |១១៨|
      block |បព្ពជិត្វា ធម្មធរា ជោតយិំ ជិនសាសនំ|
      block |គន្ត្វា មរុបុរំ រម្មំ អនុភោសិំ មហាសុខំ។|
    count |១១៩|
      block |ឥមម្ហិ ភទ្ទកេ កប្បេ កកុសន្ធោ ជិនុត្តមោ|
      block |ឧប្បជ្ជិ នរសរណោ តទាបិ ច តថេវហំ។|
    count |១២០|
      block |បព្ពជិត្វា មុនិមតំ ជោតយិត្វា យថាយុកំ|
      block |តតោ ចុតាហំ តិទិវំ អគំ សភវនំ យថា។|
    count |១២១|
      block |ឥមស្មិំយេវ កប្បម្ហិ កោណាគមននាយកោ|
      block |ឧប្បជ្ជិ លោកសរណោ អរណោ អមតង្គតោ។|
    count |១២២|
      block |តទាបិ បព្ពជិត្វាន សាសនេ តស្ស តាទិនោ|
      block |ពហុស្សុតា ធម្មធរា ជោតយិំ ជិនសាសនំ។|
    count |១២៣|
      block |ឥមស្មិំយេវ កប្បម្ហិ កស្សបោ មុនិមុត្តមោ|
      block |ឧប្បជ្ជិ លោកសរណោ អរណោ មរណន្តគូ។|
    count |១២៤|
      block |តស្សាបិ នរវីរស្ស បព្ពជិត្វាន សាសនេ|
      block |បរិយាបុដសទ្ធម្មា បរិបុច្ឆាវិសារទា។|
    count |១២៥|
      block |សុសីលា លជ្ជិនី ចេវ តីសុ សិក្ខាសុ កោវិទា|
      block |ពហុំ ធម្មកថំ កត្វា យាវជីវំ មហាមុនេ។|
    count |១២៦|
      block |តេន កម្មវិបាកេន ចេតនាបណិធីហិ ច|
      block |ជហិត្វា មានុសំ ទេហំ តាវតិំសមគច្ឆហំ។|
    count |១២៧|
      block |បច្ឆិមេ ច ភវេ ទានិ គិរិព្ពជបុរុត្តមេ|
      block |ជាតា សេដ្ឋិកុលេ ផីតេ មហារតនសញ្ចយេ។|
    count |១២៨|
      block |យទា ភិក្ខុសហស្សេន បរិវុតោ លោកនាយកោ|
      block |ឧបាគមិ រាជគហំ សហស្សក្ខេន វណ្ណិតោ។|
    count |១២៩|
      block |ទន្តោ ទន្តេហិ សហ បុរាណជដិលេហិ វិប្បមុត្តោ វិប្បមុត្តេហិ|
      block |សិង្គីនិក្ខសវណ្ណោ រាជគហំ បាវិសិ ភគវា។|
    count |១៣០|
      block |ទិស្វា ពុទ្ធានុភាវំ តំ សុត្វាវ គុណសញ្ចយំ|
      block |ពុទ្ធេ ចិត្តំ បសាទេត្វា បូជយិំ តំ យថាពលំ។|
    count |១៣១|
      block |អបរេន ច កាលេន ធម្មទិន្នាយ សន្តិកេ|
      block |អគារា និក្ខមិត្វាន បព្ពជិំ អនគារិយំ។|
    count |១៣២|
      block |កេសេសុ ឆិជ្ជមានេសុ កិលេសេ ឈាបយិំ អហំ|
      block |ឧគ្គហិំ សាសនំ សព្ពំ បព្ពជិត្វាចិរេនហំ។|
    count |១៣៣|
      block |តតោ ធម្មមទេសេសិំ មហាជនសមាគមេ|
      block |ធម្មេ ទេសិយមានម្ហិ ធម្មាភិសមយោ អហុ។|
    count |១៣៤|
      block |នេកបាណសហស្សានំ តំ វិទិត្វាតិវិម្ហិតោ|
      block |អភិប្បសន្នោ មេ យក្ខោ ភមិត្វាន គិរិព្ពជំ។|
    count |១៣៥|
      block |កិំ មេ កតា រាជគហេ មនុស្សា មធុំ បីតាវ អច្ឆរេ|
      block |យេ សុក្កំ ន ឧបាសន្តិ ទេសេន្តិំ អមតំ បទំ។|
    count |១៣៦|
      block |តញ្ច អប្បដិវានីយំ អសេចនកមោជវំ|
      block |បិវន្តិ មញ្ញេ សប្បញ្ញា វលាហកមិវទ្ធគូ។|
    count |១៣៧|
      block |ឥទ្ធីសុ ច វសី ហោមិ ទិព្ពាយ សោតធាតុយា|
      block |ចេតោបរិយញាណស្ស វសី ហោមិ មហាមុនេ។|
    count |១៣៨|
      block |បុព្ពេនិវាសំ ជានាមិ ទិព្ពចក្ខុ វិសោធិតំ|
      block |សព្ពាសវបរិក្ខីណា នត្ថិ ទានិ បុនព្ភវោ។|
    count |១៣៩|
      block |អត្ថធម្មនិរុត្តីសុ បដិភានេ តថេវ ច|
      block |ញាណំ មម មហាវីរ ឧប្បន្នំ តវ សន្តិកេ។|
    count |១៤០|
      block |កិលេសា ឈាបិតា មយ្ហំ…បេ។… វិហរាមិ អនាសវា។|
    count |១៤១|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |១៤២|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ សុក្កា ភិក្ខុនី ឥមា គាថាយោ អភាសិត្ថាតិ។|
    stand |សុក្កាថេរិយាបទានំ បញ្ចមំ។|
    stand |បញ្ចមំ ភាណវារំ។|
  block |៦។ អភិរូបនន្ទាថេរីអបទានំ|
    count |១៤៣|
      block |ឯកនវុតិតោ កប្បេ វិបស្សី នាម នាយកោ|
      block |ឧប្បជ្ជិ ចារុទស្សនោ សព្ពធម្មេសុ ចក្ខុមា។|
    count |១៤៤|
      block |តទាហំ ពន្ធុមតិយំ ឥទ្ធេ ផីតេ មហាកុលេ|
      block |ជាតា សុរូបា ទយិតា បូជនីយា ជនស្ស ច។|
    count |១៤៥|
      block |ឧបគន្ត្វា មហាវីរំ វិបស្សិំ លោកនាយកំ|
      block |ធម្មំ សុណិត្វា សរណំ ឧបេសិំ នរនាយកំ។|
    count |១៤៦|
      block |សីលេសុ សំវុតា ហុត្វា និព្ពុតេ ច នរុត្តមេ|
      block |ធាតុថូបស្ស ឧបរិ សោណ្ណច្ឆត្តមបូជយិំ។|
    count |១៤៧|
      block |មុត្តចាគា សីលវតី យាវជីវំ តតោ ចុតា|
      block |ជហិត្វា មានុសំ ទេហំ តាវតិំសូបគា អហំ។|
    count |១៤៨|
      block |តទា ទសហិ ឋានេហិ អធិភោត្វាន សេសកេ|
      block |រូបសទ្ទេហិ គន្ធេហិ រសេហិ ផុសនេហិ ច។|
    count |១៤៩|
      block |អាយុនាបិ ច វណ្ណេន សុខេន យសសាបិ ច|
      block |តថេវាធិបតេយ្យេន អធិគយ្ហ វិរោចហំ។|
    count |១៥០|
      block |បច្ឆិមេ ច ភវេ ទានិ ជាតាហំ កបិលវ្ហយេ|
      block |ធីតា ខេមកសក្កស្ស នន្ទា នាមាតិ វិស្សុតា។|
    count |១៥១|
      block |អភិរូបសម្បទម្បិ អហុ មេ កន្តិសូចកំ|
      block |យទាហំ យោព្ពនប្បត្តា រូបលាវញ្ញភូសិតា។|
    count |១៥២|
      block |តទា មត្ថេ សក្យានំ វិវាទោ សុមហា អហុ|
      block |បព្ពាជេសិ តតោ តាតោ មា សក្យា វិនស្សិំសុតិ។|
    count |១៥៣|
      block |បព្ពជិត្វា តថាគតំ រូបទេស្សិំ នរុត្តមំ|
      block |សុត្វាន នោបគច្ឆាមិ មម រូបេន គព្ពិតា។|
    count |១៥៤|
      block |ឱវាទម្បិ ន គច្ឆាមិ ពុទ្ធទស្សនភីរុតា|
      block |តទា ជិនោ ឧបាយេន ឧបនេត្វា សសន្តិកំ។|
    count |១៥៥|
      block |តិស្សិត្ថិយោ និទស្សេសិ ឥទ្ធិយា មគ្គកោវិទោ|
      block |អច្ឆរារូបសទិសំ តរុណិំ ជរិតំ មតំ។|
    count |១៥៦|
      block |តាយោ ទិស្វា សុសំវិគ្គា វិរត្តាសេ កឡេវរេ|
      block |អដ្ឋាសិំ ភវនិព្ពិន្ទា តទា មំ អាហ នាយកោ។|
    count |១៥៧|
      block |អាតុរំ អសុចិំ បូតិំ បស្ស នន្ទេ សមុស្សយំ|
      block |ឧគ្ឃរន្តំ បគ្ឃរន្តំ ពាលានំ អភិនន្ទិតំ។|
    count |១៥៨|
      block |អសុភាយ ចិត្តំ ភាវេហិ ឯកគ្គំ សុសមាហិតំ|
      block |យថា ឥទំ តថា ឯតំ យថា ឯតំ តថា ឥទំ។|
    count |១៥៩|
      block |ឯវមេតំ អវេក្ខន្តី រត្តិន្ទិវមតន្ទិតា|
      block |តតោ សកាយ បញ្ញាយ អភិនិព្ពិជ្ឈ វច្ឆសិ។|
    count |១៦០|
      block |តស្សា មេ អប្បមត្តាយ វិចរន្តិយា យោនិសោ|
      block |យថាភូតំ អយំ កាយោ ទិដ្ឋោ សន្តរពាហិរោ។|
    count |១៦១|
      block |អថ និព្ពិន្ទហំ កាយេ អជ្ឈត្តញ្ច វិរជ្ជហំ|
      block |អប្បមត្តា វិសំយុត្តា ឧបសន្តាម្ហិ និព្ពុតា។|
    count |១៦២|
      block |ឥទ្ធីសុ ច វសី ហោមិ ទិព្ពាយ សោតធាតុយា|
      block |ចេតោបរិយញាណស្ស វសី ហោមិ មហាមុនេ។|
    count |១៦៣|
      block |បុព្ពេនិវាសំ ជានាមិ ទិព្ពចក្ខុ វិសោធិតំ|
      block |សព្ពាសវបរិក្ខីណា នត្ថិ ទានិ បុនព្ភវោ។|
    count |១៦៤|
      block |អត្ថធម្មនិរុត្តីសុ បដិភានេ តថេវ ច|
      block |ញាណំ មម មហាវីរ ឧប្បន្នំ តវ សន្តិកេ។|
    count |១៦៥|
      block |កិលេសា ឈាបិតា មយ្ហំ…បេ។… វិហរាមិ អនាសវា។|
    count |១៦៦|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |១៦៧|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អភិរូបនន្ទា ភិក្ខុនី ឥមា គាថាយោ អភាសិត្ថាតិ។|
    stand |អភិរូបនន្ទាថេរិយាបទានំ ឆដ្ឋំ។|
  block |៧។ អឌ្ឍកាសិថេរីអបទានំ|
    count |១៦៨|
      block |ឥមម្ហិ ភទ្ទកេ កប្បេ ព្រហ្មពន្ធុ មហាយសោ|
      block |កស្សបោ នាម គោត្តេន ឧប្បជ្ជិ វទតំ វរោ។|
    count |១៦៩|
      block |តទាហំ បព្ពជិត្វាន តស្ស ពុទ្ធស្ស សាសនេ|
      block |សំវុតា បាតិមោក្ខម្ហិ ឥន្ទ្រិយេសុ ច បញ្ចសុ។|
    count |១៧០|
      block |មត្តញ្ញុនី ច អសនេ យុត្តា ជាគរិយេបិ ច|
      block |វសន្តី យុត្តយោគាហំ ភិក្ខុនិំ វិគតាសវំ។|
    count |១៧១|
      block |អក្កោសិំ ទុដ្ឋចិត្តាហំ គណិកេតិ ភណិំ តទា|
      block |តេន បាបេន កម្មេន និរយម្ហិ អបច្ចិសំ។|
    count |១៧២|
      block |តេន កម្មាវសេសេន អជាយិំ គណិកាកុលេ|
      block |ពហុសោវ បរាធីនា បច្ឆិមាយ ច ជាតិយំ។|
    count |១៧៣|
      block |កាសីសុ សេដ្ឋិកុលជា ព្រហ្មចារីពលេនហំ|
      block |អច្ឆរា វិយ ទេវេសុ អហោសិំ រូបសម្បទា។|
    count |១៧៤|
      block |ទិស្វាន ទស្សនីយំ មំ គិរិព្ពជបុរុត្តមេ|
      block |គណិកត្តេ និវេសេសុំ អក្កោសនពលេន មេ។|
    count |១៧៥|
      block |សាហំ សុត្វាន សទ្ធម្មំ ពុទ្ធសេដ្ឋេន ទេសិតំ|
      block |បុព្ពវាសនសម្បន្នា បព្ពជិំ អនគារិយំ។|
    count |១៧៦|
      block |តទូបសម្បទត្ថាយ គច្ឆន្តី ជិនសន្តិកំ|
      block |មគ្គេ ធុត្តេ ឋិតេ សុត្វា លភិំ ទូតោបសម្បទំ។|
    count |១៧៧|
      block |សព្ពកម្មំ បរិក្ខីណំ បុញ្ញំ បាបំ តថេវ ច|
      block |សព្ពសំសារមុត្តិណ្ណា គណិកត្តញ្ច ខេបិតំ។|
    count |១៧៨|
      block |ឥទ្ធីសុ ច វសី ហោមិ ទិព្ពាយ សោតធាតុយា|
      block |ចេតោបរិយញាណស្ស វសី ហោមិ មហាមុនេ។|
    count |១៧៩|
      block |បុព្ពេនិវាសំ ជានាមិ ទិព្ពចក្ខុ វិសោធិតំ|
      block |សព្ពាសវបរិក្ខីណា នត្ថិ ទានិ បុនព្ភវោ។|
    count |១៨០|
      block |អត្ថធម្មនិរុត្តីសុ បដិភានេ តថេវ ច|
      block |ញាណំ មម មហាវីរ ឧប្បន្នំ តវ សន្តិកេ។|
    count |១៨១|
      block |កិលេសា ឈាបិតា មយ្ហំ…បេ។… វិហរាមិ អនាសវា។|
    count |១៨២|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |១៨៣|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ អឌ្ឍកាសិ ភិក្ខុនី ឥមា គាថាយោ អភាសិត្ថាតិ។|
    stand |អឌ្ឍកាសិថេរិយាបទានំ សត្តមំ។|
  block |៨។ បុណ្ណិកាថេរីអបទានំ|
    count |១៨៤|
      block |វិបស្សិនោ ភគវតោ សិខិនោ វេស្សភុស្ស ច|
      block |កកុសន្ធស្ស មុនិនោ កោណាគមនតាទិនោ។|
    count |១៨៥|
      block |កស្សបស្ស ច ពុទ្ធស្ស បព្ពជិត្វាន សាសនេ|
      block |ភិក្ខុនី សីលសម្បន្នា និបកា សំវុតិន្ទ្រិយា។|
    count |១៨៦|
      block |ពហុស្សុតា ធម្មធរា ធម្មត្ថបដិបុច្ឆិកា|
      block |ឧគ្គហេតា ច ធម្មានំ សោតា បយិរុបាសិតា។|
    count |១៨៧|
      block |ទេសេន្តី ជនមជ្ឈេហំ អហោសិំ ជិនសាសនេ|
      block |ពាហុសច្ចេន តេនាហំ បេសលា អតិមញ្ញិសំ។|
    count |១៨៨|
      block |បច្ឆិមេ ច ភវេ ទានិ សាវត្ថិយំ បុរុត្តមេ|
      block |អនាថបិណ្ឌិនោ គេហេ ជាតាហំ កុម្ភទាសិយា។|
    count |១៨៩|
      block |គតា ឧទកហារិយំ សោត្ថិយំ ទិជមទ្ទសំ|
      block |សីតដ្ដំ តោយមជ្ឈម្ហិ តំ ទិស្វា ឥទមព្រវិំ។|
    count |១៩០|
      block |ឧទហារី អហំ សីតេ សទា ឧទកមោតរិំ|
      block |អយ្យានំ ទណ្ឌភយភីតា វាចាទោសភយដ្ដិតា។|
    count |១៩១|
      block |កស្ស ព្រាហ្មណ ត្វំ ភីតោ សទា ឧទកមោតរិ|
      block |វេធមានេហិ គត្តេហិ សីតំ វេទយសេ ភុសំ។|
    count |១៩២|
      block |ជានន្តី វត មំ ភោតិ បុណ្ណិកេ បរិបុច្ឆសិ|
      block |ករោន្តំ កុសលំ កម្មំ រុន្ធន្តំ កតបាបកំ។|
    count |១៩៣|
      block |យោ ចេ វុឌ្ឍោ ទហរោ វា បាបកម្មំ បកុព្ពតិ|
      block |ទកាភិសិញ្ចនា សោបិ បាបកម្មា បមុច្ចតិ។|
    count |១៩៤|
      block |ឧត្តរន្តស្ស អក្ខាសិំ ធម្មត្ថសំហិតំ បទំ|
      block |តញ្ច សុត្វា ស សំវិគ្គោ បព្ពជិត្វារហា អហុ។|
    count |១៩៥|
      block |បូរេន្តី ឩនកសតំ ជាតា ទាសិកុលេ យតោ|
      block |តតោ បុណ្ណាតិ នាមំ មេ ភុជិស្សំ មំ អកំសុ តេ។|
    count |១៩៦|
      block |សេដ្ឋិំ តតោនុជានេត្វា បព្ពជិំ អនគារិយំ|
      block |ន ចិរេនេវ កាលេន អរហត្តមបាបុណិំ។|
    count |១៩៧|
      block |ឥទ្ធីសុ ច វសី ហោមិ ទិព្ពាយ សោតធាតុយា|
      block |ចេតោបរិយញាណស្ស វសី ហោមិ មហាមុនេ។|
    count |១៩៨|
      block |បុព្ពេនិវាសំ ជានាមិ ទិព្ពចក្ខុ វិសោធិតំ|
      block |សព្ពាសវបរិក្ខីណា នត្ថិ ទានិ បុនព្ភវោ។|
    count |១៩៩|
      block |អត្ថធម្មនិរុត្តីសុ បដិភានេ តថេវ ច|
      block |ញាណំ មេ វិមលំ សុទ្ធំ ពុទ្ធសេដ្ឋស្ស វាហសា។|
    count |២០០|
      block |ភាវនាយ មហាបញ្ញា សុតេនេវ សុតាវិនី|
      block |មានេន នីចកុលជា ន ហិ កម្មំ វិនស្សតិ។|
    count |២០១|
      block |កិលេសា ឈាបិតា មយ្ហំ…បេ។… វិហរាមិ អនាសវា។|
    count |២០២|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |២០៣|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    block |ឥត្ថំ សុទំ បុណ្ណិកា ភិក្ខុនី ឥមា គាថាយោ អភាសិត្ថាតិ។|
    stand |បុណ្ណិកាថេរិយាបទានំ អដ្ឋមំ។|
  block |៩។ អម្ពបាលិថេរីអបទានំ|
    count |២០៤|
      block |យោ រំសិផុសិតាវេឡោ ផុស្សោ នាម មហាមុនិ|
      block |តស្សាហំ ភគិនី អាសិំ អជាយិំ ខត្តិយេ កុលេ។|
    count |២០៥|
      block |តស្ស ធម្មំ សុណិត្វាហំ វិប្បសន្នេន ចេតសា|
      block |មហាទានំ ទទិត្វាន បត្ថយិំ រូបសម្បទំ។|
    count |២០៦|
      block |ឯកតិំសេ ឥតោ កប្បេ សិខី លោកគ្គនាយកោ|
      block |ឧប្បន្នោ លោកបជ្ជោតោ តិលោកសរណោ ជិនោ។|
    count |២០៧|
      block |តទារុណបុរេ រម្មេ ព្រាហ្មញ្ញកុលសម្ភវា|
      block |វិមុត្តចិត្តំ កុបិតា ភិក្ខុនិំ អភិសាបយិំ។|
    count |២០៨|
      block |វេសិកាវ អនាចារា ជិនសាសនទូសិកា|
      block |ឯវំ អក្កោសយិត្វាន តេន បាបេន កម្មុនា។|
    count |២០៩|
      block |ទារុណំ និរយំ គន្ត្វា មហាទុក្ខសមប្បិតា|
      block |តតោ ចុតា មនុស្សេសុ ឧបបន្នា តបស្សិនី។|
    count |២១០|
      block |ទសជាតិសហស្សានិ គណិកត្តមការយិំ|
      block |តម្ហា បាបា ន មុច្ចិស្សំ ភុត្វា ទុដ្ឋវិសំ យថា។|
    count |២១១|
      block |ព្រហ្មចរិយមសេវិស្សំ កស្សបេ ជិនសាសនេ|
      block |តេន កម្មវិបាកេន អជាយិំ តិទសេ បុរេ។|
    count |២១២|
      block |បច្ឆិមេ ភវេ សម្បត្តេ អហោសិំ ឱបបាតិកា|
      block |អម្ពសាខន្តរេ ជាតា អម្ពបាលីតិ តេនហំ។|
    count |២១៣|
      block |បរិវុតា បាណកោដីហិ បព្ពជិំ ជិនសាសនេ|
      block |បត្តាហំ អចលំ ឋានំ ធីតា ពុទ្ធស្ស ឱរសា។|
    count |២១៤|
      block |ឥទ្ធីសុ ច វសី ហោមិ សោតធាតុវិសុទ្ធិយា|
      block |ចេតោបរិយញាណស្ស វសី ហោមិ មហាមុនេ។|
    count |២១៥|
      block |បុព្ពេនិវាសំ ជានាមិ ទិព្ពចក្ខុ វិសោធិតំ|
      block |សព្ពាសវបរិក្ខីណា នត្ថិ ទានិ បុនព្ភវោ។|
    count |២១៦|
      block |អត្ថធម្មនិរុត្តីសុ បដិភានេ តថេវ ច|
      block |ញាណំ មេ វិមលំ សុទ្ធំ ពុទ្ធសេដ្ឋស្ស វាហសា។|
    count |២១៧|
      block |កិលេសា ឈាបិតា មយ្ហំ…បេ។… វិហរាមិ អនាសវា។|
    count |២១៨|
      block |ស្វាគតំ វត មេ អាសិ…បេ។… កតំ ពុទ្ធស្ស សាសនំ។|
    count |២១៩|
      block |បដិសម្ភិទា ចតស្សោ…បេ។… កតំ ពុទ្ធស្ស សាសនំ។|
    stand |ឥត្ថំ សុទំ អម្ពបាលិ ភិក្ខុនី ឥមា គាថាយោ|
    block |អភាសិត្ថាតិ។|
    stand |អម្ពបាលិថេរិយាបទានំ នវមំ។|
  block |១០។ បេសលាថេរីអបទានំ|
    count |២២០|
      block |ឥមម្ហិ ភទ្ទកេ កប្បេ ព្រហ្មពន្ធុ មហាយសោ|
      block |កស្សបោ នាម គោត្តេន ឧប្បជ្ជិ វទតំ វរោ។|
    count |២២១|
      block |សាវត្ថិយំ បុរេ វរេ ឧបាសកកុលេ អហំ|
      block |បសូតា តំ ជិនវរំ ទិស្វា សុត្វា ច ទេសនំ។|
    count |២២២|
      block |តំ វីរំ សរណំ គន្ត្វា សីលានិ ច សមាទិយិំ|
      block |កទាចិ សោ មហាវីរោ មហាជនសមាគមេ។|
    count |២២៣|
      block |អត្តនោ អភិសម្ពោធិំ បកាសេសិ នរាសភោ|
      block |អននុស្សុតធម្មេសុ បុព្ពេ ទុក្ខាទិកេសុ ច។|
    count |២២៤|
      block |ចក្ខុ ញាណញ្ច បញ្ញា ច វិជ្ជាលោកោ ច អាសិ មេ|
      block |តំ សុត្វា ឧគ្គហេត្វាន បរិបុច្ឆិញ្ច ភិក្ខវោ។|
    count |២២៥|
      block |តេន កម្មេន សុកតេន ចេតនាបណិធីហិ ច|
      block |ជហិត្វា មានុសំ ទេហំ តាវតិំសមគច្ឆហំ។|
    count |២២៦|
      block |បច្ឆិមេ ច ភវេ ទានិ ជាតា សេដ្ឋិមហាកុលេ|
      block |ឧបេច្ច ពុទ្ធំ សទ្ធម្មំ សុត្វា សច្ចូបសំហិតំ។|
    count |២២៧|
      block |បព្ពជិត្វាចិរេនេវ សច្ចត្ថានិ វិចិន្តយំ|
      block |ខេបេត្វា អាសវេ សព្ពេ អរហត្តមបាបុណិំ។|
    count |២២៨|
      block |ឥទ្ធីសុ ច វសី ហោមិ ទិព្ពាយ សោតធាតុយា|
      block |ចេតោបរិយញាណស្ស វសី ហោមិ មហាមុនេ។|
    count |២២៩|
      block |បុព្ពេនិវាសំ ជានាមិ ទិព្ពចក្ខុ វិសោធិតំ|
      block |សព្ពាសវបរិក្ខីណា នត្ថិ ទានិ បុនព្ភវោ។|
    count |២៣០|
      block |អត្ថធម្មនិរុត្តីសុ បដិភានេ តថេវ ច|
      block |ញាណំ មេ វិមលំ សុទ្ធំ ពុទ្ធសេដ្ឋស្ស វាហសា។|
    count |២៣១|
      block |កិលេសា ឈាបិតា មយ្ហំ ភវា សព្ពេ សមូហតា|
      block |នាគីវ ពន្ធនំ ឆេត្វា វិហរាមិ អនាសវា។|
    count |២៣២|
      block |ស្វាគតំ វត មេ អាសិ មម ពុទ្ធស្ស សន្តិកេ|
      block |តិស្សោ វិជ្ជា អនុប្បត្តា កតំ ពុទ្ធស្ស សាសនំ។|
    count |២៣៣|
      block |បដិសម្ភិទា ចតស្សោ វិមោក្ខាបិ ច អដ្ឋិមេ|
      block |ឆឡភិញ្ញា សច្ឆិកតា កតំ ពុទ្ធស្ស សាសនំ។|
      block |ខត្តិយា ព្រាហ្មណី ចេវ តថា ឧប្បលទាយិកា|
      block |សិង្គាលមាតា សុក្កា ច អភិរូបា អឌ្ឍកាសិកា។|
      block |បុណ្ណា ច អម្ពបាលី ច បេសលាតិ ច តា ទស|
      block |គាថាយោ ទ្វិសតានេត្ថ ទ្វិចត្តាលីស ចុត្តរិ។|
      block |សុមេធា ឯកូបោសថា កុណ្ឌលកេសី ខត្តិយា|
      block |សហស្សំ តិសតា គាថា សត្តតាលីស បិណ្ឌិតា។|
      block |សហ ឧទ្ទានគាថាហិ គណិតាយោ វិភាវិភិ|
      block |សហស្សំ តិសតំ គាថា សត្តបញ្ញាសមេវ ចាតិ។|
    block |ឥត្ថំ សុទំ បេសលា ភិក្ខុនី ឥមា គាថាយោ អភាសិត្ថាតិ។|
    stand |បេសលាថេរិយាបទានំ ទសមំ។|
    stand |ខត្តិយាវគ្គោ ចតុត្ថោ។|
    block |តស្សុទ្ទានំ|
    block |អថ វគ្គុទ្ទានំ|
    stand |ថេរិកាបទានំ សមត្តំ។|
    stand |អបទានបាឡិ សមត្តា។|
