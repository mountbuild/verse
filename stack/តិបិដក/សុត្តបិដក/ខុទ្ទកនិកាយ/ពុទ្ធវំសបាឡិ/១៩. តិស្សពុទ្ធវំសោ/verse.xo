block |១៩។ តិស្សពុទ្ធវំសោ|
  count |១|
    block |សិទ្ធត្ថស្ស អបរេន អសមោ អប្បដិបុគ្គលោ|
    block |អនន្តតេជោ អមិតយសោ តិស្សោ លោកគ្គនាយកោ។|
  count |២|
    block |តមន្ធការំ វិធមិត្វា ឱភាសេត្វា សទេវកំ|
    block |អនុកម្បកោ មហាវីរោ លោកេ ឧប្បជ្ជិ ចក្ខុមា។|
  count |៣|
    block |តស្សាបិ អតុលា ឥទ្ធិ អតុលំ សីលំ សមាធិ ច|
    block |សព្ពត្ថ បារមិំ គន្ត្វា ធម្មចក្កំ បវត្តយិ។|
  count |៤|
    block |សោ ពុទ្ធោ ទសសហស្សិម្ហិ វិញ្ញាបេសិ គិរំ សុចិំ|
    block |កោដិសតានិ អភិសមិំសុ បឋមេ ធម្មទេសនេ។|
  count |៥|
    block |ទុតិយោ នវុតិកោដីនំ តតិយោ សដ្ឋិកោដិយោ|
    block |ពន្ធនាតោ បមោចេសិ សត្តេ នរមរូ តទា។|
  count |៦|
    block |សន្និបាតា តយោ អាសុំ តិស្សេ លោកគ្គនាយកេ|
    block |ខីណាសវានំ វិមលានំ សន្តចិត្តាន តាទិនំ។|
  count |៧|
    block |ខីណាសវសតសហស្សានំ បឋមោ អាសិ សមាគមោ|
    block |នវុតិសតសហស្សានំ ទុតិយោ អាសិ សមាគមោ។|
  count |៨|
    block |អសីតិសតសហស្សានំ តតិយោ អាសិ សមាគមោ|
    block |ខីណាសវានំ វិមលានំ បុប្ផិតានំ វិមុត្តិយា។|
  count |៩|
    block |អហំ តេន សមយេន សុជាតោ នាម ខត្តិយោ|
    block |មហាភោគំ ឆឌ្ឌយិត្វា បព្ពជិំ ឥសិបព្ពជំ។|
  count |១០|
    block |មយិ បព្ពជិតេ សន្តេ ឧប្បជ្ជិ លោកនាយកោ|
    block |ពុទ្ធោតិ សទ្ទំ សុត្វាន បីតិ មេ ឧបបជ្ជថ។|
  count |១១|
    block |ទិព្ពំ មន្ទារវំ បុប្ផំ បទុមំ បារិឆត្តកំ|
    block |ឧភោ ហត្ថេហិ បគ្គយ្ហ ធុនមានោ ឧបាគមិំ។|
  count |១២|
    block |ចតុវណ្ណបរិវុតំ តិស្សំ លោកគ្គនាយកំ|
    block |តមហំ បុប្ផំ គហេត្វា មត្ថកេ ធារយិំ ជិនំ។|
  count |១៣|
    block |សោបិ មំ ពុទ្ធោ ព្យាកាសិ ជនមជ្ឈេ និសីទិយ|
    block |ទ្វេនវុតេ ឥតោ កប្បេ អយំ ពុទ្ធោ ភវិស្សតិ។|
  count |១៤|
    block |បធានំ បទហិត្វាន…បេ។… ហេស្សាម សម្មុខា ឥមំ។|
  count |១៥|
    block |តស្សាបិ វចនំ សុត្វា ភិយ្យោ ចិត្តំ បសាទយិំ|
    block |ឧត្តរិំ វតមធិដ្ឋាសិំ ទសបារមិបូរិយា។|
  count |១៦|
    block |ខេមកំ នាម នគរំ ជនសន្ធោ នាម ខត្តិយោ|
    block |បទុមា នាម ជនិកា តិស្សស្ស ច មហេសិនោ។|
  count |១៧|
    block |សត្តវស្សសហស្សានិ អគារំ អជ្ឈ សោ វសិ|
    block |គុហាសេល នារិសយ និសភា តយោ បាសាទមុត្តមា។|
  count |១៨|
    block |សមតិំសសហស្សានិ នារិយោ សមលង្កតា|
    block |សុភទ្ទានាមិកា នារី អានន្ទោ នាម អត្រជោ។|
  count |១៩|
    block |និមិត្តេ ចតុរោ ទិស្វា អស្សយានេន និក្ខមិ|
    block |អនូនអដ្ឋមាសានិ បធានំ បទហី ជិនោ។|
  count |២០|
    block |ព្រហ្មុនា យាចិតោ សន្តោ តិស្សោ លោកគ្គនាយកោ|
    block |វត្តិ ចក្កំ មហាវីរោ យសវតិយមុត្តមេ។|
  count |២១|
    block |ព្រហ្មទេវោ ឧទយោ ច អហេសុំ អគ្គសាវកា|
    block |សមង្គោ នាមុបដ្ឋាកោ តិស្សស្ស ច មហេសិនោ។|
  count |២២|
    block |ផុស្សា ចេវ សុទត្តា ច អហេសុំ អគ្គសាវិកា|
    block |ពោធិ តស្ស ភគវតោ អសនោតិ បវុច្ចតិ។|
  count |២៣|
    block |សម្ពលោ ច សិរិមា ចេវ អហេសុំ អគ្គុបដ្ឋកា|
    block |កិសាគោតមី ឧបសេនា អហេសុំ អគ្គុបដ្ឋិកា។|
  count |២៤|
    block |សោ ពុទ្ធោ សដ្ឋិរតនោ អហុ ឧច្ចត្តនេ ជិនោ|
    block |អនូបមោ អសទិសោ ហិមវា វិយ ទិស្សតិ។|
  count |២៥|
    block |តស្សាបិ អតុលតេជស្ស អាយុ អាសិ អនុត្តរោ|
    block |វស្សសតសហស្សានិ លោកេ អដ្ឋាសិ ចក្ខុមា។|
  count |២៦|
    block |ឧត្តមំ បវរំ សេដ្ឋំ អនុភោត្វា មហាយសំ|
    block |ជលិត្វា អគ្គិក្ខន្ធោវ និព្ពុតោ សោ សសាវកោ។|
  count |២៧|
    block |វលាហកោវ អនិលេន សូរិយេន វិយ ឧស្សវោ|
    block |អន្ធការោវ បទីបេន និព្ពុតោ សោ សសាវកោ។|
  count |២៨|
    block |តិស្សោ ជិនវរោ ពុទ្ធោ នន្ទារាមម្ហិ និព្ពុតោ|
    block |តត្ថេវស្ស ជិនថូបោ តីណិយោជនមុគ្គតោតិ។|
  stand |តិស្សស្ស ភគវតោ វំសោ សត្តរសមោ។|
