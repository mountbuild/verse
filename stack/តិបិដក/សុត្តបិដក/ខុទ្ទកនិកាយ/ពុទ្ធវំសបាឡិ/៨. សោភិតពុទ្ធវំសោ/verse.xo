block |៨។ សោភិតពុទ្ធវំសោ|
  count |១|
    block |រេវតស្ស អបរេន សោភិតោ នាម នាយកោ|
    block |សមាហិតោ សន្តចិត្តោ អសមោ អប្បដិបុគ្គលោ។|
  count |២|
    block |សោ ជិនោ សកគេហម្ហិ មានសំ វិនិវត្តយិ|
    block |បត្វាន កេវលំ ពោធិំ ធម្មចក្កំ បវត្តយិ។|
  count |៣|
    block |យាវ ហេដ្ឋា អវីចិតោ ភវគ្គា ចាបិ ឧទ្ធតោ|
    block |ឯត្ថន្តរេ ឯកបរិសា អហោសិ ធម្មទេសនេ។|
  count |៤|
    block |តាយ បរិសាយ សម្ពុទ្ធោ ធម្មចក្កំ បវត្តយិ|
    block |គណនាយ ន វត្តព្ពោ បឋមាភិសមយោ អហុ។|
  count |៥|
    block |តតោ បរម្បិ ទេសេន្តេ មរូនញ្ច សមាគមេ|
    block |នវុតិកោដិសហស្សានំ ទុតិយាភិសមយោ អហុ។|
  count |៦|
    block |បុនាបរំ រាជបុត្តោ ជយសេនោ នាម ខត្តិយោ|
    block |អារាមំ រោបយិត្វាន ពុទ្ធេ និយ្យាទយី តទា។|
  count |៧|
    block |តស្ស យាគំ បកិត្តេន្តោ ធម្មំ ទេសេសិ ចក្ខុមា|
    block |តទា កោដិសហស្សានំ តតិយាភិសមយោ អហុ។|
  count |៨|
    block |សន្និបាតា តយោ អាសុំ សោភិតស្ស មហេសិនោ|
    block |ខីណាសវានំ វិមលានំ សន្តចិត្តាន តាទិនំ។|
  count |៩|
    block |ឧគ្គតោ នាម សោ រាជា ទានំ ទេតិ នរុត្តមេ|
    block |តម្ហិ ទានេ សមាគញ្ឆុំ អរហន្តា សតកោដិយោ។|
  count |១០|
    block |បុនាបរំ បុរគណោ ទេតិ ទានំ នរុត្តមេ|
    block |តទា នវុតិកោដីនំ ទុតិយោ អាសិ សមាគមោ។|
  count |១១|
    block |ទេវលោកេ វសិត្វាន យទា ឱរោហតី ជិនោ|
    block |តទា អសីតិកោដីនំ តតិយោ អាសិ សមាគមោ។|
  count |១២|
    block |អហំ តេន សមយេន សុជាតោ នាម ព្រាហ្មណោ|
    block |តទា សសាវកំ ពុទ្ធំ អន្នបានេន តប្បយិំ។|
  count |១៣|
    block |សោបិ មំ ពុទ្ធោ ព្យាកាសិ សោភិតោ លោកនាយកោ|
    block |អបរិមេយ្យិតោ កប្បេ អយំ ពុទ្ធោ ភវិស្សតិ។|
  count |១៤|
    block |បធានំ បទហិត្វាន…បេ។… ហេស្សាម សម្មុខា ឥមំ។|
  count |១៥|
    block |តស្សាបិ វចនំ សុត្វា ហដ្ឋោ សំវិគ្គមានសោ|
    block |តមេវត្ថមនុប្បត្តិយា ឧគ្គំ ធិតិមកាសហំ។|
  count |១៦|
    block |សុធម្មំ នាម នគរំ សុធម្មោ នាម ខត្តិយោ|
    block |សុធម្មា នាម ជនិកា សោភិតស្ស មហេសិនោ។|
  count |១៧|
    block |នវវស្សសហស្សានិ អគារំ អជ្ឈ សោ វសិ|
    block |កុមុទោ នាឡិនោ បទុមោ តយោ បាសាទមុត្តមា។|
  count |១៨|
    block |សត្តតិំសសហស្សានិ នារិយោ សមលង្កតា|
    block |មណិលា នាម សា នារី សីហោ នាមាសិ អត្រជោ។|
  count |១៩|
    block |និមិត្តេ ចតុរោ ទិស្វា បាសាទេនាភិនិក្ខមិ|
    block |សត្តាហំ បធានចារំ ចរិត្វា បុរិសុត្តមោ។|
  count |២០|
    block |ព្រហ្មុនា យាចិតោ សន្តោ សោភិតោ លោកនាយកោ|
    block |វត្តិ ចក្កំ មហាវីរោ សុធម្មុយ្យានមុត្តមេ។|
  count |២១|
    block |អសមោ ច សុនេត្តោ ច អហេសុំ អគ្គសាវកា|
    block |អនោមោ នាមុបដ្ឋាកោ សោភិតស្ស មហេសិនោ។|
  count |២២|
    block |នកុលា ច សុជាតា ច អហេសុំ អគ្គសាវិកា|
    block |ពុជ្ឈមានោ ច សោ ពុទ្ធោ នាគមូលេ អពុជ្ឈថ។|
  count |២៣|
    block |រម្មោ ចេវ សុទត្តោ ច អហេសុំ អគ្គុបដ្ឋកា|
    block |នកុលា ចេវ ចិត្តា ច អហេសុំ អគ្គុបដ្ឋិកា។|
  count |២៤|
    block |អដ្ឋបណ្ណាសរតនំ អច្ចុគ្គតោ មហាមុនិ|
    block |ឱភាសេតិ ទិសា សព្ពា សតរំសីវ ឧគ្គតោ។|
  count |២៥|
    block |យថា សុផុល្លំ បវនំ នានាគន្ធេហិ ធូបិតំ|
    block |តថេវ តស្ស បាវចនំ សីលគន្ធេហិ ធូបិតំ។|
  count |២៦|
    block |យថាបិ សាគរោ នាម ទស្សនេន អតប្បិយោ|
    block |តថេវ តស្ស បាវចនំ សវណេន អតប្បិយំ។|
  count |២៧|
    block |នវុតិវស្សសហស្សានិ អាយុ វិជ្ជតិ តាវទេ|
    block |តាវតា តិដ្ឋមានោ សោ តារេសិ ជនតំ ពហុំ។|
  count |២៨|
    block |ឱវាទំ អនុសិដ្ឋិញ្ច ទត្វាន សេសកេ ជនេ|
    block |ហុតាសនោវ តាបេត្វា និព្ពុតោ សោ សសាវកោ។|
  count |២៩|
    block |សោ ច ពុទ្ធោ អសមសមោ តេបិ សាវកា ពលប្បត្តា|
    block |សព្ពំ តមន្តរហិតំ ននុ រិត្តា សព្ពសង្ខារា។|
  count |៣០|
    block |សោភិតោ វរសម្ពុទ្ធោ សីហារាមម្ហិ និព្ពុតោ|
    block |ធាតុវិត្ថារិកំ អាសិ តេសុ តេសុ បទេសតោតិ។|
  stand |សោភិតស្ស ភគវតោ វំសោ ឆដ្ឋោ។|
