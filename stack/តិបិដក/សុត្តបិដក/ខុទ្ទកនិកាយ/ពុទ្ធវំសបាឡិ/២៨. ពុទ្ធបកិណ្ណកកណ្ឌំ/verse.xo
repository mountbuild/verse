block |២៨។ ពុទ្ធបកិណ្ណកកណ្ឌំ|
  count |១|
    block |អបរិមេយ្យិតោ កប្បេ ចតុរោ អាសុំ វិនាយកា|
    block |តណ្ហង្ករោ មេធង្ករោ អថោបិ សរណង្ករោ|
    block |ទីបង្ករោ ច សម្ពុទ្ធោ ឯកកប្បម្ហិ តេ ជិនា។|
  count |២|
    block |ទីបង្ករស្ស អបរេន កោណ្ឌញ្ញោ នាម នាយកោ|
    block |ឯកោវ ឯកកប្បម្ហិ តារេសិ ជនតំ ពហុំ។|
  count |៣|
    block |ទីបង្ករស្ស ភគវតោ កោណ្ឌញ្ញស្ស ច សត្ថុនោ|
    block |ឯតេសំ អន្តរា កប្បា គណនាតោ អសង្ខិយា។|
  count |៤|
    block |កោណ្ឌញ្ញស្ស អបរេន មង្គលោ នាម នាយកោ|
    block |តេសម្បិ អន្តរា កប្បា គណនាតោ អសង្ខិយា។|
  count |៥|
    block |មង្គលោ ច សុមនោ ច រេវតោ សោភិតោ មុនិ|
    block |តេបិ ពុទ្ធា ឯកកប្បេ ចក្ខុមន្តោ បភង្ករា។|
  count |៦|
    block |សោភិតស្ស អបរេន អនោមទស្សី មហាយសោ|
    block |តេសម្បិ អន្តរា កប្បា គណនាតោ អសង្ខិយា។|
  count |៧|
    block |អនោមទស្សី បទុមោ នារទោ ចាបិ នាយកោ|
    block |តេបិ ពុទ្ធា ឯកកប្បេ តមន្តការកា មុនី។|
  count |៨|
    block |នារទស្ស អបរេន បទុមុត្តរោ នាម នាយកោ|
    block |ឯកកប្បម្ហិ ឧប្បន្នោ តារេសិ ជនតំ ពហុំ។|
  count |៩|
    block |នារទស្ស ភគវតោ បទុមុត្តរស្ស សត្ថុនោ|
    block |តេសម្បិ អន្តរា កប្បា គណនាតោ អសង្ខិយា។|
  count |១០|
    block |កប្បសតសហស្សម្ហិ ឯកោ អាសិ មហាមុនិ|
    block |បទុមុត្តរោ លោកវិទូ អាហុតីនំ បដិគ្គហោ។|
  count |១១|
    block |តិំសកប្បសហស្សម្ហិ ទុវេ អាសុំ វិនាយកា|
    block |សុមេធោ ច សុជាតោ ច ឱរតោ បទុមុត្តរា។|
  count |១២|
    block |អដ្ឋារសេ កប្បសតេ តយោ អាសុំ វិនាយកា|
    block |បិយទស្សី អត្ថទស្សី ធម្មទស្សី ច នាយកា។|
  count |១៣|
    block |ឱរតោ ច សុជាតស្ស សម្ពុទ្ធា ទ្វិបទុត្តមា|
    block |ឯកកប្បម្ហិ តេ ពុទ្ធា លោកេ អប្បដិបុគ្គលា។|
  count |១៤|
    block |ចតុន្នវុតិតោ កប្បេ ឯកោ អាសិ មហាមុនិ|
    block |សិទ្ធត្ថោ សោ លោកវិទូ សល្លកត្តោ អនុត្តរោ។|
  count |១៥|
    block |ទ្វេនវុតេ ឥតោ កប្បេ ទុវេ អាសុំ វិនាយកា|
    block |តិស្សោ ផុស្សោ ច សម្ពុទ្ធា អសមា អប្បដិបុគ្គលា។|
  count |១៦|
    block |ឯកនវុតិតោ កប្បេ វិបស្សី នាម នាយកោ|
    block |សោបិ ពុទ្ធោ ការុណិកោ សត្តេ មោចេសិ ពន្ធនា។|
  count |១៧|
    block |ឯកតិំសេ ឥតោ កប្បេ ទុវេ អាសុំ វិនាយកា|
    block |សិខី ច វេស្សភូ ចេវ អសមា អប្បដិបុគ្គលា។|
  count |១៨|
    block |ឥមម្ហិ ភទ្ទកេ កប្បេ តយោ អាសុំ វិនាយកា|
    block |កកុសន្ធោ កោណាគមនោ កស្សបោ ចាបិ នាយកោ។|
  count |១៩|
    block |អហមេតរហិ សម្ពុទ្ធោ មេត្តេយ្យោ ចាបិ ហេស្សតិ|
    block |ឯតេបិមេ បញ្ច ពុទ្ធា ធីរា លោកានុកម្បកា។|
  count |២០|
    block |ឯតេសំ ធម្មរាជូនំ អញ្ញេសំនេកកោដិនំ|
    block |អាចិក្ខិត្វាន តំ មគ្គំ និព្ពុតា តេ សសាវកាតិ។|
  stand |ពុទ្ធបកិណ្ណកកណ្ឌំ និដ្ឋិតំ។|
