block |២១។ វិបស្សីពុទ្ធវំសោ|
  count |១|
    block |ផុស្សស្ស ច អបរេន សម្ពុទ្ធោ ទ្វិបទុត្តមោ|
    block |វិបស្សី នាម នាមេន លោកេ ឧប្បជ្ជិ ចក្ខុមា។|
  count |២|
    block |អវិជ្ជំ សព្ពំ បទាលេត្វា បត្តោ សម្ពោធិមុត្តមំ|
    block |ធម្មចក្កំ បវត្តេតុំ បក្កាមិ ពន្ធុមតីបុរំ។|
  count |៣|
    block |ធម្មចក្កំ បវត្តេត្វា ឧភោ ពោធេសិ នាយកោ|
    block |គណនាយ ន វត្តព្ពោ បឋមាភិសមយោ អហុ។|
  count |៤|
    block |បុនាបរំ អមិតយសោ តត្ថ សច្ចំ បកាសយិ|
    block |ចតុរាសីតិសហស្សានំ ទុតិយាភិសមយោ អហុ។|
  count |៥|
    block |ចតុរាសីតិសហស្សានិ សម្ពុទ្ធំ អនុបព្ពជុំ|
    block |តេសមារាមបត្តានំ ធម្មំ ទេសេសិ ចក្ខុមា។|
  count |៦|
    block |សព្ពាការេន ភាសតោ សុត្វា ឧបនិសាទិនោ|
    block |តេបិ ធម្មវរំ គន្ត្វា តតិយាភិសមយោ អហុ។|
  count |៧|
    block |សន្និបាតា តយោ អាសុំ វិបស្សិស្ស មហេសិនោ|
    block |ខីណាសវានំ វិមលានំ សន្តចិត្តាន តាទិនំ។|
  count |៨|
    block |អដ្ឋសដ្ឋិសតសហស្សានំ បឋមោ អាសិ សមាគមោ|
    block |ភិក្ខុសតសហស្សានំ ទុតិយោ អាសិ សមាគមោ។|
  count |៩|
    block |អសីតិភិក្ខុសហស្សានំ តតិយោ អាសិ សមាគមោ|
    block |តត្ថ ភិក្ខុគណមជ្ឈេ សម្ពុទ្ធោ អតិរោចតិ។|
  count |១០|
    block |អហំ តេន សមយេន នាគរាជា មហិទ្ធិកោ|
    block |អតុលោ នាម នាមេន បុញ្ញវន្តោ ជុតិន្ធរោ។|
  count |១១|
    block |នេកានំ នាគកោដីនំ បរិវារេត្វានហំ តទា|
    block |វជ្ជន្តោ ទិព្ពតុរិយេហិ លោកជេដ្ឋំ ឧបាគមិំ។|
  count |១២|
    block |ឧបសង្កមិត្វា សម្ពុទ្ធំ វិបស្សិំ លោកនាយកំ|
    block |មណិមុត្តរតនខចិតំ សព្ពាភរណវិភូសិតំ|
    block |និមន្តេត្វា ធម្មរាជស្ស សុវណ្ណបីឋមទាសហំ។|
  count |១៣|
    block |សោបិ មំ ពុទ្ធោ ព្យាកាសិ សង្ឃមជ្ឈេ និសីទិយ|
    block |ឯកនវុតិតោ កប្បេ អយំ ពុទ្ធោ ភវិស្សតិ។|
  count |១៤|
    block |អហុ កបិលវ្ហយា រម្មា និក្ខមិត្វា តថាគតោ|
    block |បធានំ បទហិត្វាន កត្វា ទុក្ករការិកំ។|
  count |១៥|
    block |អជបាលរុក្ខមូលស្មិំ និសីទិត្វា តថាគតោ|
    block |តត្ថ បាយាសំ បគ្គយ្ហ នេរញ្ជរមុបេហិតិ។|
  count |១៦|
    block |នេរញ្ជរាយ តីរម្ហិ បាយាសំ អទ សោ ជិនោ|
    block |បដិយត្តវរមគ្គេន ពោធិមូលមុបេហិតិ។|
  count |១៧|
    block |តតោ បទក្ខិណំ កត្វា ពោធិមណ្ឌំ អនុត្តរោ|
    block |អស្សត្ថមូលេ សម្ពោធិំ ពុជ្ឈិស្សតិ មហាយសោ។|
  count |១៨|
    block |ឥមស្ស ជនិកា មាតា មាយា នាម ភវិស្សតិ|
    block |បិតា សុទ្ធោទនោ នាម អយំ ហេស្សតិ គោតមោ។|
  count |១៩|
    block |អនាសវា វីតរាគា សន្តចិត្តា សមាហិតា|
    block |កោលិតោ ឧបតិស្សោ ច អគ្គា ហេស្សន្តិ សាវកា|
    block |អានន្ទោ នាមុបដ្ឋាកោ ឧបដ្ឋិស្សតិមំ ជិនំ។|
  count |២០|
    block |ខេមា ឧប្បលវណ្ណា ច អគ្គា ហេស្សន្តិ សាវិកា|
    block |អនាសវា វីតរាគា សន្តចិត្តា សមាហិតា|
    block |ពោធិ តស្ស ភគវតោ អស្សត្ថោតិ បវុច្ចតិ។|
  count |២១|
    block |ចិត្តោ ច ហត្ថាឡវកោ អគ្គា ហេស្សន្តុបដ្ឋកា|
    block |នន្ទមាតា ច ឧត្តរា អគ្គា ហេស្សន្តុបដ្ឋិកា|
    block |អាយុ វស្សសតំ តស្ស គោតមស្ស យសស្សិនោ។|
  count |២២|
    block |ឥទំ សុត្វាន វចនំ…បេ។… ហេស្សាម សម្មុខា ឥមំ។|
  count |២៣|
    block |តស្សាហំ វចនំ សុត្វា ភិយ្យោ ចិត្តំ បសាទយិំ|
    block |ឧត្តរិំ វតមធិដ្ឋាសិំ ទសបារមិបូរិយា។|
  count |២៤|
    block |នគរំ ពន្ធុមតី នាម ពន្ធុមា នាម ខត្តិយោ|
    block |មាតា ពន្ធុមតី នាម វិបស្សិស្ស មហេសិនោ។|
  count |២៥|
    block |អដ្ឋវស្សសហស្សានិ អគារំ អជ្ឈ សោ វសិ|
    block |នន្ទោ សុនន្ទោ សិរិមា តយោ បាសាទមុត្តមា។|
  count |២៦|
    block |តិចត្តារីសសហស្សានិ នារិយោ សមលង្កតា|
    block |សុទស្សនា នាម សា នារី សមវត្តក្ខន្ធោ នាម អត្រជោ។|
  count |២៧|
    block |និមិត្តេ ចតុរោ ទិស្វា រថយានេន និក្ខមិ|
    block |អនូនអដ្ឋមាសានិ បធានំ បទហី ជិនោ។|
  count |២៨|
    block |ព្រហ្មុនា យាចិតោ សន្តោ វិបស្សី លោកនាយកោ|
    block |វត្តិ ចក្កំ មហាវីរោ មិគទាយេ នរុត្តមោ។|
  count |២៩|
    block |ខណ្ឌោ ច តិស្សនាមោ ច អហេសុំ អគ្គសាវកា|
    block |អសោកោ នាមុបដ្ឋាកោ វិបស្សិស្ស មហេសិនោ។|
  count |៣០|
    block |ចន្ទា ច ចន្ទមិត្តា ច អហេសុំ អគ្គសាវិកា|
    block |ពោធិ តស្ស ភគវតោ បាដលីតិ បវុច្ចតិ។|
  count |៣១|
    block |បុនព្ពសុមិត្តោ នាគោ ច អហេសុំ អគ្គុបដ្ឋកា|
    block |សិរិមា ឧត្តរា ចេវ អហេសុំ អគ្គុបដ្ឋិកា។|
  count |៣២|
    block |អសីតិហត្ថមុព្ពេធោ វិបស្សី លោកនាយកោ|
    block |បភា និទ្ធាវតិ តស្ស សមន្តា សត្តយោជនេ។|
  count |៣៣|
    block |អសីតិវស្សសហស្សានិ អាយុ ពុទ្ធស្ស តាវទេ|
    block |តាវតា តិដ្ឋមានោ សោ តារេសិ ជនតំ ពហុំ។|
  count |៣៤|
    block |ពហុទេវមនុស្សានំ ពន្ធនា បរិមោចយិ|
    block |មគ្គាមគ្គញ្ច អាចិក្ខិ អវសេសបុថុជ្ជនេ។|
  count |៣៥|
    block |អាលោកំ ទស្សយិត្វាន ទេសេត្វា អមតំ បទំ|
    block |ជលិត្វា អគ្គិក្ខន្ធោវ និព្ពុតោ សោ សសាវកោ។|
  count |៣៦|
    block |ឥទ្ធិវរំ បុញ្ញវរំ លក្ខណញ្ច កុសុមិតំ|
    block |សព្ពំ តមន្តរហិតំ ននុ រិត្តា សព្ពសង្ខារា។|
  count |៣៧|
    block |វិបស្សី ជិនវរោ ពុទ្ធោ សុមិត្តារាមម្ហិ និព្ពុតោ|
    block |តត្ថេវស្ស ថូបវរោ សត្តយោជនមុស្សិតោតិ។|
  stand |វិបស្សិស្ស ភគវតោ វំសោ ឯកូនវីសតិមោ។|
