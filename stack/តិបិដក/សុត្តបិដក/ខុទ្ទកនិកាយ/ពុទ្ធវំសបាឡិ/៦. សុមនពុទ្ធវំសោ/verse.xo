block |៦។ សុមនពុទ្ធវំសោ|
  count |១|
    block |មង្គលស្ស អបរេន សុមនោ នាម នាយកោ|
    block |សព្ពធម្មេហិ អសមោ សព្ពសត្តានមុត្តមោ។|
  count |២|
    block |តទា អមតភេរិំ សោ អាហនី មេខលេ បុរេ|
    block |ធម្មសង្ខសមាយុត្តំ នវង្គំ ជិនសាសនំ។|
  count |៣|
    block |និជ្ជិនិត្វា កិលេសេ សោ បត្វា សម្ពោធិមុត្តមំ|
    block |មាបេសិ នគរំ សត្ថា សទ្ធម្មបុរវរុត្តមំ។|
  count |៤|
    block |និរន្តរំ អកុដិលំ ឧជុំ វិបុលវិត្ថតំ|
    block |មាបេសិ សោ មហាវីថិំ សតិបដ្ឋានវរុត្តមំ។|
  count |៥|
    block |ផលេ ចត្តារិ សាមញ្ញេ ចតស្សោ បដិសម្ភិទា|
    block |ឆឡភិញ្ញាដ្ឋសមាបត្តី បសារេសិ តត្ថ វីថិយំ។|
  count |៦|
    block |យេ អប្បមត្តា អខិលា ហិរិវីរិយេហុបាគតា|
    block |តេ តេ ឥមេ គុណវរេ អាទិយន្តិ យថា សុខំ។|
  count |៧|
    block |ឯវមេតេន យោគេន ឧទ្ធរន្តោ មហាជនំ|
    block |ពោធេសិ បឋមំ សត្ថា កោដិសតសហស្សិយោ។|
  count |៨|
    block |យម្ហិ កាលេ មហាវីរោ ឱវទី តិត្ថិយេ គណេ|
    block |កោដិសហស្សាភិសមិំសុ ទុតិយេ ធម្មទេសនេ។|
  count |៩|
    block |យទា ទេវា មនុស្សា ច សមគ្គា ឯកមានសា|
    block |និរោធបញ្ហំ បុច្ឆិំសុ សំសយញ្ចាបិ មានសំ។|
  count |១០|
    block |តទាបិ ធម្មទេសនេ និរោធបរិទីបនេ|
    block |នវុតិកោដិសហស្សានំ តតិយាភិសមយោ អហុ។|
  count |១១|
    block |សន្និបាតា តយោ អាសុំ សុមនស្ស មហេសិនោ|
    block |ខីណាសវានំ វិមលានំ សន្តចិត្តាន តាទិនំ។|
  count |១២|
    block |វស្សំវុត្ថស្ស ភគវតោ អភិឃុដ្ឋេ បវារណេ|
    block |កោដិសតសហស្សេហិ បវារេសិ តថាគតោ។|
  count |១៣|
    block |តតោបរំ សន្និបាតេ វិមលេ កញ្ចនបព្ពតេ|
    block |នវុតិកោដិសហស្សានំ ទុតិយោ អាសិ សមាគមោ។|
  count |១៤|
    block |យទា សក្កោ ទេវរាជា ពុទ្ធទស្សនុបាគមិ|
    block |អសីតិកោដិសហស្សានំ តតិយោ អាសិ សមាគមោ។|
  count |១៥|
    block |អហំ តេន សមយេន នាគរាជា មហិទ្ធិកោ|
    block |អតុលោ នាម នាមេន ឧស្សន្នកុសលសញ្ចយោ។|
  count |១៦|
    block |តទាហំ នាគភាវនា និក្ខមិត្វា សញាតិភិ|
    block |នាគានំ ទិព្ពតុរិយេហិ សសង្ឃំ ជិនមុបដ្ឋហិំ។|
  count |១៧|
    block |កោដិសតសហស្សានំ អន្នបានេន តប្បយិំ|
    block |បច្ចេកទុស្សយុគំ ទត្វា សរណំ តមុបាគមិំ។|
  count |១៨|
    block |សោបិ មំ ពុទ្ធោ ព្យាកាសិ សុមនោ លោកនាយកោ|
    block |អបរិមេយ្យិតោ កប្បេ អយំ ពុទ្ធោ ភវិស្សតិ។|
  count |១៩|
    block |បធានំ បទហិត្វាន…បេ។… ហេស្សាម សម្មុខា ឥមំ។|
  count |២០|
    block |តស្សាបិ វចនំ សុត្វា ភិយ្យោ ចិត្តំ បសាទយិំ|
    block |ឧត្តរិំ វតមធិដ្ឋាសិំ ទសបារមិបូរិយា។|
  count |២១|
    block |នគរំ មេខលំ នាម សុទត្តោ នាម ខត្តិយោ|
    block |សិរិមា នាម ជនិកា សុមនស្ស មហេសិនោ។|
  count |២២|
    block |នវវស្សសហស្សានិ អគារំ អជ្ឈ សោ វសិ|
    block |ចន្ទោ សុចន្ទោ វដំសោ ច តយោ បាសាទមុត្តមា។|
  count |២៣|
    block |តេសដ្ឋិសតសហស្សានិ នារិយោ សមលង្កតា|
    block |វដំសិកា នាម នារី អនូបមោ នាម អត្រជោ។|
  count |២៤|
    block |និមិត្តេ ចតុរោ ទិស្វា ហត្ថិយានេន និក្ខមិ|
    block |អនូនទសមាសានិ បធានំ បទហី ជិនោ។|
  count |២៥|
    block |ព្រហ្មុនា យាចិតោ សន្តោ សុមនោ លោកនាយកោ|
    block |វត្តិ ចក្កំ មហាវីរោ មេខលេ បុរមុត្តមេ។|
  count |២៦|
    block |សរណោ ភាវិតត្តោ ច អហេសុំ អគ្គសាវកា|
    block |ឧទេនោ នាមុបដ្ឋាកោ សុមនស្ស មហេសិនោ។|
  count |២៧|
    block |សោណា ច ឧបសោណា ច អហេសុំ អគ្គសាវិកា|
    block |សោបិ ពុទ្ធោ អមិតយសោ នាគមូលេ អពុជ្ឈថ។|
  count |២៨|
    block |វរុណោ ចេវ សរណោ ច អហេសុំ អគ្គុបដ្ឋកា|
    block |ចាលា ច ឧបចាលា ច អហេសុំ អគ្គុបដ្ឋិកា។|
  count |២៩|
    block |ឧច្ចត្តនេន សោ ពុទ្ធោ នវុតិហត្ថមុគ្គតោ|
    block |កញ្ចនគ្ឃិយសង្កាសោ ទសសហស្សី វិរោចតិ។|
  count |៣០|
    block |នវុតិវស្សសហស្សានិ អាយុ វិជ្ជតិ តាវទេ|
    block |តាវតា តិដ្ឋមានោ សោ តារេសិ ជនតំ ពហុំ។|
  count |៣១|
    block |តារណីយេ តារយិត្វា ពោធនីយេ ច ពោធយិ|
    block |បរិនិព្ពាយិ សម្ពុទ្ធោ ឧឡុរាជាវ អត្ថមិ។|
  count |៣២|
    block |តេ ច ខីណាសវា ភិក្ខូ សោ ច ពុទ្ធោ អសាទិសោ|
    block |អតុលប្បភំ ទស្សយិត្វា និព្ពុតា យេ មហាយសា។|
  count |៣៣|
    block |តញ្ច ញាណំ អតុលិយំ តានិ ច អតុលានិ រតនានិ|
    block |សព្ពំ តមន្តរហិតំ ននុ រិត្តា សព្ពសង្ខារា។|
  count |៣៤|
    block |សុមនោ យសធរោ ពុទ្ធោ អង្គារាមម្ហិ និព្ពុតោ|
    block |តត្ថេវ តស្ស ជិនថូបោ ចតុយោជនមុគ្គតោតិ។|
  stand |សុមនស្ស ភគវតោ វំសោ ចតុត្ថោ។|
