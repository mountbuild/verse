block |២៦។ កស្សបពុទ្ធវំសោ|
  count |១|
    block |កោណាគមនស្ស អបរេន សម្ពុទ្ធោ ទ្វិបទុត្តមោ|
    block |កស្សបោ នាម គោត្តេន ធម្មរាជា បភង្ករោ។|
  count |២|
    block |សញ្ឆឌ្ឌិតំ កុលមូលំ ពហ្វន្នបានភោជនំ|
    block |ទត្វាន យាចកេ ទានំ បូរយិត្វាន មានសំ|
    block |ឧសភោវ អាឡកំ ភេត្វា បត្តោ សម្ពោធិមុត្តមំ។|
  count |៣|
    block |ធម្មចក្កំ បវត្តេន្តេ កស្សបេ លោកនាយកេ|
    block |វីសកោដិសហស្សានំ បឋមាភិសមយោ អហុ។|
  count |៤|
    block |ចតុមាសំ យទា ពុទ្ធោ លោកេ ចរតិ ចារិកំ|
    block |ទសកោដិសហស្សានំ ទុតិយាភិសមយោ អហុ។|
  count |៥|
    block |យមកំ វិកុព្ពនំ កត្វា ញាណធាតុំ បកិត្តយិ|
    block |បញ្ចកោដិសហស្សានំ តតិយាភិសមយោ អហុ។|
  count |៦|
    block |សុធម្មា ទេវបុរេ រម្មេ តត្ថ ធម្មំ បកិត្តយិ|
    block |តីណិកោដិសហស្សានំ ទេវានំ ពោធយី ជិនោ។|
  count |៧|
    block |នរទេវស្ស យក្ខស្ស អបរេ ធម្មទេសនេ|
    block |ឯតេសានំ អភិសមយា គណនាតោ អសង្ខិយា។|
  count |៨|
    block |តស្សាបិ ទេវទេវស្ស ឯកោ អាសិ សមាគមោ|
    block |ខីណាសវានំ វិមលានំ សន្តចិត្តាន តាទិនំ។|
  count |៩|
    block |វីសភិក្ខុសហស្សានំ តទា អាសិ សមាគមោ|
    block |អតិក្កន្តភវន្តានំ ហិរិសីលេន តាទិនំ។|
  count |១០|
    block |អហំ តទា មាណវកោ ជោតិបាលោតិ វិស្សុតោ|
    block |អជ្ឈាយកោ មន្តធរោ តិណ្ណំ វេទាន បារគូ។|
  count |១១|
    block |លក្ខណេ ឥតិហាសេ ច សធម្មេ បារមិំ គតោ|
    block |ភូមន្តលិក្ខកុសលោ កតវិជ្ជោ អនាវយោ។|
  count |១២|
    block |កស្សបស្ស ភគវតោ ឃដិការោ នាមុបដ្ឋាកោ|
    block |សគារវោ សប្បតិស្សោ និព្ពុតោ តតិយេ ផលេ។|
  count |១៣|
    block |អាទាយ មំ ឃដីការោ ឧបគញ្ឆិ កស្សបំ ជិនំ|
    block |តស្ស ធម្មំ សុណិត្វាន បព្ពជិំ តស្ស សន្តិកេ។|
  count |១៤|
    block |អារទ្ធវីរិយោ ហុត្វា វត្តាវត្តេសុ កោវិទោ|
    block |ន ក្វចិ បរិហាយាមិ បូរេសិំ ជិនសាសនំ។|
  count |១៥|
    block |យាវតា ពុទ្ធភណិតំ នវង្គំ ជិនសាសនំ|
    block |សព្ពំ បរិយាបុណិត្វាន សោភយិំ ជិនសាសនំ។|
  count |១៦|
    block |មម អច្ឆរិយំ ទិស្វា សោបិ ពុទ្ធោ វិយាករិ|
    block |ឥមម្ហិ ភទ្ទកេ កប្បេ អយំ ពុទ្ធោ ភវិស្សតិ។|
  count |១៧|
    block |អហុ កបិលវ្ហយា រម្មា និក្ខមិត្វា តថាគតោ|
    block |បធានំ បទហិត្វាន កត្វា ទុក្ករការិកំ។|
  count |១៨|
    block |អជបាលរុក្ខមូលេ និសីទិត្វា តថាគតោ|
    block |តត្ថ បាយាសំ បគ្គយ្ហ នេរញ្ជរមុបេហិតិ។|
  count |១៩|
    block |នេរញ្ជរាយ តីរម្ហិ បាយាសំ បរិភុញ្ជិយ|
    block |បដិយត្តវរមគ្គេន ពោធិមូលមុបេហិតិ។|
  count |២០|
    block |តតោ បទក្ខិណំ កត្វា ពោធិមណ្ឌំ អនុត្តរោ|
    block |អបរាជិតដ្ឋានម្ហិ ពោធិបល្លង្កមុត្តមេ|
    block |បល្លង្កេន និសីទិត្វា ពុជ្ឈិស្សតិ មហាយសោ។|
  count |២១|
    block |ឥមស្ស ជនិកា មាតា មាយា នាម ភវិស្សតិ|
    block |បិតា សុទ្ធោទនោ នាម អយំ ហេស្សតិ គោតមោ។|
  count |២២|
    block |អនាសវា វីតរាគា សន្តចិត្តា សមាហិតា|
    block |កោលិតោ ឧបតិស្សោ ច អគ្គា ហេស្សន្តិ សាវកា|
    block |អានន្ទោ នាមុបដ្ឋាកោ ឧបដ្ឋិស្សតិមំ ជិនំ។|
  count |២៣|
    block |ខេមា ឧប្បលវណ្ណា ច អគ្គា ហេស្សន្តិ សាវិកា|
    block |អនាសវា សន្តចិត្តា វីតរាគា សមាហិតា|
    block |ពោធិ តស្ស ភគវតោ អស្សត្ថោតិ បវុច្ចតិ។|
  count |២៤|
    block |ចិត្តោ ហត្ថាឡវកោ ច អគ្គា ហេស្សន្តុបដ្ឋកា|
    block |នន្ទមាតា ច ឧត្តរា អគ្គា ហេស្សន្តុបដ្ឋិកា។|
  count |២៥|
    block |ឥទំ សុត្វាន វចនំ អស្សមស្ស មហេសិនោ|
    block |អាមោទិតា នរមរូ ពុទ្ធពីជំ កិរ អយំ។|
  count |២៦|
    block |ឧក្កុដ្ឋិសទ្ទា បវត្តន្តិ អប្ផោដេន្តិ ហសន្តិ ច|
    block |កតញ្ជលី នមស្សន្តិ ទសសហស្សី សទេវកា។|
  count |២៧|
    block |យទិមស្ស លោកនាថស្ស វិរជ្ឈិស្សាម សាសនំ|
    block |អនាគតម្ហិ អទ្ធានេ ហេស្សាម សម្មុខា ឥមំ។|
  count |២៨|
    block |យថា មនុស្សា នទិំ តរន្តា បដិតិត្ថំ វិរជ្ឈិយ|
    block |ហេដ្ឋា តិត្ថេ គហេត្វាន ឧត្តរន្តិ មហានទិំ។|
  count |២៩|
    block |ឯវមេវ មយំ សព្ពេ យទិ មុញ្ចាមិមំ ជិនំ|
    block |អនាគតម្ហិ អទ្ធានេ ហេស្សាម សម្មុខា ឥមំ។|
  count |៣០|
    block |តស្សាបិ វចនំ សុត្វា ភិយ្យោ ចិត្តំ បសាទយិំ|
    block |ឧត្តរិំ វតមធិដ្ឋាសិំ ទសបារមិបូរិយា។|
  count |៣១|
    block |ឯវមហំ សំសរិត្វា បរិវជ្ជេន្តោ អនាចរំ|
    block |ទុក្ករញ្ច កតំ មយ្ហំ ពោធិយាយេវ ការណា។|
  count |៣២|
    block |នគរំ ពារាណសី នាម កិកី នាមាសិ ខត្តិយោ|
    block |វសតេ តត្ថ នគរេ សម្ពុទ្ធស្ស មហាកុលំ។|
  count |៣៣|
    block |ព្រាហ្មណោ ព្រហ្មទត្តោវ អាសិ ពុទ្ធស្ស សោ បិតា|
    block |ធនវតី នាម ជនិកា កស្សបស្ស មហេសិនោ។|
  count |៣៤|
    block |ទុវេ វស្សសហស្សានិ អគារំ អជ្ឈ សោ វសិ|
    block |ហំសោ យសោ សិរិនន្ទោ តយោ បាសាទមុត្តមា។|
  count |៣៥|
    block |តិសោឡសសហស្សានិ នារិយោ សមលង្កតា|
    block |សុនន្ទា នាម សា នារី វិជិតសេនោ នាម អត្រជោ។|
  count |៣៦|
    block |និមិត្តេ ចតុរោ ទិស្វា បាសាទេនាភិនិក្ខមិ|
    block |សត្តាហំ បធានចារំ អចរី បុរិសុត្តមោ។|
  count |៣៧|
    block |ព្រហ្មុនា យាចិតោ សន្តោ កស្សបោ លោកនាយកោ|
    block |វត្តិ ចក្កំ មហាវីរោ មិគទាយេ នរុត្តមោ។|
  count |៣៨|
    block |តិស្សោ ច ភារទ្វាជោ ច អហេសុំ អគ្គសាវកា|
    block |សព្ពមិត្តោ នាមុបដ្ឋាកោ កស្សបស្ស មហេសិនោ។|
  count |៣៩|
    block |អនុឡា ឧរុវេឡា ច អហេសុំ អគ្គសាវិកា|
    block |ពោធិ តស្ស ភគវតោ និគ្រោធោតិ បវុច្ចតិ។|
  count |៤០|
    block |សុមង្គលោ ឃដិការោ ច អហេសុំ អគ្គុបដ្ឋកា|
    block |វិចិតសេនា ភទ្ទា ច អហេសុំ អគ្គុបដ្ឋិកា។|
  count |៤១|
    block |ឧច្ចត្តនេន សោ ពុទ្ធោ វីសតិរតនុគ្គតោ|
    block |វិជ្ជុលដ្ឋីវ អាកាសេ ចន្ទោវ គហបូរិតោ។|
  count |៤២|
    block |វីសតិវស្សសហស្សានិ អាយុ តស្ស មហេសិនោ|
    block |តាវតា តិដ្ឋមានោ សោ តារេសិ ជនតំ ពហុំ។|
  count |៤៣|
    block |ធម្មតឡាកំ មាបយិត្វា សីលំ ទត្វា វិលេបនំ|
    block |ធម្មទុស្សំ និវាសេត្វា ធម្មមាលំ វិភជ្ជិយ។|
  count |៤៤|
    block |ធម្មវិមលមាទាសំ ឋបយិត្វា មហាជនេ|
    block |កេចិ និព្ពានំ បត្ថេន្តា បស្សន្តុ មេ អលង្ករំ។|
  count |៤៥|
    block |សីលកញ្ចុកំ ទត្វាន ឈានកវចវម្មិតំ|
    block |ធម្មចម្មំ បារុបិត្វា ទត្វា សន្នាហមុត្តមំ។|
  count |៤៦|
    block |សតិផលកំ ទត្វាន តិខិណញាណកុន្តិមំ|
    block |ធម្មខគ្គវរំ ទត្វា សីលសំសគ្គមទ្ទនំ។|
  count |៤៧|
    block |តេវិជ្ជាភូសនំ ទត្វាន អាវេឡំ ចតុរោ ផលេ|
    block |ឆឡភិញ្ញាភរណំ ទត្វា ធម្មបុប្ផបិឡន្ធនំ។|
  count |៤៨|
    block |សទ្ធម្មបណ្ឌរច្ឆត្តំ ទត្វា បាបនិវារណំ|
    block |មាបយិត្វាភយំ បុប្ផំ និព្ពុតោ សោ សសាវកោ។|
  count |៤៩|
    block |ឯសោ ហិ សម្មាសម្ពុទ្ធោ អប្បមេយ្យោ ទុរាសទោ|
    block |ឯសោ ហិ ធម្មរតនោ ស្វាក្ខាតោ ឯហិបស្សិកោ។|
  count |៥០|
    block |ឯសោ ហិ សង្ឃរតនោ សុប្បដិបន្នោ អនុត្តរោ|
    block |សព្ពំ តមន្តរហិតំ ននុ រិត្តា សព្ពសង្ខារា។|
  count |៥១|
    block |មហាកស្សបោ ជិនោ សត្ថា សេតព្យារាមម្ហិ និព្ពុតោ|
    block |តត្ថេវស្ស ជិនថូបោ យោជនុព្ពេធមុគ្គតោតិ។|
  stand |កស្សបស្ស ភគវតោ វំសោ ចតុវីសតិមោ។|
