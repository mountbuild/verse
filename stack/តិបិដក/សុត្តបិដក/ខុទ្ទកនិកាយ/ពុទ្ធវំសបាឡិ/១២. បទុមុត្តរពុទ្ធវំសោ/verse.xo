block |១២។ បទុមុត្តរពុទ្ធវំសោ|
  count |១|
    block |នារទស្ស អបរេន សម្ពុទ្ធោ ទ្វិបទុត្តមោ|
    block |បទុមុត្តរោ នាម ជិនោ អក្ខោភោ សាគរូបមោ។|
  count |២|
    block |មណ្ឌកប្បោវ សោ អាសិ យម្ហិ ពុទ្ធោ អជាយថ|
    block |ឧស្សន្នកុសលា ជនតា តម្ហិ កប្បេ អជាយថ។|
  count |៣|
    block |បទុមុត្តរស្ស ភគវតោ បឋមេ ធម្មទេសនេ|
    block |កោដិសតសហស្សានំ ធម្មាភិសមយោ អហុ។|
  count |៤|
    block |តតោ បរម្បិ វស្សន្តេ តប្បយន្តេ ច បាណិនេ|
    block |សត្តតិំសសតសហស្សានំ ទុតិយាភិសមយោ អហុ។|
  count |៥|
    block |យម្ហិ កាលេ មហាវីរោ អានន្ទំ ឧបសង្កមិ|
    block |បិតុសន្តិកំ ឧបគន្ត្វា អាហនី អមតទុន្ទុភិំ។|
  count |៦|
    block |អាហតេ អមតភេរិម្ហិ វស្សន្តេ ធម្មវុដ្ឋិយា|
    block |បញ្ញាសសតសហស្សានំ តតិយាភិសមយោ អហុ។|
  count |៧|
    block |ឱវាទកោ វិញ្ញាបកោ តារកោ សព្ពបាណិនំ|
    block |ទេសនាកុសលោ ពុទ្ធោ តារេសិ ជនតំ ពហុំ។|
  count |៨|
    block |សន្និបាតា តយោ អាសុំ បទុមុត្តរស្ស សត្ថុនោ|
    block |កោដិសតសហស្សានំ បឋមោ អាសិ សមាគមោ។|
  count |៩|
    block |យទា ពុទ្ធោ អសមសមោ វសិ វេភារបព្ពតេ|
    block |នវុតិកោដិសហស្សានំ ទុតិយោ អាសិ សមាគមោ។|
  count |១០|
    block |បុន ចារិកំ បក្កន្តេ គាមនិគមរដ្ឋតោ|
    block |អសីតិកោដិសហស្សានំ តតិយោ អាសិ សមាគមោ។|
  count |១១|
    block |អហំ តេន សមយេន ជដិលោ នាម រដ្ឋិកោ|
    block |សម្ពុទ្ធប្បមុខំ សង្ឃំ សភត្តំ ទុស្សមទាសហំ។|
  count |១២|
    block |សោបិ មំ ពុទ្ធោ ព្យាកាសិ សង្ឃមជ្ឈេ និសីទិយ|
    block |សតសហស្សិតោ កប្បេ អយំ ពុទ្ធោ ភវិស្សតិ។|
  count |១៣|
    block |បធានំ បទហិត្វាន…បេ។… ហេស្សាម សម្មុខា ឥមំ។|
  count |១៤|
    block |តស្សាបិ វចនំ សុត្វា ឧត្តរិំ វតមធិដ្ឋហិំ|
    block |អកាសិំ ឧគ្គទឡ្ហំ ធិតិំ ទសបារមិបូរិយា។|
  count |១៥|
    block |ព្យាហតា តិត្ថិយា សព្ពេ វិមនា ទុម្មនា តទា|
    block |ន តេសំ កេចិ បរិចរន្តិ រដ្ឋតោ និច្ឆុភន្តិ តេ។|
  count |១៦|
    block |សព្ពេ តត្ថ សមាគន្ត្វា ឧបគច្ឆុំ ពុទ្ធសន្តិកេ|
    block |តុវំ នាថោ មហាវីរ សរណំ ហោហិ ចក្ខុម។|
  count |១៧|
    block |អនុកម្បកោ ការុណិកោ ហិតេសី សព្ពបាណិនំ|
    block |សម្បត្តេ តិត្ថិយេ សព្ពេ បញ្ចសីលេ បតិដ្ឋបិ។|
  count |១៨|
    block |ឯវំ និរាកុលំ អាសិ សុញ្ញតំ តិត្ថិយេហិ តំ|
    block |វិចិត្តំ អរហន្តេហិ វសីភូតេហិ តាទិហិ។|
  count |១៩|
    block |នគរំ ហំសវតី នាម អានន្ទោ នាម ខត្តិយោ|
    block |សុជាតា នាម ជនិកា បទុមុត្តរស្ស សត្ថុនោ។|
  count |២០|
    block |ទសវស្សសហស្សានិ អគារំ អជ្ឈ សោ វសិ|
    block |នរវាហនោ យសោ វសវត្តី តយោ បាសាទមុត្តមា។|
  count |២១|
    block |តិចត្តារីសសហស្សានិ នារិយោ សមលង្កតា|
    block |វសុទត្តា នាម នារី ឧត្តមោ នាម អត្រជោ។|
  count |២២|
    block |និមិត្តេ ចតុរោ ទិស្វា បាសាទេនាភិនិក្ខមិ|
    block |សត្តាហំ បធានចារំ អចរី បុរិសុត្តមោ។|
  count |២៣|
    block |ព្រហ្មុនា យាចិតោ សន្តោ បទុមុត្តរោ វិនាយកោ|
    block |វត្តិ ចក្កំ មហាវីរោ មិថិលុយ្យានមុត្តមេ។|
  count |២៤|
    block |ទេវលោ ច សុជាតោ ច អហេសុំ អគ្គសាវកា|
    block |សុមនោ នាមុបដ្ឋាកោ បទុមុត្តរស្ស មហេសិនោ។|
  count |២៥|
    block |អមិតា ច អសមា ច អហេសុំ អគ្គសាវិកា|
    block |ពោធិ តស្ស ភគវតោ សលលោតិ បវុច្ចតិ។|
  count |២៦|
    block |វិតិណ្ណោ ចេវ តិស្សោ ច អហេសុំ អគ្គុបដ្ឋកា|
    block |ហដ្ឋា ចេវ វិចិត្តា ច អហេសុំ អគ្គុបដ្ឋិកា។|
  count |២៧|
    block |អដ្ឋបណ្ណាសរតនំ អច្ចុគ្គតោ មហាមុនិ|
    block |កញ្ចនគ្ឃិយសង្កាសោ ទ្វត្តិំសវរលក្ខណោ។|
  count |២៨|
    block |កុដ្ដា កវាដា ភិត្តី ច រុក្ខា នគសិលុច្ចយា|
    block |ន តស្សាវរណំ អត្ថិ សមន្តា ទ្វាទសយោជនេ។|
  count |២៩|
    block |វស្សសតសហស្សានិ អាយុ វិជ្ជតិ តាវទេ|
    block |តាវតា តិដ្ឋមានោ សោ តារេសិ ជនតំ ពហុំ។|
  count |៣០|
    block |សន្តារេត្វា ពហុជនំ ឆិន្ទិត្វា សព្ពសំសយំ|
    block |ជលិត្វា អគ្គិក្ខន្ធោវ និព្ពុតោ សោ សសាវកោ។|
  count |៣១|
    block |បទុមុត្តរោ ជិនោ ពុទ្ធោ នន្ទារាមម្ហិ និព្ពុតោ|
    block |តត្ថេវស្ស ថូបវរោ ទ្វាទសុព្ពេធយោជនោតិ។|
  stand |បទុមុត្តរស្ស ភគវតោ វំសោ ទសមោ។|
