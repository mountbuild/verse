block |២៧។ គោតមពុទ្ធវំសោ|
  count |១|
    block |អហមេតរហិ សម្ពុទ្ធោ គោតមោ សក្យវឌ្ឍនោ|
    block |បធានំ បទហិត្វាន បត្តោ សម្ពោធិមុត្តមំ។|
  count |២|
    block |ព្រហ្មុនា យាចិតោ សន្តោ ធម្មចក្កំ បវត្តយិំ|
    block |អដ្ឋារសន្នំ កោដីនំ បឋមាភិសមយោ អហុ។|
  count |៣|
    block |តតោ បរញ្ច ទេសេន្តេ នរទេវសមាគមេ|
    block |គណនាយ ន វត្តព្ពោ ទុតិយាភិសមយោ អហុ។|
  count |៤|
    block |ឥធេវាហំ ឯតរហិ ឱវទិំ មម អត្រជំ|
    block |គណនាយ ន វត្តព្ពោ តតិយាភិសមយោ អហុ។|
  count |៥|
    block |ឯកោសិ សន្និបាតោ មេ សាវកានំ មហេសិនំ|
    block |អឌ្ឍតេឡសសតានំ ភិក្ខូនាសិ សមាគមោ។|
  count |៦|
    block |វិរោចមានោ វិមលោ ភិក្ខុសង្ឃស្ស មជ្ឈគោ|
    block |ទទាមិ បត្ថិតំ សព្ពំ មណីវ សព្ពកាមទោ។|
  count |៧|
    block |ផលមាកង្ខមានានំ ភវច្ឆន្ទជហេសិនំ|
    block |ចតុសច្ចំ បកាសេមិ អនុកម្បាយ បាណិនំ។|
  count |៨|
    block |ទសវីសសហស្សានំ ធម្មាភិសមយោ អហុ|
    block |ឯកទ្វិន្នំ អភិសមយោ គណនាតោ អសង្ខិយោ។|
  count |៩|
    block |វិត្ថារិកំ ពាហុជញ្ញំ ឥទ្ធំ ផីតំ សុផុល្លិតំ|
    block |ឥធ មយ្ហំ សក្យមុនិនោ សាសនំ សុវិសោធិតំ។|
  count |១០|
    block |អនាសវា វីតរាគា សន្តចិត្តា សមាហិតា|
    block |ភិក្ខូនេកសតា សព្ពេ បរិវារេន្តិ មំ សទា។|
  count |១១|
    block |ឥទានិ យេ ឯតរហិ ជហន្តិ មានុសំ ភវំ|
    block |អប្បត្តមានសា សេខា តេ ភិក្ខូ វិញ្ញុគរហិតា។|
  count |១២|
    block |អរិយញ្ច សំថោមយន្តា សទា ធម្មរតា ជនា|
    block |ពុជ្ឈិស្សន្តិ សតិមន្តោ សំសារសរិតំ គតា។|
  count |១៣|
    block |នគរំ កបិលវត្ថុ មេ រាជា សុទ្ធោទនោ បិតា|
    block |មយ្ហំ ជនេត្តិកា មាតា មាយាទេវីតិ វុច្ចតិ។|
  count |១៤|
    block |ឯកូនតិំសវស្សានិ អគារំ អជ្ឈហំ វសិំ|
    block |រម្មោ សុរម្មោ សុភកោ តយោ បាសាទមុត្តមា។|
  count |១៥|
    block |ចត្តារីសសហស្សានិ នារិយោ សមលង្កតា|
    block |ភទ្ទកញ្ចនា នាម នារី រាហុលោ នាម អត្រជោ។|
  count |១៦|
    block |និមិត្តេ ចតុរោ ទិស្វា អស្សយានេន និក្ខមិំ|
    block |ឆព្ពស្សំ បធានចារំ អចរិំ ទុក្ករំ អហំ។|
  count |១៧|
    block |ពារាណសិយំ ឥសិបតនេ ចក្កំ បវត្តិតំ មយា|
    block |អហំ គោតមសម្ពុទ្ធោ សរណំ សព្ពបាណិនំ។|
  count |១៨|
    block |កោលិតោ ឧបតិស្សោ ច ទ្វេ ភិក្ខូ អគ្គសាវកា|
    block |អានន្ទោ នាមុបដ្ឋាកោ សន្តិកាវចរោ មម|
    block |ខេមា ឧប្បលវណ្ណា ច ភិក្ខុនី អគ្គសាវិកា។|
  count |១៩|
    block |ចិត្តោ ហត្ថាឡវកោ ច អគ្គុបដ្ឋាកុបាសកា|
    block |នន្ទមាតា ច ឧត្តរា អគ្គុបដ្ឋិកុបាសិកា។|
  count |២០|
    block |អហំ អស្សត្ថមូលម្ហិ បត្តោ សម្ពោធិមុត្តមំ|
    block |ព្យាមប្បភា សទា មយ្ហំ សោឡសហត្ថមុគ្គតា។|
  count |២១|
    block |អប្បំ វស្សសតំ អាយុ ឥទានេតរហិ វិជ្ជតិ|
    block |តាវតា តិដ្ឋមានោហំ តារេមិ ជនតំ ពហុំ។|
  count |២២|
    block |ឋបយិត្វាន ធម្មុក្កំ បច្ឆិមំ ជនពោធនំ|
    block |អហម្បិ នចិរស្សេវ សទ្ធិំ សាវកសង្ឃតោ|
    block |ឥធេវ បរិនិព្ពិស្សំ អគ្គី វាហារសង្ខយា។|
  count |២៣|
    block |តានិ ច អតុលតេជានិ ឥមានិ ច ទសពលានិ|
    block |អយញ្ច គុណធារណោ ទេហោ ទ្វត្តិំសវរលក្ខណវិចិត្តោ។|
  count |២៤|
    block |ទស ទិសា បភាសេត្វា សតរំសីវ ឆប្បភា|
    block |សព្ពំ តមន្តរហិស្សន្តិ ននុ រិត្តា សព្ពសង្ខារាតិ។|
  stand |គោតមស្ស ភគវតោ វំសោ បញ្ចវីសតិមោ។|
