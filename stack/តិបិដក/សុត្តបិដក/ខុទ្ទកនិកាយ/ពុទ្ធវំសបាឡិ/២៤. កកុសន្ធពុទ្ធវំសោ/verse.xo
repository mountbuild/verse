block |២៤។ កកុសន្ធពុទ្ធវំសោ|
  count |១|
    block |វេស្សភុស្ស អបរេន សម្ពុទ្ធោ ទ្វិបទុត្តមោ|
    block |កកុសន្ធោ នាម នាមេន អប្បមេយ្យោ ទុរាសទោ។|
  count |២|
    block |ឧគ្ឃាដេត្វា សព្ពភវំ ចរិយាយ បារមិំ គតោ|
    block |សីហោវ បញ្ជរំ ភេត្វា បត្តោ សម្ពោធិមុត្តមំ។|
  count |៣|
    block |ធម្មចក្កំ បវត្តេន្តេ កកុសន្ធេ លោកនាយកេ|
    block |ចត្តារីសកោដិសហស្សានំ ធម្មាភិសមយោ អហុ។|
  count |៤|
    block |អន្តលិក្ខម្ហិ អាកាសេ យមកំ កត្វា វិកុព្ពនំ|
    block |តិំសកោដិសហស្សានំ ពោធេសិ ទេវមានុសេ។|
  count |៥|
    block |នរទេវស្ស យក្ខស្ស ចតុសច្ចប្បកាសនេ|
    block |ធម្មាភិសមយោ តស្ស គណនាតោ អសង្ខិយោ។|
  count |៦|
    block |កកុសន្ធស្ស ភគវតោ ឯកោ អាសិ សមាគមោ|
    block |ខីណាសវានំ វិមលានំ សន្តចិត្តាន តាទិនំ។|
  count |៧|
    block |ចត្តាលីសសហស្សានំ តទា អាសិ សមាគមោ|
    block |ទន្តភូមិមនុប្បត្តានំ អាសវារិគណក្ខយា។|
  count |៨|
    block |អហំ តេន សមយេន ខេមោ នាមាសិ ខត្តិយោ|
    block |តថាគតេ ជិនបុត្តេ ទានំ ទត្វា អនប្បកំ។|
  count |៩|
    block |បត្តញ្ច ចីវរំ ទត្វា អញ្ជនំ មធុលដ្ឋិកំ|
    block |ឥមេតំ បត្ថិតំ សព្ពំ បដិយាទេមិ វរំ វរំ។|
  count |១០|
    block |សោបិ មំ ពុទ្ធោ ព្យាកាសិ កកុសន្ធោ វិនាយកោ|
    block |ឥមម្ហិ ភទ្ទកេ កប្បេ អយំ ពុទ្ធោ ភវិស្សតិ។|
  count |១១|
    block |អហុ កបិលវ្ហយា រម្មា…បេ។… ហេស្សាម សម្មុខា ឥមំ។|
  count |១២|
    block |តស្សាបិ វចនំ សុត្វា ភិយ្យោ ចិត្តំ បសាទយិំ|
    block |ឧត្តរិំ វតមធិដ្ឋាសិំ ទសបារមិបូរិយា។|
  count |១៣|
    block |នគរំ ខេមាវតី នាម ខេមោ នាមាសហំ តទា|
    block |សព្ពញ្ញុតំ គវេសន្តោ បព្ពជិំ តស្ស សន្តិកេ។|
  count |១៤|
    block |ព្រាហ្មណោ អគ្គិទត្តោ ច អាសិ ពុទ្ធស្ស សោ បិតា|
    block |វិសាខា នាម ជនិកា កកុសន្ធស្ស សត្ថុនោ។|
  count |១៥|
    block |វសតេ តត្ថ ខេមេ បុរេ សម្ពុទ្ធស្ស មហាកុលំ|
    block |នរានំ បវរំ សេដ្ឋំ ជាតិមន្តំ មហាយសំ។|
  count |១៦|
    block |ចតុវស្សសហស្សានិ អគារំ អជ្ឈ សោ វសិ|
    block |កាម -កាមវណ្ណ-កាមសុទ្ធិនាមា តយោ បាសាទមុត្តមា។|
  count |១៧|
    block |សមតិំសសហស្សានិ នារិយោ សមលង្កតា|
    block |រោចិនី នាម សា នារី ឧត្តរោ នាម អត្រជោ។|
  count |១៨|
    block |និមិត្តេ ចតុរោ ទិស្វា រថយានេន និក្ខមិ|
    block |អនូនអដ្ឋមាសានិ បធានំ បទហី ជិនោ។|
  count |១៩|
    block |ព្រហ្មុនា យាចិតោ សន្តោ កកុសន្ធោ វិនាយកោ|
    block |វត្តិ ចក្កំ មហាវីរោ មិគទាយេ នរុត្តមោ។|
  count |២០|
    block |វិធុរោ ច សញ្ជីវោ ច អហេសុំ អគ្គសាវកា|
    block |ពុទ្ធិជោ នាមុបដ្ឋាកោ កកុសន្ធស្ស សត្ថុនោ។|
  count |២១|
    block |សាមា ច ចម្បានាមា ច អហេសុំ អគ្គសាវិកា|
    block |ពោធិ តស្ស ភគវតោ សិរីសោតិ បវុច្ចតិ។|
  count |២២|
    block |អច្ចុតោ ច សុមនោ ច អហេសុំ អគ្គុបដ្ឋកា|
    block |នន្ទា ចេវ សុនន្ទា ច អហេសុំ អគ្គុបដ្ឋិកា។|
  count |២៣|
    block |ចត្តាលីសរតនានិ អច្ចុគ្គតោ មហាមុនិ|
    block |កនកប្បភា និច្ឆរតិ សមន្តា ទសយោជនំ។|
  count |២៤|
    block |ចត្តាលីសវស្សសហស្សានិ អាយុ តស្ស មហេសិនោ|
    block |តាវតា តិដ្ឋមានោ សោ តារេសិ ជនតំ ពហុំ។|
  count |២៥|
    block |ធម្មាបណំ បសារេត្វា នរនារីនំ សទេវកេ|
    block |នទិត្វា សីហនាទំវ និព្ពុតោ សោ សសាវកោ។|
  count |២៦|
    block |អដ្ឋង្គវចនសម្បន្នោ អច្ឆិទ្ទានិ និរន្តរំ|
    block |សព្ពំ តមន្តរហិតំ ននុ រិត្តា សព្ពសង្ខារា។|
  count |២៧|
    block |កកុសន្ធោ ជិនវរោ ខេមារាមម្ហិ និព្ពុតោ|
    block |តត្ថេវស្ស ថូបវរោ គាវុតំ នភមុគ្គតោតិ។|
  stand |កកុសន្ធស្ស ភគវតោ វំសោ ទ្វាវីសតិមោ។|
