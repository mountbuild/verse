block |២។ សុមេធបត្ថនាកថា|
  count |១|
    block |កប្បេ ច សតសហស្សេ ចតុរោ ច អសង្ខិយេ|
    block |អមរំ នាម នគរំ ទស្សនេយ្យំ មនោរមំ។|
  count |២|
    block |ទសហិ សទ្ទេហិ អវិវិត្តំ អន្នបានសមាយុតំ|
    block |ហត្ថិសទ្ទំ អស្សសទ្ទំ ភេរិសង្ខរថានិ ច|
    block |ខាទថ បិវថ ចេវ អន្នបានេន ឃោសិតំ។|
  count |៣|
    block |នគរំ សព្ពង្គសម្បន្នំ សព្ពកម្មមុបាគតំ|
    block |សត្តរតនសម្បន្នំ នានាជនសមាកុលំ|
    block |សមិទ្ធំ ទេវនគរំវ អាវាសំ បុញ្ញកម្មិនំ។|
  count |៤|
    block |នគរេ អមរវតិយា សុមេធោ នាម ព្រាហ្មណោ|
    block |អនេកកោដិសន្និចយោ បហូតធនធញ្ញវា។|
  count |៥|
    block |អជ្ឈាយកោ មន្តធរោ តិណ្ណំ វេទាន បារគូ|
    block |លក្ខណេ ឥតិហាសេ ច សធម្មេ បារមិំ គតោ។|
  count |៦|
    block |រហោគតោ និសីទិត្វា ឯវំ ចិន្តេសហំ តទា|
    block |ទុក្ខោ បុនព្ភវោ នាម សរីរស្ស ច ភេទនំ។|
  count |៧|
    block |ជាតិធម្មោ ជរាធម្មោ ព្យាធិធម្មោ សហំ តទា|
    block |អជរំ អមតំ ខេមំ បរិយេសិស្សាមិ និព្ពុតិំ។|
  count |៨|
    block |យំនូនិមំ បូតិកាយំ នានាកុណបបូរិតំ|
    block |ឆឌ្ឌយិត្វាន គច្ឆេយ្យំ អនបេក្ខោ អនត្ថិកោ។|
  count |៩|
    block |អត្ថិ ហេហិតិ សោ មគ្គោ ន សោ សក្កា ន ហេតុយេ|
    block |បរិយេសិស្សាមិ តំ មគ្គំ ភវតោ បរិមុត្តិយា។|
  count |១០|
    block |យថាបិ ទុក្ខេ វិជ្ជន្តេ សុខំ នាមបិ វិជ្ជតិ|
    block |ឯវំ ភវេ វិជ្ជមានេ វិភវោបិ ឥច្ឆិតព្ពកោ។|
  count |១១|
    block |យថាបិ ឧណ្ហេ វិជ្ជន្តេ អបរំ វិជ្ជតិ សីតលំ|
    block |ឯវំ តិវិធគ្គិ វិជ្ជន្តេ និព្ពានំ ឥច្ឆិតព្ពកំ។|
  count |១២|
    block |យថាបិ បាបេ វិជ្ជន្តេ កល្យាណមបិ វិជ្ជតិ|
    block |ឯវមេវ ជាតិ វិជ្ជន្តេ អជាតិបិច្ឆិតព្ពកំ។|
  count |១៣|
    block |យថា គូថគតោ បុរិសោ តឡាកំ ទិស្វាន បូរិតំ|
    block |ន គវេសតិ តំ តឡាកំ ន ទោសោ តឡាកស្ស សោ។|
  count |១៤|
    block |ឯវំ កិលេសមលធោវ វិជ្ជន្តេ អមតន្តឡេ|
    block |ន គវេសតិ តំ តឡាកំ ន ទោសោ អមតន្តឡេ។|
  count |១៥|
    block |យថា អរីហិ បរិរុទ្ធោ វិជ្ជន្តេ គមនម្បថេ|
    block |ន បលាយតិ សោ បុរិសោ ន ទោសោ អញ្ជសស្ស សោ។|
  count |១៦|
    block |ឯវំ កិលេសបរិរុទ្ធោ វិជ្ជមានេ សិវេ បថេ|
    block |ន គវេសតិ តំ មគ្គំ ន ទោសោ សិវមញ្ជសេ។|
  count |១៧|
    block |យថាបិ ព្យាធិតោ បុរិសោ វិជ្ជមានេ តិកិច្ឆកេ|
    block |ន តិកិច្ឆាបេតិ តំ ព្យាធិំ ន ទោសោ សោ តិកិច្ឆកេ។|
  count |១៨|
    block |ឯវំ កិលេសព្យាធីហិ ទុក្ខិតោ បរិបីឡិតោ|
    block |ន គវេសតិ តំ អាចរិយំ ន ទោសោ សោ វិនាយកេ។|
  count |១៩|
    block |យថាបិ កុណបំ បុរិសោ កណ្ឋេ ពន្ធំ ជិគុច្ឆិយ|
    block |មោចយិត្វាន គច្ឆេយ្យ សុខី សេរី សយំវសី។|
  count |២០|
    block |តថេវិមំ បូតិកាយំ នានាកុណបសញ្ចយំ|
    block |ឆឌ្ឌយិត្វាន គច្ឆេយ្យំ អនបេក្ខោ អនត្ថិកោ។|
  count |២១|
    block |យថា ឧច្ចារដ្ឋានម្ហិ ករីសំ នរនារិយោ|
    block |ឆឌ្ឌយិត្វាន គច្ឆន្តិ អនបេក្ខា អនត្ថិកា។|
  count |២២|
    block |ឯវមេវាហំ ឥមំ កាយំ នានាកុណបបូរិតំ|
    block |ឆឌ្ឌយិត្វាន គច្ឆិស្សំ វច្ចំ កត្វា យថា កុដិំ។|
  count |២៣|
    block |យថាបិ ជជ្ជរំ នាវំ បលុគ្គំ ឧទគាហិនិំ|
    block |សាមី ឆឌ្ឌេត្វា គច្ឆន្តិ អនបេក្ខា អនត្ថិកា។|
  count |២៤|
    block |ឯវមេវាហំ ឥមំ កាយំ នវច្ឆិទ្ទំ ធុវស្សវំ|
    block |ឆឌ្ឌយិត្វាន គច្ឆិស្សំ ជិណ្ណនាវំវ សាមិកា។|
  count |២៥|
    block |យថាបិ បុរិសោ ចោរេហិ គច្ឆន្តោ ភណ្ឌមាទិយ|
    block |ភណ្ឌច្ឆេទភយំ ទិស្វា ឆឌ្ឌយិត្វាន គច្ឆតិ។|
  count |២៦|
    block |ឯវមេវ អយំ កាយោ មហាចោរសមោ វិយ|
    block |បហាយិមំ គមិស្សាមិ កុសលច្ឆេទនា ភយា។|
  count |២៧|
    block |ឯវាហំ ចិន្តយិត្វាន នេកកោដិសតំ ធនំ|
    block |នាថានាថានំ ទត្វាន ហិមវន្តមុបាគមិំ។|
  count |២៨|
    block |ហិមវន្តស្សាវិទូរេ ធម្មិកោ នាម បព្ពតោ|
    block |អស្សមោ សុកតោ មយ្ហំ បណ្ណសាលា សុមាបិតា។|
  count |២៩|
    block |ចង្កមំ តត្ថ មាបេសិំ បញ្ចទោសវិវជ្ជិតំ|
    block |អដ្ឋគុណសមូបេតំ អភិញ្ញាពលមាហរិំ។|
  count |៣០|
    block |សាដកំ បជហិំ តត្ថ នវទោសមុបាគតំ|
    block |វាកចីរំ និវាសេសិំ ទ្វាទសគុណមុបាគតំ។|
  count |៣១|
    block |អដ្ឋទោសសមាកិណ្ណំ បជហិំ បណ្ណសាលកំ|
    block |ឧបាគមិំ រុក្ខមូលំ គុណេ ទសហុបាគតំ។|
  count |៣២|
    block |វាបិតំ រោបិតំ ធញ្ញំ បជហិំ និរវសេសតោ|
    block |អនេកគុណសម្បន្នំ បវត្តផលមាទិយិំ។|
  count |៣៣|
    block |តត្ថប្បធានំ បទហិំ និសជ្ជដ្ឋានចង្កមេ|
    block |អព្ភន្តរម្ហិ សត្តាហេ អភិញ្ញាពលបាបុណិំ។|
  count |៣៤|
    block |ឯវំ មេ សិទ្ធិប្បត្តស្ស វសីភូតស្ស សាសនេ|
    block |ទីបង្ករោ នាម ជិនោ ឧប្បជ្ជិ លោកនាយកោ។|
  count |៣៥|
    block |ឧប្បជ្ជន្តេ ច ជាយន្តេ ពុជ្ឈន្តេ ធម្មទេសនេ|
    block |ចតុរោ និមិត្តេ នាទ្ទសំ ឈានរតិសមប្បិតោ។|
  count |៣៦|
    block |បច្ចន្តទេសវិសយេ និមន្តេត្វា តថាគតំ|
    block |តស្ស អាគមនំ មគ្គំ សោធេន្តិ តុដ្ឋមានសា។|
  count |៣៧|
    block |អហំ តេន សមយេន និក្ខមិត្វា សកស្សមា|
    block |ធុនន្តោ វាកចីរានិ គច្ឆាមិ អម្ពរេ តទា។|
  count |៣៨|
    block |វេទជាតំ ជនំ ទិស្វា តុដ្ឋហដ្ឋំ បមោទិតំ|
    block |ឱរោហិត្វាន គគនា មនុស្សេ បុច្ឆិ តាវទេ។|
  count |៣៩|
    block |តុដ្ឋហដ្ឋោ បមុទិតោ វេទជាតោ មហាជនោ|
    block |កស្ស សោធីយតិ មគ្គោ អញ្ជសំ វដុមាយនំ។|
  count |៤០|
    block |តេ មេ បុដ្ឋា វិយាកំសុ ពុទ្ធោ លោកេ អនុត្តរោ|
    block |ទីបង្ករោ នាម ជិនោ ឧប្បជ្ជិ លោកនាយកោ|
    block |តស្ស សោធីយតិ មគ្គោ អញ្ជសំ វដុមាយនំ។|
  count |៤១|
    block |ពុទ្ធោតិវចនំ សុត្វាន បីតិ ឧប្បជ្ជិ តាវទេ|
    block |ពុទ្ធោ ពុទ្ធោតិ កថយន្តោ សោមនស្សំ បវេទយិំ។|
  count |៤២|
    block |តត្ថ ឋត្វា វិចិន្តេសិំ តុដ្ឋោ សំវិគ្គមានសោ|
    block |ឥធ ពីជានិ រោបិស្សំ ខណោ វេ មា ឧបច្ចគា។|
  count |៤៣|
    block |យទិ ពុទ្ធស្ស សោធេថ ឯកោកាសំ ទទាថ មេ|
    block |អហម្បិ សោធយិស្សាមិ អញ្ជសំ វដុមាយនំ។|
  count |៤៤|
    block |អទំសុ តេ មមោកាសំ សោធេតុំ អញ្ជសំ តទា|
    block |ពុទ្ធោ ពុទ្ធោតិ ចិន្តេន្តោ មគ្គំ សោធេមហំ តទា។|
  count |៤៥|
    block |អនិដ្ឋិតេ មមោកាសេ ទីបង្ករោ មហាមុនិ|
    block |ចតូហិ សតសហស្សេហិ ឆឡភិញ្ញេហិ តាទិហិ|
    block |ខីណាសវេហិ វិមលេហិ បដិបជ្ជិ អញ្ជសំ ជិនោ។|
  count |៤៦|
    block |បច្ចុគ្គមនា វត្តន្តិ វជ្ជន្តិ ភេរិយោ ពហូ|
    block |អាមោទិតា នរមរូ សាធុការំ បវត្តយុំ។|
  count |៤៧|
    block |ទេវា មនុស្សេ បស្សន្តិ មនុស្សាបិ ច ទេវតា|
    block |ឧភោបិ តេ បញ្ជលិកា អនុយន្តិ តថាគតំ។|
  count |៤៨|
    block |ទេវា ទិព្ពេហិ តុរិយេហិ មនុស្សា មានុសេហិ ច|
    block |ឧភោបិ តេ វជ្ជយន្តា អនុយន្តិ តថាគតំ។|
  count |៤៩|
    block |ទិព្ពំ មន្ទារវំ បុប្ផំ បទុមំ បារិឆត្តកំ|
    block |ទិសោទិសំ ឱកិរន្តិ អាកាសនភគតា មរូ។|
  count |៥០|
    block |ទិព្ពំ ចន្ទនចុណ្ណញ្ច វរគន្ធញ្ច កេវលំ|
    block |ទិសោទិសំ ឱកិរន្តិ អាកាសនភគតា មរូ។|
  count |៥១|
    block |ចម្បកំ សរលំ នីបំ នាគបុន្នាគកេតកំ|
    block |ទិសោទិសំ ឧក្ខិបន្តិ ភូមិតលគតា នរា។|
  count |៥២|
    block |កេសេ មុញ្ចិត្វាហំ តត្ថ វាកចីរញ្ច ចម្មកំ|
    block |កលលេ បត្ថរិត្វាន អវកុជ្ជោ និបជ្ជហំ។|
  count |៥៣|
    block |អក្កមិត្វាន មំ ពុទ្ធោ សហ សិស្សេហិ គច្ឆតុ|
    block |មា នំ កលលេ អក្កមិត្ថ ហិតាយ មេ ភវិស្សតិ។|
  count |៥៤|
    block |បថវិយំ និបន្នស្ស ឯវំ មេ អាសិ ចេតសោ|
    block |ឥច្ឆមានោ អហំ អជ្ជ កិលេសេ ឈាបយេ មម។|
  count |៥៥|
    block |កិំ មេ អញ្ញាតវេសេន ធម្មំ សច្ឆិកតេនិធ|
    block |សព្ពញ្ញុតំ បាបុណិត្វា ពុទ្ធោ ហេស្សំ សទេវកេ។|
  count |៥៦|
    block |កិំ មេ ឯកេន តិណ្ណេន បុរិសេន ថាមទស្សិនា|
    block |សព្ពញ្ញុតំ បាបុណិត្វា សន្តារេស្សំ សទេវកំ។|
  count |៥៧|
    block |ឥមិនា មេ អធិការេន កតេន បុរិសុត្តមេ|
    block |សព្ពញ្ញុតំ បាបុណិត្វា តារេមិ ជនតំ ពហុំ។|
  count |៥៨|
    block |សំសារសោតំ ឆិន្ទិត្វា វិទ្ធំសេត្វា តយោ ភវេ|
    block |ធម្មនាវំ សមារុយ្ហ សន្តារេស្សំ សទេវកំ។|
  count |៥៩|
    block |មនុស្សត្តំ លិង្គសម្បត្តិ ហេតុ សត្ថារទស្សនំ|
    block |បព្ពជ្ជា គុណសម្បត្តិ អធិការោ ច ឆន្ទតា|
    block |អដ្ឋធម្មសមោធានា អភិនីហារោ សមិជ្ឈតិ។|
  count |៦០|
    block |ទីបង្ករោ លោកវិទូ អាហុតីនំ បដិគ្គហោ|
    block |ឧស្សីសកេ មំ ឋត្វាន ឥទំ វចនមព្រវិ។|
  count |៦១|
    block |បស្សថ ឥមំ តាបសំ ជដិលំ ឧគ្គតាបនំ|
    block |អបរិមេយ្យិតោ កប្បេ ពុទ្ធោ លោកេ ភវិស្សតិ។|
  count |៦២|
    block |អហុ កបិលវ្ហយា រម្មា និក្ខមិត្វា តថាគតោ|
    block |បធានំ បទហិត្វាន កត្វា ទុក្ករការិកំ។|
  count |៦៣|
    block |អជបាលរុក្ខមូលស្មិំ និសីទិត្វា តថាគតោ|
    block |តត្ថ បាយាសំ បគ្គយ្ហ នេរញ្ជរមុបេហិតិ។|
  count |៦៤|
    block |នេរញ្ជរាយ តីរម្ហិ បាយាសំ អទ សោ ជិនោ|
    block |បដិយត្តវរមគ្គេន ពោធិមូលមុបេហិតិ។|
  count |៦៥|
    block |តតោ បទក្ខិណំ កត្វា ពោធិមណ្ឌំ អនុត្តរោ|
    block |អស្សត្ថរុក្ខមូលម្ហិ ពុជ្ឈិស្សតិ មហាយសោ។|
  count |៦៦|
    block |ឥមស្ស ជនិកា មាតា មាយា នាម ភវិស្សតិ|
    block |បិតា សុទ្ធោទនោ នាម អយំ ហេស្សតិ គោតមោ។|
  count |៦៧|
    block |អនាសវា វីតរាគា សន្តចិត្តា សមាហិតា|
    block |កោលិតោ ឧបតិស្សោ ច អគ្គា ហេស្សន្តិ សាវកា|
    block |អានន្ទោ នាមុបដ្ឋាកោ ឧបដ្ឋិស្សតិមំ ជិនំ។|
  count |៦៨|
    block |ខេមា ឧប្បលវណ្ណា ច អគ្គា ហេស្សន្តិ សាវិកា|
    block |អនាសវា វីតរាគា សន្តចិត្តា សមាហិតា|
    block |ពោធិ តស្ស ភគវតោ អស្សត្ថោតិ បវុច្ចតិ។|
  count |៦៩|
    block |ចិត្តោ ច ហត្ថាឡវកោ អគ្គា ហេស្សន្តុបដ្ឋកា|
    block |ឧត្តរា នន្ទមាតា ច អគ្គា ហេស្សន្តុបដ្ឋិកា។|
  count |៧០|
    block |ឥទំ សុត្វាន វចនំ អសមស្ស មហេសិនោ|
    block |អាមោទិតា នរមរូ ពុទ្ធពីជំ កិរ អយំ។|
  count |៧១|
    block |ឧក្កុដ្ឋិសទ្ទា វត្តន្តិ អប្ផោដេន្តិ ហសន្តិ ច|
    block |កតញ្ជលី នមស្សន្តិ ទសសហស្សី សទេវកា។|
  count |៧២|
    block |យទិមស្ស លោកនាថស្ស វិរជ្ឈិស្សាម សាសនំ|
    block |អនាគតម្ហិ អទ្ធានេ ហេស្សាម សម្មុខា ឥមំ។|
  count |៧៣|
    block |យថា មនុស្សា នទិំ តរន្តា បដិតិត្ថំ វិរជ្ឈិយ|
    block |ហេដ្ឋាតិត្ថេ គហេត្វាន ឧត្តរន្តិ មហានទិំ។|
  count |៧៤|
    block |ឯវមេវ មយំ សព្ពេ យទិ មុញ្ចាមិមំ ជិនំ|
    block |អនាគតម្ហិ អទ្ធានេ ហេស្សាម សម្មុខា ឥមំ។|
  count |៧៥|
    block |ទីបង្ករោ លោកវិទូ អាហុតីនំ បដិគ្គហោ|
    block |មម កម្មំ បកិត្តេត្វា ទក្ខិណំ បាទមុទ្ធរិ។|
  count |៧៦|
    block |យេ តត្ថាសុំ ជិនបុត្តា បទក្ខិណមកំសុ មំ|
    block |ទេវា មនុស្សា អសុរា ច អភិវាទេត្វាន បក្កមុំ។|
  count |៧៧|
    block |ទស្សនំ មេ អតិក្កន្តេ សសង្ឃេ លោកនាយកេ|
    block |សយនា វុដ្ឋហិត្វាន បល្លង្កំ អាភុជិំ តទា។|
  count |៧៨|
    block |សុខេន សុខិតោ ហោមិ បាមោជ្ជេន បមោទិតោ|
    block |បីតិយា ច អភិស្សន្នោ បល្លង្កំ អាភុជិំ តទា។|
  count |៧៩|
    block |បល្លង្កេន និសីទិត្វា ឯវំ ចិន្តេសហំ តទា|
    block |វសីភូតោ អហំ ឈានេ អភិញ្ញាសុ បារមិំគតោ។|
  count |៨០|
    block |សហស្សិយម្ហិ លោកម្ហិ ឥសយោ នត្ថិ មេ សមា|
    block |អសមោ ឥទ្ធិធម្មេសុ អលភិំ ឦទិសំ សុខំ។|
  count |៨១|
    block |បល្លង្កាភុជនេ មយ្ហំ ទសសហស្សាធិវាសិនោ|
    block |មហានាទំ បវត្តេសុំ ធុវំ ពុទ្ធោ ភវិស្សសិ។|
  count |៨២|
    block |យា បុព្ពេ ពោធិសត្តានំ បល្លង្កវរមាភុជេ|
    block |និមិត្តានិ បទិស្សន្តិ តានិ អជ្ជ បទិស្សរេ។|
  count |៨៣|
    block |សីតំ ព្យបគតំ ហោតិ ឧណ្ហញ្ច ឧបសម្មតិ|
    block |តានិ អជ្ជ បទិស្សន្តិ ធុវំ ពុទ្ធោ ភវិស្សសិ។|
  count |៨៤|
    block |ទសសហស្សី លោកធាតូ និស្សទ្ទា ហោន្តិ និរាកុលា|
    block |តានិ អជ្ជ បទិស្សន្តិ ធុវំ ពុទ្ធោ ភវិស្សសិ។|
  count |៨៥|
    block |មហាវាតា ន វាយន្តិ ន សន្ទន្តិ សវន្តិយោ|
    block |តានិ អជ្ជ បទិស្សន្តិ ធុវំ ពុទ្ធោ ភវិស្សសិ។|
  count |៨៦|
    block |ថលជា ទកជា បុប្ផា សព្ពេ បុប្ផន្តិ តាវទេ|
    block |តេបជ្ជ បុប្ផិតា សព្ពេ ធុវំ ពុទ្ធោ ភវិស្សសិ។|
  count |៨៧|
    block |លតា វា យទិ វា រុក្ខា ផលភារា ហោន្តិ តាវទេ|
    block |តេបជ្ជ ផលិតា សព្ពេ ធុវំ ពុទ្ធោ ភវិស្សសិ។|
  count |៨៨|
    block |អាកាសដ្ឋា ច ភូមដ្ឋា រតនា ជោតន្តិ តាវទេ|
    block |តេបជ្ជ រតនា ជោតន្តិ ធុវំ ពុទ្ធោ ភវិស្សសិ។|
  count |៨៩|
    block |មានុស្សកា ច ទិព្ពា ច តុរិយា វជ្ជន្តិ តាវទេ|
    block |តេបជ្ជុភោ អភិរវន្តិ ធុវំ ពុទ្ធោ ភវិស្សសិ។|
  count |៩០|
    block |វិចិត្របុប្ផា គគនា អភិវស្សន្តិ តាវទេ|
    block |តេបិ អជ្ជ បវស្សន្តិ ធុវំ ពុទ្ធោ ភវិស្សសិ។|
  count |៩១|
    block |មហាសមុទ្ទោ អាភុជតិ ទសសហស្សី បកម្បតិ|
    block |តេបជ្ជុភោ អភិរវន្តិ ធុវំ ពុទ្ធោ ភវិស្សសិ។|
  count |៩២|
    block |និរយេបិ ទសសហស្សេ អគ្គី និព្ពន្តិ តាវទេ|
    block |តេបជ្ជ និព្ពុតា អគ្គី ធុវំ ពុទ្ធោ ភវិស្សសិ។|
  count |៩៣|
    block |វិមលោ ហោតិ សូរិយោ សព្ពា ទិស្សន្តិ តារកា|
    block |តេបិ អជ្ជ បទិស្សន្តិ ធុវំ ពុទ្ធោ ភវិស្សសិ។|
  count |៩៤|
    block |អនោវដ្ឋេន ឧទកំ មហិយា ឧព្ភិជ្ជិ តាវទេ|
    block |តម្បជ្ជុព្ភិជ្ជតេ មហិយា ធុវំ ពុទ្ធោ ភវិស្សសិ។|
  count |៩៥|
    block |តារាគណា វិរោចន្តិ នក្ខត្តា គគនមណ្ឌលេ|
    block |វិសាខា ចន្ទិមា យុត្តា ធុវំ ពុទ្ធោ ភវិស្សសិ។|
  count |៩៦|
    block |ពិលាសយា ទរីសយា និក្ខមន្តិ សកាសយា|
    block |តេបជ្ជ អាសយា ឆុទ្ធា ធុវំ ពុទ្ធោ ភវិស្សសិ។|
  count |៩៧|
    block |ន ហោន្តិ អរតី សត្តានំ សន្តុដ្ឋា ហោន្តិ តាវទេ|
    block |តេបជ្ជ សព្ពេ សន្តុដ្ឋា ធុវំ ពុទ្ធោ ភវិស្សសិ។|
  count |៩៨|
    block |រោគា តទុបសម្មន្តិ ជិឃច្ឆា ច វិនស្សតិ|
    block |តានិ អជ្ជ បទិស្សន្តិ ធុវំ ពុទ្ធោ ភវិស្សសិ។|
  count |៩៩|
    block |រាគោ តទា តនុ ហោតិ ទោសោ មោហោ វិនស្សតិ|
    block |តេបជ្ជ វិគតា សព្ពេ ធុវំ ពុទ្ធោ ភវិស្សសិ។|
  count |១០០|
    block |ភយំ តទា ន ភវតិ អជ្ជបេតំ បទិស្សតិ|
    block |តេន លិង្គេន ជានាម ធុវំ ពុទ្ធោ ភវិស្សសិ។|
  count |១០១|
    block |រជោនុទ្ធំសតិ ឧទ្ធំ អជ្ជបេតំ បទិស្សតិ|
    block |តេន លិង្គេន ជានាម ធុវំ ពុទ្ធោ ភវិស្សសិ។|
  count |១០២|
    block |អនិដ្ឋគន្ធោ បក្កមតិ ទិព្ពគន្ធោ បវាយតិ|
    block |សោបជ្ជ វាយតិ គន្ធោ ធុវំ ពុទ្ធោ ភវិស្សសិ។|
  count |១០៣|
    block |សព្ពេ ទេវា បទិស្សន្តិ ឋបយិត្វា អរូបិនោ|
    block |តេបជ្ជ សព្ពេ ទិស្សន្តិ ធុវំ ពុទ្ធោ ភវិស្សសិ។|
  count |១០៤|
    block |យាវតា និរយា នាម សព្ពេ ទិស្សន្តិ តាវទេ|
    block |តេបជ្ជ សព្ពេ ទិស្សន្តិ ធុវំ ពុទ្ធោ ភវិស្សសិ។|
  count |១០៥|
    block |កុដ្ដា កវាដា សេលា ច ន ហោន្តាវរណា តទា|
    block |អាកាសភូតា តេបជ្ជ ធុវំ ពុទ្ធោ ភវិស្សសិ។|
  count |១០៦|
    block |ចុតី ច ឧបបត្តិ ច ខណេ តស្មិំ ន វិជ្ជតិ|
    block |តានិបជ្ជ បទិស្សន្តិ ធុវំ ពុទ្ធោ ភវិស្សសិ។|
  count |១០៧|
    block |ទឡ្ហំ បគ្គណ្ហ វីរិយំ មា និវត្ត អភិក្កម|
    block |មយម្បេតំ វិជានាម ធុវំ ពុទ្ធោ ភវិស្សសិ។|
  count |១០៨|
    block |ពុទ្ធស្ស វចនំ សុត្វា ទសសហស្សីនចូភយំ|
    block |តុដ្ឋហដ្ឋោ បមោទិតោ ឯវំ ចិន្តេសហំ តទា។|
  count |១០៩|
    block |អទ្វេជ្ឈវចនា ពុទ្ធា អមោឃវចនា ជិនា|
    block |វិតថំ នត្ថិ ពុទ្ធានំ ធុវំ ពុទ្ធោ ភវាមហំ។|
  count |១១០|
    block |យថា ខិត្តំ នភេ លេឌ្ឌុ ធុវំ បតតិ ភូមិយំ|
    block |តថេវ ពុទ្ធសេដ្ឋានំ វចនំ ធុវសស្សតំ|
    block |វិតថំ នត្ថិ ពុទ្ធានំ ធុវំ ពុទ្ធោ ភវាមហំ។|
  count |១១១|
    block |យថាបិ សព្ពសត្តានំ មរណំ ធុវសស្សតំ|
    block |តថេវ ពុទ្ធសេដ្ឋានំ វចនំ ធុវសស្សតំ|
    block |វិតថំ នត្ថិ ពុទ្ធានំ ធុវំ ពុទ្ធោ ភវាមហំ។|
  count |១១២|
    block |យថា រត្តិក្ខយេ បត្តេ សូរិយុគ្គមនំ ធុវំ|
    block |តថេវ ពុទ្ធសេដ្ឋានំ វចនំ ធុវសស្សតំ|
    block |វិតថំ នត្ថិ ពុទ្ធានំ ធុវំ ពុទ្ធោ ភវាមហំ។|
  count |១១៣|
    block |យថា និក្ខន្តសយនស្ស សីហស្ស នទនំ ធុវំ|
    block |តថេវ ពុទ្ធសេដ្ឋានំ វចនំ ធុវសស្សតំ|
    block |វិតថំ នត្ថិ ពុទ្ធានំ ធុវំ ពុទ្ធោ ភវាមហំ។|
  count |១១៤|
    block |យថា អាបន្នសត្តានំ ភារមោរោបនំ ធុវំ|
    block |តថេវ ពុទ្ធសេដ្ឋានំ វចនំ ធុវសស្សតំ|
    block |វិតថំ នត្ថិ ពុទ្ធានំ ធុវំ ពុទ្ធោ ភវាមហំ។|
  count |១១៥|
    block |ហន្ទ ពុទ្ធករេ ធម្មេ វិចិនាមិ ឥតោ ចិតោ|
    block |ឧទ្ធំ អធោ ទស ទិសា យាវតា ធម្មធាតុយា។|
  count |១១៦|
    block |វិចិនន្តោ តទា ទក្ខិំ បឋមំ ទានបារមិំ|
    block |បុព្ពកេហិ មហេសីហិ អនុចិណ្ណំ មហាបថំ។|
  count |១១៧|
    block |ឥមំ ត្វំ បឋមំ តាវ ទឡ្ហំ កត្វា សមាទិយ|
    block |ទានបារមិតំ គច្ឆ យទិ ពោធិំ បត្តុមិច្ឆសិ។|
  count |១១៨|
    block |យថាបិ កុម្ភោ សម្បុណ្ណោ យស្ស កស្សចិ អធោ កតោ|
    block |វមតេ វុទកំ និស្សេសំ ន តត្ថ បរិរក្ខតិ។|
  count |១១៩|
    block |តថេវ យាចកេ ទិស្វា ហីនមុក្កដ្ឋមជ្ឈិមេ|
    block |ទទាហិ ទានំ និស្សេសំ កុម្ភោ វិយ អធោ កតោ។|
  count |១២០|
    block |នហេតេ ឯត្តកាយេវ ពុទ្ធធម្មា ភវិស្សរេ|
    block |អញ្ញេបិ វិចិនិស្សាមិ យេ ធម្មា ពោធិបាចនា។|
  count |១២១|
    block |វិចិនន្តោ តទា ទក្ខិំ ទុតិយំ សីលបារមិំ|
    block |បុព្ពកេហិ មហេសីហិ អាសេវិតនិសេវិតំ។|
  count |១២២|
    block |ឥមំ ត្វំ ទុតិយំ តាវ ទឡ្ហំ កត្វា សមាទិយ|
    block |សីលបារមិតំ គច្ឆ យទិ ពោធិំ បត្តុមិច្ឆសិ។|
  count |១២៣|
    block |យថាបិ ចមរី វាលំ កិស្មិញ្ចិ បដិលគ្គិតំ|
    block |ឧបេតិ មរណំ តត្ថ ន វិកោបេតិ វាលធិំ។|
  count |១២៤|
    block |តថេវ ត្វំ ចតូសុ ភូមីសុ សីលានិ បរិបូរយ|
    block |បរិរក្ខ សព្ពទា សីលំ ចមរី វិយ វាលធិំ។|
  count |១២៥|
    block |នហេតេ ឯត្តកាយេវ ពុទ្ធធម្មា ភវិស្សរេ|
    block |អញ្ញេបិ វិចិនិស្សាមិ យេ ធម្មា ពោធិបាចនា។|
  count |១២៦|
    block |វិចិនន្តោ តទា ទក្ខិំ តតិយំ នេក្ខម្មបារមិំ|
    block |បុព្ពកេហិ មហេសីហិ អាសេវិតនិសេវិតំ។|
  count |១២៧|
    block |ឥមំ ត្វំ តតិយំ តាវ ទឡ្ហំ កត្វា សមាទិយ|
    block |នេក្ខម្មបារមិតំ គច្ឆ យទិ ពោធិំ បត្តុមិច្ឆសិ។|
  count |១២៨|
    block |យថា អន្ទុឃរេ បុរិសោ ចិរវុត្ថោ ទុខដ្ដិតោ|
    block |ន តត្ថ រាគំ ជនេសិ មុត្តិំយេវ គវេសតិ។|
  count |១២៩|
    block |តថេវ ត្វំ សព្ពភវេ បស្ស អន្ទុឃរេ វិយ|
    block |នេក្ខម្មាភិមុខោ ហោហិ ភវតោ បរិមុត្តិយា។|
  count |១៣០|
    block |នហេតេ ឯត្តកាយេវ ពុទ្ធធម្មា ភវិស្សរេ|
    block |អញ្ញេបិ វិចិនិស្សាមិ យេ ធម្មា ពោធិបាចនា។|
  count |១៣១|
    block |វិចិនន្តោ តទា ទក្ខិំ ចតុត្ថំ បញ្ញាបារមិំ|
    block |បុព្ពកេហិ មហេសីហិ អាសេវិតនិសេវិតំ។|
  count |១៣២|
    block |ឥមំ ត្វំ ចតុត្ថំ តាវ ទឡ្ហំ កត្វា សមាទិយ|
    block |បញ្ញាបារមិតំ គច្ឆ យទិ ពោធិំ បត្តុមិច្ឆសិ។|
  count |១៣៣|
    block |យថាបិ ភិក្ខុ ភិក្ខន្តោ ហីនមុក្កដ្ឋមជ្ឈិមេ|
    block |កុលានិ ន វិវជ្ជេន្តោ ឯវំ លភតិ យាបនំ។|
  count |១៣៤|
    block |តថេវ ត្វំ សព្ពកាលំ បរិបុច្ឆំ ពុធំ ជនំ|
    block |បញ្ញាបារមិតំ គន្ត្វា សម្ពោធិំ បាបុណិស្សសិ។|
  count |១៣៥|
    block |នហេតេ ឯត្តកាយេវ ពុទ្ធធម្មា ភវិស្សរេ|
    block |អញ្ញេបិ វិចិនិស្សាមិ យេ ធម្មា ពោធិបាចនា។|
  count |១៣៦|
    block |វិចិនន្តោ តទា ទក្ខិំ បញ្ចមំ វីរិយបារមិំ|
    block |បុព្ពកេហិ មហេសីហិ អាសេវិតនិសេវិតំ។|
  count |១៣៧|
    block |ឥមំ ត្វំ បញ្ចមំ តាវ ទឡ្ហំ កត្វា សមាទិយ|
    block |វីរិយបារមិតំ គច្ឆ យទិ ពោធិំ បត្តុមិច្ឆសិ។|
  count |១៣៨|
    block |យថាបិ សីហោ មិគរាជា និសជ្ជដ្ឋានចង្កមេ|
    block |អលីនវីរិយោ ហោតិ បគ្គហិតមនោ សទា។|
  count |១៣៩|
    block |តថេវ ត្វំ សព្ពភវេ បគ្គណ្ហ វីរិយំ ទឡ្ហំ|
    block |វីរិយបារមិតំ គន្ត្វា សម្ពោធិំ បាបុណិស្សសិ។|
  count |១៤០|
    block |នហេតេ ឯត្តកាយេវ ពុទ្ធធម្មា ភវិស្សរេ|
    block |អញ្ញេបិ វិចិនិស្សាមិ យេ ធម្មា ពោធិបាចនា។|
  count |១៤១|
    block |វិចិនន្តោ តទា ទក្ខិំ ឆដ្ឋមំ ខន្តិបារមិំ|
    block |បុព្ពកេហិ មហេសីហិ អាសេវិតនិសេវិតំ។|
  count |១៤២|
    block |ឥមំ ត្វំ ឆដ្ឋមំ តាវ ទឡ្ហំ កត្វា សមាទិយ|
    block |តត្ថ អទ្វេជ្ឈមានសោ សម្ពោធិំ បាបុណិស្សសិ។|
  count |១៤៣|
    block |យថាបិ បថវី នាម សុចិម្បិ អសុចិម្បិ ច|
    block |សព្ពំ សហតិ និក្ខេបំ ន ករោតិ បដិឃំ តយា។|
  count |១៤៤|
    block |តថេវ ត្វម្បិ សព្ពេសំ សម្មានាវមានក្ខមោ|
    block |ខន្តិបារមិតំ គន្ត្វា សម្ពោធិំ បាបុណិស្សសិ។|
  count |១៤៥|
    block |នហេតេ ឯត្តកាយេវ ពុទ្ធធម្មា ភវិស្សរេ|
    block |អញ្ញេបិ វិចិនិស្សាមិ យេ ធម្មា ពោធិបាចនា។|
  count |១៤៦|
    block |វិចិនន្តោ តទា ទក្ខិំ សត្តមំ សច្ចបារមិំ|
    block |បុព្ពកេហិ មហេសីហិ អាសេវិតនិសេវិតំ។|
  count |១៤៧|
    block |ឥមំ ត្វំ សត្តមំ តាវ ទឡ្ហំ កត្វា សមាទិយ|
    block |តត្ថ អទ្វេជ្ឈវចនោ សម្ពោធិំ បាបុណិស្សសិ។|
  count |១៤៨|
    block |យថាបិ ឱសធី នាម តុលាភូតា សទេវកេ|
    block |សមយេ ឧតុវស្សេ វា ន វោក្កមតិ វីថិតោ។|
  count |១៤៩|
    block |តថេវ ត្វម្បិ សច្ចេសុ មា វោក្កម ហិ វីថិតោ|
    block |សច្ចបារមិតំ គន្ត្វា សម្ពោធិំ បាបុណិស្សសិ។|
  count |១៥០|
    block |នហេតេ ឯត្តកាយេវ ពុទ្ធធម្មា ភវិស្សរេ|
    block |អញ្ញេបិ វិចិនិស្សាមិ យេ ធម្មា ពោធិបាចនា។|
  count |១៥១|
    block |វិចិនន្តោ តទា ទក្ខិំ អដ្ឋមំ អធិដ្ឋានបារមិំ|
    block |បុព្ពកេហិ មហេសីហិ អាសេវិតនិសេវិតំ។|
  count |១៥២|
    block |ឥមំ ត្វំ អដ្ឋមំ តាវ ទឡ្ហំ កត្វា សមាទិយ|
    block |តត្ថ ត្វំ អចលោ ហុត្វា សម្ពោធិំ បាបុណិស្សសិ។|
  count |១៥៣|
    block |យថាបិ បព្ពតោ សេលោ អចលោ សុប្បតិដ្ឋិតោ|
    block |ន កម្បតិ ភុសវាតេហិ សកដ្ឋានេវ តិដ្ឋតិ។|
  count |១៥៤|
    block |តថេវ ត្វម្បិ អធិដ្ឋានេ សព្ពទា អចលោ ភវ|
    block |អធិដ្ឋានបារមិតំ គន្ត្វា សម្ពោធិំ បាបុណិស្សសិ។|
  count |១៥៥|
    block |នហេតេ ឯត្តកាយេវ ពុទ្ធធម្មា ភវិស្សរេ|
    block |អញ្ញេបិ វិចិនិស្សាមិ យេ ធម្មា ពោធិបាចនា។|
  count |១៥៦|
    block |វិចិនន្តោ តទា ទក្ខិំ នវមំ មេត្តាបារមិំ|
    block |បុព្ពកេហិ មហេសីហិ អាសេវិតនិសេវិតំ។|
  count |១៥៧|
    block |ឥមំ ត្វំ នវមំ តាវ ទឡ្ហំ កត្វា សមាទិយ|
    block |មេត្តាយ អសមោ ហោហិ យទិ ពោធិំ បត្តុមិច្ឆសិ។|
  count |១៥៨|
    block |យថាបិ ឧទកំ នាម កល្យាណេ បាបកេ ជនេ|
    block |សមំ ផរតិ សីតេន បវាហេតិ រជោមលំ។|
  count |១៥៩|
    block |តថេវ ត្វំ ហិតាហិតេ សមំ មេត្តាយ ភាវយ|
    block |មេត្តាបារមិតំ គន្ត្វា សម្ពោធិំ បាបុណិស្សសិ។|
  count |១៦០|
    block |នហេតេ ឯត្តកាយេវ ពុទ្ធធម្មា ភវិស្សរេ|
    block |អញ្ញេបិ វិចិនិស្សាមិ យេ ធម្មា ពោធិបាចនា។|
  count |១៦១|
    block |វិចិនន្តោ តទា ទក្ខិំ ទសមំ ឧបេក្ខាបារមិំ|
    block |បុព្ពកេហិ មហេសីហិ អាសេវិតនិសេវិតំ។|
  count |១៦២|
    block |ឥមំ ត្វំ ទសមំ តាវ ទឡ្ហំ កត្វា សមាទិយ|
    block |តុលាភូតោ ទឡ្ហោ ហុត្វា សម្ពោធិំ បាបុណិស្សសិ។|
  count |១៦៣|
    block |យថាបិ បថវី នាម និក្ខិត្តំ អសុចិំ សុចិំ|
    block |ឧបេក្ខតិ ឧភោបេតេ កោបានុនយវជ្ជិតា។|
  count |១៦៤|
    block |តថេវ ត្វំ សុខទុក្ខេ តុលាភូតោ សទា ភវ|
    block |ឧបេក្ខាបារមិតំ គន្ត្វា សម្ពោធិំ បាបុណិស្សសិ។|
  count |១៦៥|
    block |ឯត្តកាយេវ តេ លោកេ យេ ធម្មា ពោធិបាចនា|
    block |តតុទ្ធំ នត្ថិ អញ្ញត្រ ទឡ្ហំ តត្ថ បតិដ្ឋហ។|
  count |១៦៦|
    block |ឥមេ ធម្មេ សម្មសតោ សភាវសរសលក្ខណេ|
    block |ធម្មតេជេន វសុធា ទសសហស្សី បកម្បថ។|
  count |១៦៧|
    block |ចលតី រវតី បថវី ឧច្ឆុយន្តំវ បីឡិតំ|
    block |តេលយន្តេ យថា ចក្កំ ឯវំ កម្បតិ មេទនី។|
  count |១៦៨|
    block |យាវតា បរិសា អាសិ ពុទ្ធស្ស បរិវេសនេ|
    block |បវេធមានា សា តត្ថ មុច្ឆិតា សេតិ ភូមិយំ។|
  count |១៦៩|
    block |ឃដានេកសហស្សានិ កុម្ភីនញ្ច សតា ពហូ|
    block |សញ្ចុណ្ណមថិតា តត្ថ អញ្ញមញ្ញំ បឃដ្ដិតា។|
  count |១៧០|
    block |ឧព្ពិគ្គា តសិតា ភីតា ភន្តា ព្យាថិតមានសា|
    block |មហាជនា សមាគម្ម ទីបង្ករមុបាគមុំ។|
  count |១៧១|
    block |កិំ ភវិស្សតិ លោកស្ស កល្យាណមថ បាបកំ|
    block |សព្ពោ ឧបទ្ទុតោ លោកោ តំ វិនោទេហិ ចក្ខុម។|
  count |១៧២|
    block |តេសំ តទា សញ្ញបេសិ ទីបង្ករោ មហាមុនិ|
    block |វិសដ្ឋា ហោថ មា ភេថ ឥមស្មិំ បថវិកម្បនេ។|
  count |១៧៣|
    block |យមហំ អជ្ជ ព្យាកាសិំ ពុទ្ធោ លោកេ ភវិស្សតិ|
    block |ឯសោ សម្មសតិ ធម្មំ បុព្ពកំ ជិនសេវិតំ។|
  count |១៧៤|
    block |តស្ស សម្មសតោ ធម្មំ ពុទ្ធភូមិំ អសេសតោ|
    block |តេនាយំ កម្បិតា បថវី ទសសហស្សី សទេវកេ។|
  count |១៧៥|
    block |ពុទ្ធស្ស វចនំ សុត្វា មនោ និព្ពាយិ តាវទេ|
    block |សព្ពេ មំ ឧបសង្កម្ម បុនាបិ អភិវន្ទិសុំ។|
  count |១៧៦|
    block |សមាទិយិត្វា ពុទ្ធគុណំ ទឡ្ហំ កត្វាន មានសំ|
    block |ទីបង្ករំ នមស្សិត្វា អាសនា វុដ្ឋហិំ តទា។|
  count |១៧៧|
    block |ទិព្ពំ មានុសកំ បុប្ផំ ទេវា មានុសកា ឧភោ|
    block |សមោកិរន្តិ បុប្ផេហិ វុដ្ឋហន្តស្ស អាសនា។|
  count |១៧៨|
    block |វេទយន្តិ ច តេ សោត្ថិំ ទេវា មានុសកា ឧភោ|
    block |មហន្តំ បត្ថិតំ តុយ្ហំ តំ លភស្សុ យថិច្ឆិតំ។|
  count |១៧៩|
    block |សព្ពីតិយោ វិវជ្ជន្តុ សោកោ រោគោ វិនស្សតុ|
    block |មា តេ ភវន្ត្វន្តរាយា ផុស ខិប្បំ ពោធិមុត្តមំ។|
  count |១៨០|
    block |យថាបិ សមយេ បត្តេ បុប្ផន្តិ បុប្ផិនោ ទុមា|
    block |តថេវ ត្វំ មហាវីរ ពុទ្ធញាណេន បុប្ផសិ។|
  count |១៨១|
    block |យថា យេ កេចិ សម្ពុទ្ធា បូរយុំ ទស បារមី|
    block |តថេវ ត្វំ មហាវីរ បូរយ ទស បារមី។|
  count |១៨២|
    block |យថា យេ កេចិ សម្ពុទ្ធា ពោធិមណ្ឌម្ហិ ពុជ្ឈរេ|
    block |តថេវ ត្វំ មហាវីរ ពុជ្ឈស្សុ ជិនពោធិយំ។|
  count |១៨៣|
    block |យថា យេ កេចិ សម្ពុទ្ធា ធម្មចក្កំ បវត្តយុំ|
    block |តថេវ ត្វំ មហាវីរ ធម្មចក្កំ បវត្តយ។|
  count |១៨៤|
    block |បុណ្ណមាយេ យថា ចន្ទោ បរិសុទ្ធោ វិរោចតិ|
    block |តថេវ ត្វំ បុណ្ណមនោ វិរោច ទសសហស្សិយំ។|
  count |១៨៥|
    block |រាហុមុត្តោ យថា សូរិយោ តាបេន អតិរោចតិ|
    block |តថេវ លោកា មុញ្ចិត្វា វិរោច សិរិយា តុវំ។|
  count |១៨៦|
    block |យថា យា កាចិ នទិយោ ឱសរន្តិ មហោទធិំ|
    block |ឯវំ សទេវកា លោកា ឱសរន្តុ តវន្តិកេ។|
  count |១៨៧|
    block |តេហិ ថុតប្បសត្ថោ សោ ទស ធម្មេ សមាទិយ|
    block |តេ ធម្មេ បរិបូរេន្តោ បវនំ បាវិសី តទាតិ។|
  stand |សុមេធបត្ថនាកថា និដ្ឋិតា។|
