block |៤។ កោណ្ឌញ្ញពុទ្ធវំសោ|
  count |១|
    block |ទីបង្ករស្ស អបរេន កោណ្ឌញ្ញោ នាម នាយកោ|
    block |អនន្តតេជោ អមិតយសោ អប្បមេយ្យោ ទុរាសទោ។|
  count |២|
    block |ធរណូបមោ ខមនេន សីលេន សាគរូបមោ|
    block |សមាធិនា មេរូបមោ ញាណេន គគនូបមោ។|
  count |៣|
    block |ឥន្ទ្រិយពលពោជ្ឈង្គ-មគ្គសច្ចប្បកាសនំ|
    block |បកាសេសិ សទា ពុទ្ធោ ហិតាយ សព្ពបាណិនំ។|
  count |៤|
    block |ធម្មចក្កំ បវត្តេន្តេ កោណ្ឌញ្ញេ លោកនាយកេ|
    block |កោដិសតសហស្សានំ បឋមាភិសមយោ អហុ។|
  count |៥|
    block |តតោ បរម្បិ ទេសេន្តេ នរមរូនំ សមាគមេ|
    block |នវុតិកោដិសហស្សានំ ទុតិយាភិសមយោ អហុ។|
  count |៦|
    block |តិត្ថិយេ អភិមទ្ទន្តោ យទា ធម្មមទេសយិ|
    block |អសីតិកោដិសហស្សានំ តតិយាភិសមយោ អហុ។|
  count |៧|
    block |សន្និបាតា តយោ អាសុំ កោណ្ឌញ្ញស្ស មហេសិនោ|
    block |ខីណាសវានំ វិមលានំ សន្តចិត្តាន តាទិនំ។|
  count |៨|
    block |កោដិសតសហស្សានំ បឋមោ អាសិ សមាគមោ|
    block |ទុតិយោ កោដិសហស្សានំ តតិយោ នវុតិកោដិនំ។|
  count |៩|
    block |អហំ តេន សមយេន វិជិតាវី នាម ខត្តិយោ|
    block |សមុទ្ទំ អន្តមន្តេន ឥស្សរិយំ វត្តយាមហំ។|
  count |១០|
    block |កោដិសតសហស្សានំ វិមលានំ មហេសិនំ|
    block |សហ លោកគ្គនាថេន បរមន្នេន តប្បយិំ។|
  count |១១|
    block |សោបិ មំ ពុទ្ធោ ព្យាកាសិ កោណ្ឌញ្ញោ លោកនាយកោ|
    block |អបរិមេយ្យិតោ កប្បេ ពុទ្ធោ លោកេ ភវិស្សតិ។|
  count |១២|
    block |បធានំ បទហិត្វាន កត្វា ទុក្ករការិកំ|
    block |អស្សត្ថមូលេ សម្ពុទ្ធោ ពុជ្ឈិស្សតិ មហាយសោ។|
  count |១៣|
    block |ឥមស្ស ជនិកា មាតា មាយា នាម ភវិស្សតិ|
    block |បិតា សុទ្ធោទនោ នាម អយំ ហេស្សតិ គោតមោ។|
  count |១៤|
    block |កោលិតោ ឧបតិស្សោ ច អគ្គា ហេស្សន្តិ សាវកា|
    block |អានន្ទោ នាមុបដ្ឋាកោ ឧបដ្ឋិស្សតិមំ ជិនំ។|
  count |១៥|
    block |ខេមា ឧប្បលវណ្ណា ច អគ្គា ហេស្សន្តិ សាវិកា|
    block |ពោធិ តស្ស ភគវតោ អស្សត្ថោតិ បវុច្ចតិ។|
  count |១៦|
    block |ចិត្តោ ច ហត្ថាឡវកោ អគ្គា ហេស្សន្តុបដ្ឋកា|
    block |នន្ទមាតា ច ឧត្តរា អគ្គា ហេស្សន្តុបដ្ឋិកា|
    block |អាយុ វស្សសតំ តស្ស គោតមស្ស យសស្សិនោ។|
  count |១៧|
    block |ឥទំ សុត្វាន វចនំ អសមស្ស មហេសិនោ|
    block |អាមោទិតា នរមរូ ពុទ្ធពីជំ កិរ អយំ។|
  count |១៨|
    block |ឧក្កុដ្ឋិសទ្ទា វត្តន្តិ អប្ផោដេន្តិ ហសន្តិ ច|
    block |កតញ្ជលី នមស្សន្តិ ទសសហស្សិទេវតា។|
  count |១៩|
    block |យទិមស្ស លោកនាថស្ស វិរជ្ឈិស្សាម សាសនំ|
    block |អនាគតម្ហិ អទ្ធានេ ហេស្សាម សម្មុខា ឥមំ។|
  count |២០|
    block |យថា មនុស្សា នទិំ តរន្តា បដិតិត្ថំ វិរជ្ឈិយ|
    block |ហេដ្ឋាតិត្ថេ គហេត្វាន ឧត្តរន្តិ មហានទិំ។|
  count |២១|
    block |ឯវមេវ មយំ សព្ពេ យទិ មុញ្ចាមិមំ ជិនំ|
    block |អនាគតម្ហិ អទ្ធានេ ហេស្សាម សម្មុខា ឥមំ។|
  count |២២|
    block |តស្សាហំ វចនំ សុត្វា ភិយ្យោ ចិត្តំ បសាទយិំ|
    block |តមេវ អត្ថំ សាធេន្តោ មហារជ្ជំ ជិនេ អទំ|
    block |មហារជ្ជំ ទទិត្វាន បព្ពជិំ តស្ស សន្តិកេ។|
  count |២៣|
    block |សុត្តន្តំ វិនយញ្ចាបិ នវង្គំ សត្ថុសាសនំ|
    block |សព្ពំ បរិយាបុណិត្វាន សោភយិំ ជិនសាសនំ។|
  count |២៤|
    block |តត្ថប្បមត្តោ វិហរន្តោ និសជ្ជដ្ឋានចង្កមេ|
    block |អភិញ្ញាបារមិំ គន្ត្វា ព្រហ្មលោកមគញ្ឆហំ។|
  count |២៥|
    block |នគរំ រម្មវតី នាម សុនន្ទោ នាម ខត្តិយោ|
    block |សុជាតា នាម ជនិកា កោណ្ឌញ្ញស្ស មហេសិនោ។|
  count |២៦|
    block |ទសវស្សសហស្សានិ អគារំ អជ្ឈ សោ វសិ|
    block |សុចិ សុរុចិ សុភោ ច តយោ បាសាទមុត្តមា។|
  count |២៧|
    block |តីណិសតសហស្សានិ នារិយោ សមលង្កតា|
    block |រុចិទេវី នាម នារី វិជិតសេនោ អត្រជោ។|
  count |២៨|
    block |និមិត្តេ ចតុរោ ទិស្វា រថយានេន និក្ខមិ|
    block |អនូនទសមាសានិ បធានំ បទហី ជិនោ។|
  count |២៩|
    block |ព្រហ្មុនា យាចិតោ សន្តោ កោណ្ឌញ្ញោ ទ្វិបទុត្តមោ|
    block |វត្តិ ចក្កំ មហាវីរោ ទេវានំ នគរុត្តមេ។|
  count |៣០|
    block |ភទ្ទោ ចេវ សុភទ្ទោ ច អហេសុំ អគ្គសាវកា|
    block |អនុរុទ្ធោ នាមុបដ្ឋាកោ កោណ្ឌញ្ញស្ស មហេសិនោ។|
  count |៣១|
    block |តិស្សា ច ឧបតិស្សា ច អហេសុំ អគ្គសាវិកា|
    block |សាលកល្យាណិកោ ពោធិ កោណ្ឌញ្ញស្ស មហេសិនោ។|
  count |៣២|
    block |សោណោ ច ឧបសោណោ ច អហេសុំ អគ្គុបដ្ឋកា|
    block |នន្ទា ចេវ សិរីមា ច អហេសុំ អគ្គុបដ្ឋិកា។|
  count |៣៣|
    block |សោ អដ្ឋាសីតិ ហត្ថានិ អច្ចុគ្គតោ មហាមុនិ|
    block |សោភតេ ឧឡុរាជាវ សូរិយោ មជ្ឈន្ហិកេ យថា។|
  count |៣៤|
    block |វស្សសតសហស្សានិ អាយុ វិជ្ជតិ តាវទេ|
    block |តាវតា តិដ្ឋមានោ សោ តារេសិ ជនតំ ពហុំ។|
  count |៣៥|
    block |ខីណាសវេហិ វិមលេហិ វិចិត្តា អាសិ មេទនី|
    block |យថា គគនមុឡូហិ ឯវំ សោ ឧបសោភថ។|
  count |៣៦|
    block |តេបិ នាគា អប្បមេយ្យា អសង្ខោភា ទុរាសទា|
    block |វិជ្ជុបាតំវ ទស្សេត្វា និព្ពុតា តេ មហាយសា។|
  count |៣៧|
    block |សា ច អតុលិយា ជិនស្ស ឥទ្ធិ ញាណបរិភាវិតោ ច សមាធិ|
    block |សព្ពំ តមន្តរហិតំ ននុ រិត្តា សព្ពសង្ខារា។|
  count |៣៨|
    block |កោណ្ឌញ្ញោ បវរោ ពុទ្ធោ ចន្ទារាមម្ហិ និព្ពុតោ|
    block |តត្ថេវ ចេតិយោ ចិត្តោ សត្ត យោជនមុស្សិតោតិ។|
  stand |កោណ្ឌញ្ញស្ស ភគវតោ វំសោ ទុតិយោ។|
