block |១០។ បទុមពុទ្ធវំសោ|
  count |១|
    block |អនោមទស្សិស្ស អបរេន សម្ពុទ្ធោ ទ្វិបទុត្តមោ|
    block |បទុមោ នាម នាមេន អសមោ អប្បដិបុគ្គលោ។|
  count |២|
    block |តស្សាបិ អសមំ សីលំ សមាធិបិ អនន្តកោ|
    block |អសង្ខេយ្យំ ញាណវរំ វិមុត្តិបិ អនូបមា។|
  count |៣|
    block |តស្សាបិ អតុលតេជស្ស ធម្មចក្កប្បវត្តនេ|
    block |អភិសមយា តយោ អាសុំ មហាតមបវាហនា។|
  count |៤|
    block |បឋមាភិសមយេ ពុទ្ធោ កោដិសតមពោធយិ|
    block |ទុតិយាភិសមយេ ធីរោ នវុតិកោដិមពោធយិ។|
  count |៥|
    block |យទា ច បទុមោ ពុទ្ធោ ឱវទី សកមត្រជំ|
    block |តទា អសីតិកោដីនំ តតិយាភិសមយោ អហុ។|
  count |៦|
    block |សន្និបាតា តយោ អាសុំ បទុមស្ស មហេសិនោ|
    block |កោដិសតសហស្សានំ បឋមោ អាសិ សមាគមោ។|
  count |៧|
    block |កថិនត្ថារសមយេ ឧប្បន្នេ កថិនចីវរេ|
    block |ធម្មសេនាបតិត្ថាយ ភិក្ខូ សិព្ពិំសុ ចីវរំ។|
  count |៨|
    block |តទា តេ វិមលា ភិក្ខូ ឆឡភិញ្ញា មហិទ្ធិកា|
    block |តីណិ សតសហស្សានិ សមិំសុ អបរាជិតា។|
  count |៩|
    block |បុនាបរំ សោ នរាសភោ បវនេ វាសំ ឧបាគមិ|
    block |តទា សមាគមោ អាសិ ទ្វិន្នំ សតសហស្សិនំ។|
  count |១០|
    block |អហំ តេន សមយេន សីហោ អាសិំ មិគាធិភូ|
    block |វិវេកមនុព្រូហន្តំ បវនេ អទ្ទសំ ជិនំ។|
  count |១១|
    block |វន្ទិត្វា សិរសា បាទេ កត្វាន តំ បទក្ខិណំ|
    block |តិក្ខត្តុំ អភិនាទិត្វា សត្តាហំ ជិនមុបដ្ឋហំ។|
  count |១២|
    block |សត្តាហំ វរសមាបត្តិយា វុដ្ឋហិត្វា តថាគតោ|
    block |មនសា ចិន្តយិត្វាន កោដិភិក្ខូ សមានយិ។|
  count |១៣|
    block |តទាបិ សោ មហាវីរោ តេសំ មជ្ឈេ វិយាករិ|
    block |អបរិមេយ្យិតោ កប្បេ អយំ ពុទ្ធោ ភវិស្សតិ។|
  count |១៤|
    block |បធានំ បទហិត្វាន…បេ។… ហេស្សាម សម្មុខា ឥមំ។|
  count |១៥|
    block |តស្សាបិ វចនំ សុត្វា ភិយ្យោ ចិត្តំ បសាទយិំ|
    block |ឧត្តរិំ វតមធិដ្ឋាសិំ ទសបារមិបូរិយា។|
  count |១៦|
    block |ចម្បកំ នាម នគរំ អសមោ នាម ខត្តិយោ|
    block |អសមា នាម ជនិកា បទុមស្ស មហេសិនោ។|
  count |១៧|
    block |ទសវស្សសហស្សានិ អគារំ អជ្ឈ សោ វសិ|
    block |នន្ទាវសុយសុត្តរា តយោ បាសាទមុត្តមា។|
  count |១៨|
    block |តេត្តិំស ច សហស្សានិ នារិយោ សមលង្កតា|
    block |ឧត្តរា នាម សា នារី រម្មោ នាមាសិ អត្រជោ។|
  count |១៩|
    block |និមិត្តេ ចតុរោ ទិស្វា រថយានេន និក្ខមិ|
    block |អនូនអដ្ឋមាសានិ បធានំ បទហី ជិនោ។|
  count |២០|
    block |ព្រហ្មុនា យាចិតោ សន្តោ បទុមោ លោកនាយកោ|
    block |វត្តិ ចក្កំ មហាវីរោ ធនញ្ចុយ្យានមុត្តមេ។|
  count |២១|
    block |សាលោ ច ឧបសាលោ ច អហេសុំ អគ្គសាវកា|
    block |វរុណោ នាមុបដ្ឋាកោ បទុមស្ស មហេសិនោ។|
  count |២២|
    block |រាធា ចេវ សុរាធា ច អហេសុំ អគ្គសាវិកា|
    block |ពោធិ តស្ស ភគវតោ មហាសោណោតិ វុច្ចតិ។|
  count |២៣|
    block |ភិយ្យោ ចេវ អសមោ ច អហេសុំ អគ្គុបដ្ឋកា|
    block |រុចី ច នន្ទរាមា ច អហេសុំ អគ្គុបដ្ឋិកា។|
  count |២៤|
    block |អដ្ឋបណ្ណាសរតនំ អច្ចុគ្គតោ មហាមុនិ|
    block |បភា និទ្ធាវតី តស្ស អសមា សព្ពសោ ទិសា។|
  count |២៥|
    block |ចន្ទប្បភា សូរិយប្បភា រតនគ្គិមណិប្បភា|
    block |សព្ពាបិ តា ហតា ហោន្តិ បត្វា ជិនបភុត្តមំ។|
  count |២៦|
    block |វស្សសតសហស្សានិ អាយុ វិជ្ជតិ តាវទេ|
    block |តាវតា តិដ្ឋមានោ សោ តារេសិ ជនតំ ពហុំ។|
  count |២៧|
    block |បរិបក្កមានសេ សត្តេ ពោធយិត្វា អសេសតោ|
    block |សេសកេ អនុសាសិត្វា និព្ពុតោ សោ សសាវកោ។|
  count |២៨|
    block |ឧរគោវ តចំ ជិណ្ណំ វទ្ធបត្តំវ បាទបោ|
    block |ជហិត្វា សព្ពសង្ខារេ និព្ពុតោ សោ យថា សិខី។|
  count |២៩|
    block |បទុមោ ជិនវរោ សត្ថា ធម្មារាមម្ហិ និព្ពុតោ|
    block |ធាតុវិត្ថារិកំ អាសិ តេសុ តេសុ បទេសតោតិ។|
  stand |បទុមស្ស ភគវតោ វំសោ អដ្ឋមោ។|
