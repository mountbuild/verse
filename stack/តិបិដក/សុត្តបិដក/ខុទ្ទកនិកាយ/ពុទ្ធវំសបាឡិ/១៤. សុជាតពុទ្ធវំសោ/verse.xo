block |១៤។ សុជាតពុទ្ធវំសោ|
  count |១|
    block |តត្ថេវ មណ្ឌកប្បម្ហិ សុជាតោ នាម នាយកោ|
    block |សីហហនុសភក្ខន្ធោ អប្បមេយ្យោ ទុរាសទោ។|
  count |២|
    block |ចន្ទោវ វិមលោ សុទ្ធោ សតរំសីវ បតាបវា|
    block |ឯវំ សោភតិ សម្ពុទ្ធោ ជលន្តោ សិរិយា សទា។|
  count |៣|
    block |បាបុណិត្វាន សម្ពុទ្ធោ កេវលំ ពោធិមុត្តមំ|
    block |សុមង្គលម្ហិ នគរេ ធម្មចក្កំ បវត្តយិ។|
  count |៤|
    block |ទេសេន្តេ បវរំ ធម្មំ សុជាតេ លោកនាយកេ|
    block |អសីតិកោដី អភិសមិំសុ បឋមេ ធម្មទេសនេ។|
  count |៥|
    block |យទា សុជាតោ អមិតយសោ ទេវេ វស្សំ ឧបាគមិ|
    block |សត្តតិំសសតសហស្សានំ ទុតិយាភិសមយោ អហុ។|
  count |៦|
    block |យទា សុជាតោ អសមសមោ ឧបគច្ឆិ បិតុសន្តិកំ|
    block |សដ្ឋិសតសហស្សានំ តតិយាភិសមយោ អហុ។|
  count |៧|
    block |សន្និបាតា តយោ អាសុំ សុជាតស្ស មហេសិនោ|
    block |ខីណាសវានំ វិមលានំ សន្តចិត្តាន តាទិនំ។|
  count |៨|
    block |អភិញ្ញាពលប្បត្តានំ អប្បត្តានំ ភវាភវេ|
    block |សដ្ឋិសតសហស្សានិ បឋមំ សន្និបតិំសុ តេ។|
  count |៩|
    block |បុនាបរំ សន្និបាតេ តិទិវោរោហណេ ជិនេ|
    block |បញ្ញាសសតសហស្សានំ ទុតិយោ អាសិ សមាគមោ។|
  count |១០|
    block |ឧបសង្កមន្តោ នរាសភំ តស្ស យោ អគ្គសាវកោ|
    block |ចតូហិ សតសហស្សេហិ សម្ពុទ្ធំ ឧបសង្កមិ។|
  count |១១|
    block |អហំ តេន សមយេន ចតុទីបម្ហិ ឥស្សរោ|
    block |អន្តលិក្ខចរោ អាសិំ ចក្កវត្តី មហព្ពលោ។|
  count |១២|
    block |លោកេ អច្ឆរិយំ ទិស្វា អព្ភុតំ លោមហំសនំ|
    block |ឧបគន្ត្វាន វន្ទិំ សោ សុជាតំ លោកនាយកំ។|
  count |១៣|
    block |ចតុទីបេ មហារជ្ជំ រតនេ សត្ត ឧត្តមេ|
    block |ពុទ្ធេ និយ្យាទយិត្វាន បព្ពជិំ តស្ស សន្តិកេ។|
  count |១៤|
    block |អារាមិកា ជនបទេ ឧដ្ឋានំ បដិបិណ្ឌិយ|
    block |ឧបនេន្តិ ភិក្ខុសង្ឃស្ស បច្ចយំ សយនាសនំ។|
  count |១៥|
    block |សោបិ មំ ពុទ្ធោ ព្យាកាសិ ទសសហស្សិម្ហិ ឥស្សរោ|
    block |តិំសកប្បសហស្សម្ហិ អយំ ពុទ្ធោ ភវិស្សតិ។|
  count |១៦|
    block |បធានំ បទហិត្វាន…បេ។… ហេស្សាម សម្មុខា ឥមំ។|
  count |១៧|
    block |តស្សាបិ វចនំ សុត្វា ភិយ្យោ ហាសំ ជនេសហំ|
    block |អធិដ្ឋហិំ វតំ ឧគ្គំ ទសបារមិបូរិយា។|
  count |១៨|
    block |សុត្តន្តំ វិនយញ្ចាបិ នវង្គំ សត្ថុសាសនំ|
    block |សព្ពំ បរិយាបុណិត្វាន សោភយិំ ជិនសាសនំ។|
  count |១៩|
    block |តត្ថប្បមត្តោ វិហរន្តោ ព្រហ្មំ ភាវេត្វ ភាវនំ|
    block |អភិញ្ញាបារមិំ គន្ត្វា ព្រហ្មលោកមគញ្ឆហំ។|
  count |២០|
    block |សុមង្គលំ នាម នគរំ ឧគ្គតោ នាម ខត្តិយោ|
    block |មាតា បភាវតី នាម សុជាតស្ស មហេសិនោ។|
  count |២១|
    block |នវវស្សសហស្សានិ អគារំ អជ្ឈ សោ វសិ|
    block |សិរី ឧបសិរី នន្ទោ តយោ បាសាទមុត្តមា។|
  count |២២|
    block |តេវីសតិសហស្សានិ នារិយោ សមលង្កតា|
    block |សិរិនន្ទា នាម នារី ឧបសេនោ នាម អត្រជោ។|
  count |២៣|
    block |និមិត្តេ ចតុរោ ទិស្វា អស្សយានេន និក្ខមិ|
    block |អនូននវមាសានិ បធានំ បទហី ជិនោ។|
  count |២៤|
    block |ព្រហ្មុនា យាចិតោ សន្តោ សុជាតោ លោកនាយកោ|
    block |វត្តិ ចក្កំ មហាវីរោ សុមង្គលុយ្យានមុត្តមេ។|
  count |២៥|
    block |សុទស្សនោ សុទេវោ ច អហេសុំ អគ្គសាវកា|
    block |នារទោ នាមុបដ្ឋាកោ សុជាតស្ស មហេសិនោ។|
  count |២៦|
    block |នាគា ច នាគសមាលា ច អហេសុំ អគ្គសាវិកា|
    block |ពោធិ តស្ស ភគវតោ មហាវេឡូតិ វុច្ចតិ។|
  count |២៧|
    block |សោ ច រុក្ខោ ឃនក្ខន្ធោ អច្ឆិទ្ទោ ហោតិ បត្តិកោ|
    block |ឧជុ វំសោ ព្រហា ហោតិ ទស្សនីយោ មនោរមោ។|
  count |២៨|
    block |ឯកក្ខន្ធោ បវឌ្ឍិត្វា តតោ សាខា បភិជ្ជតិ|
    block |យថា សុពទ្ធោ មោរហត្ថោ ឯវំ សោភតិ សោ ទុមោ។|
  count |២៩|
    block |ន តស្ស កណ្ដកា ហោន្តិ នាបិ ឆិទ្ទំ មហា អហុ|
    block |វិត្ថិណ្ណសាខោ អវិរលោ សន្ទច្ឆាយោ មនោរមោ។|
  count |៣០|
    block |សុទត្តោ ចេវ ចិត្តោ ច អហេសុំ អគ្គុបដ្ឋកា|
    block |សុភទ្ទា ច បទុមា ច អហេសុំ អគ្គុបដ្ឋិកា។|
  count |៣១|
    block |បញ្ញាសរតនោ អាសិ ឧច្ចត្តនេន សោ ជិនោ|
    block |សព្ពាការវរូបេតោ សព្ពគុណមុបាគតោ។|
  count |៣២|
    block |តស្ស បភា អសមសមា និទ្ធាវតិ សមន្តតោ|
    block |អប្បមាណោ អតុលិយោ ឱបម្មេហិ អនូបមោ។|
  count |៣៣|
    block |នវុតិវស្សសហស្សានិ អាយុ វិជ្ជតិ តាវទេ|
    block |តាវតា តិដ្ឋមានោ សោ តារេសិ ជនតំ ពហុំ។|
  count |៣៤|
    block |យថាបិ សាគរេ ឩមី គគនេ តារកា យថា|
    block |ឯវំ តទា បាវចនំ អរហន្តេហិ ចិត្តិតំ។|
  count |៣៥|
    block |សោ ច ពុទ្ធោ អសមសមោ គុណានិ ច តានិ អតុលិយានិ|
    block |សព្ពំ តមន្តរហិតំ ននុ រិត្តា សព្ពសង្ខារា។|
  count |៣៦|
    block |សុជាតោ ជិនវរោ ពុទ្ធោ សិលារាមម្ហិ និព្ពុតោ|
    block |តត្ថេវ តស្ស ចេតិយោ តីណិគាវុតមុគ្គតោតិ។|
  stand |សុជាតស្ស ភគវតោ វំសោ ទ្វាទសមោ។|
