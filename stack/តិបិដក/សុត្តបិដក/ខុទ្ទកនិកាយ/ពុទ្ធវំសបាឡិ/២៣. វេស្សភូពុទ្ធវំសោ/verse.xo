block |២៣។ វេស្សភូពុទ្ធវំសោ|
  count |១|
    block |តត្ថេវ មណ្ឌកប្បម្ហិ អសមោ អប្បដិបុគ្គលោ|
    block |វេស្សភូ នាម នាមេន លោកេ ឧប្បជ្ជិ នាយកោ។|
  count |២|
    block |អាទិត្តំ វត រាគគ្គិ តណ្ហានំ វិជិតំ តទា|
    block |នាគោវ ពន្ធនំ ឆេត្វា បត្តោ សម្ពោធិមុត្តមំ។|
  count |៣|
    block |ធម្មចក្កំ បវត្តេន្តេ វេស្សភូលោកនាយកេ|
    block |អសីតិកោដិសហស្សានំ បឋមាភិសមយោ អហុ។|
  count |៤|
    block |បក្កន្តេ ចារិកំ រដ្ឋេ លោកជេដ្ឋេ នរាសភេ|
    block |សត្តតិកោដិសហស្សានំ ទុតិយាភិសមយោ អហុ។|
  count |៥|
    block |មហាទិដ្ឋិំ វិនោទេន្តោ បាដិហេរំ ករោតិ សោ|
    block |សមាគតា នរមរូ ទសសហស្សី សទេវកេ។|
  count |៦|
    block |មហាអច្ឆរិយំ ទិស្វា អព្ភុតំ លោមហំសនំ|
    block |ទេវា ចេវ មនុស្សា ច ពុជ្ឈរេ សដ្ឋិកោដិយោ។|
  count |៧|
    block |សន្និបាតា តយោ អាសុំ វេស្សភុស្ស មហេសិនោ|
    block |ខីណាសវានំ វិមលានំ សន្តចិត្តាន តាទិនំ។|
  count |៨|
    block |អសីតិភិក្ខុសហស្សានំ បឋមោ អាសិ សមាគមោ|
    block |សត្តតិភិក្ខុសហស្សានំ ទុតិយោ អាសិ សមាគមោ។|
  count |៩|
    block |សដ្ឋិភិក្ខុសហស្សានំ តតិយោ អាសិ សមាគមោ|
    block |ជរាទិភយភីតានំ ឱរសានំ មហេសិនោ។|
  count |១០|
    block |អហំ តេន សមយេន សុទស្សនោ នាម ខត្តិយោ|
    block |និមន្តេត្វា មហាវីរំ ទានំ ទត្វា មហារហំ|
    block |អន្នបានេន វត្ថេន សសង្ឃំ ជិន បូជយិំ។|
  count |១១|
    block |តស្ស ពុទ្ធស្ស អសមស្ស ចក្កំ វត្តិតមុត្តមំ|
    block |សុត្វាន បណិតំ ធម្មំ បព្ពជ្ជមភិរោចយិំ។|
  count |១២|
    block |មហាទានំ បវត្តេត្វា រត្តិន្ទិវមតន្ទិតោ|
    block |បព្ពជ្ជំ គុណសម្បន្នំ បព្ពជិំ ជិនសន្តិកេ។|
  count |១៣|
    block |អាចារគុណសម្បន្នោ វត្តសីលសមាហិតោ|
    block |សព្ពញ្ញុតំ គវេសន្តោ រមាមិ ជិនសាសនេ។|
  count |១៤|
    block |សទ្ធាបីតិំ ឧបគន្ត្វា ពុទ្ធំ វន្ទាមិ សត្ថរំ|
    block |បីតិ ឧប្បជ្ជតិ មយ្ហំ ពោធិយាយេវ ការណា។|
  count |១៥|
    block |អនិវត្តមានសំ ញត្វា សម្ពុទ្ធោ ឯតទព្រវិ|
    block |ឯកតិំសេ ឥតោ កប្បេ អយំ ពុទ្ធោ ភវិស្សតិ។|
  count |១៦|
    block |អហុ កបិលវ្ហយា រម្មា…បេ។… ហេស្សាម សម្មុខា ឥមំ។|
  count |១៧|
    block |តស្សាហំ វចនំ សុត្វា ភិយ្យោ ចិត្តំ បសាទយិំ|
    block |ឧត្តរិំ វតមធិដ្ឋាសិំ ទសបារមិបូរិយា។|
  count |១៨|
    block |អនោមំ នាម នគរំ សុប្បតីតោ នាម ខត្តិយោ|
    block |មាតា យសវតី នាម វេស្សភុស្ស មហេសិនោ។|
  count |១៩|
    block |ឆ ច វស្សសហស្សានិ អគារំ អជ្ឈ សោ វសិ|
    block |រុចិ សុរុចិ រតិវឌ្ឍនោ តយោ បាសាទមុត្តមា។|
  count |២០|
    block |អនូនតិំសសហស្សានិ នារិយោ សមលង្កតា|
    block |សុចិត្តា នាម សា នារី សុប្បពុទ្ធោ នាម អត្រជោ។|
  count |២១|
    block |និមិត្តេ ចតុរោ ទិស្វា សិវិកាយាភិនិក្ខមិ|
    block |ឆមាសំ បធានចារំ អចរី បុរិសុត្តមោ។|
  count |២២|
    block |ព្រហ្មុនា យាចិតោ សន្តោ វេស្សភូលោកនាយកោ|
    block |វត្តិ ចក្កំ មហាវីរោ អរុណារាមេ នរុត្តមោ។|
  count |២៣|
    block |សោណោ ច ឧត្តរោ ចេវ អហេសុំ អគ្គសាវកា|
    block |ឧបសន្តោ នាមុបដ្ឋាកោ វេស្សភុស្ស មហេសិនោ។|
  count |២៤|
    block |រាមា ចេវ សមាលា ច អហេសុំ អគ្គសាវិកា|
    block |ពោធិ តស្ស ភគវតោ មហាសាលោតិ វុច្ចតិ។|
  count |២៥|
    block |សោត្ថិកោ ចេវ រម្ភោ ច អហេសុំ អគ្គុបដ្ឋកា|
    block |គោតមី សិរិមា ចេវ អហេសុំ អគ្គុបដ្ឋិកា។|
  count |២៦|
    block |សដ្ឋិរតនមុព្ពេធោ ហេមយូបសមូបមោ|
    block |កាយា និច្ឆរតិ រស្មិ រត្តិំវ បព្ពតេ សិខី។|
  count |២៧|
    block |សដ្ឋិវស្សសហស្សានិ អាយុ តស្ស មហេសិនោ|
    block |តាវតា តិដ្ឋមានោ សោ តារេសិ ជនតំ ពហុំ។|
  count |២៨|
    block |ធម្មំ វិត្ថារិកំ កត្វា វិភជិត្វា មហាជនំ|
    block |ធម្មនាវំ ឋបេត្វាន និព្ពុតោ សោ សសាវកោ។|
  count |២៩|
    block |ទស្សនេយ្យំ សព្ពជនំ វិហារំ ឥរិយាបថំ|
    block |សព្ពំ តមន្តរហិតំ ននុ រិត្តា សព្ពសង្ខារា។|
  count |៣០|
    block |វេស្សភូ ជិនវរោ សត្ថា ខេមារាមម្ហិ និព្ពុតោ|
    block |ធាតុវិត្ថារិកំ អាសិ តេសុ តេសុ បទេសតោតិ។|
  stand |វេស្សភុស្ស ភគវតោ វំសោ ឯកវីសតិមោ។|
