block |២២។ សិខីពុទ្ធវំសោ|
  count |១|
    block |វិបស្សិស្ស អបរេន សម្ពុទ្ធោ ទ្វិបទុត្តមោ|
    block |សិខិវ្ហយោ អាសិ ជិនោ អសមោ អប្បដិបុគ្គលោ។|
  count |២|
    block |មារសេនំ បមទ្ទិត្វា បត្តោ សម្ពោធិមុត្តមំ|
    block |ធម្មចក្កំ បវត្តេសិ អនុកម្បាយ បាណិនំ។|
  count |៣|
    block |ធម្មចក្កំ បវត្តេន្តេ សិខិម្ហិ ជិនបុង្គវេ|
    block |កោដិសតសហស្សានំ បឋមាភិសមយោ អហុ។|
  count |៤|
    block |អបរម្បិ ធម្មំ ទេសេន្តេ គណសេដ្ឋេ នរុត្តមេ|
    block |នវុតិកោដិសហស្សានំ ទុតិយាភិសមយោ អហុ។|
  count |៥|
    block |យមកបាដិហារិយញ្ច ទស្សយន្តេ សទេវកេ|
    block |អសីតិកោដិសហស្សានំ តតិយាភិសមយោ អហុ។|
  count |៦|
    block |សន្និបាតា តយោ អាសុំ សិខិស្សាបិ មហេសិនោ|
    block |ខីណាសវានំ វិមលានំ សន្តចិត្តាន តាទិនំ។|
  count |៧|
    block |ភិក្ខុសតសហស្សានំ បឋមោ អាសិ សមាគមោ|
    block |អសីតិភិក្ខុសហស្សានំ ទុតិយោ អាសិ សមាគមោ។|
  count |៨|
    block |សត្តតិភិក្ខុសហស្សានំ តតិយោ អាសិ សមាគមោ|
    block |អនុបលិត្តោ បទុមំវ តោយម្ហិ សម្បវឌ្ឍិតំ។|
  count |៩|
    block |អហំ តេន សមយេន អរិន្ទមោ នាម ខត្តិយោ|
    block |សម្ពុទ្ធប្បមុខំ សង្ឃំ អន្នបានេន តប្បយិំ។|
  count |១០|
    block |ពហុំ ទុស្សវរំ ទត្វា ទុស្សកោដិំ អនប្បកំ|
    block |អលង្កតំ ហត្ថិយានំ សម្ពុទ្ធស្ស អទាសហំ។|
  count |១១|
    block |ហត្ថិយានំ និម្មិនិត្វា កប្បិយំ ឧបនាមយិំ|
    block |បូរយិំ មានសំ មយ្ហំ និច្ចំ ទឡ្ហមុបដ្ឋិតំ។|
  count |១២|
    block |សោបិ មំ ពុទ្ធោ ព្យាកាសិ សិខី លោកគ្គនាយកោ|
    block |ឯកតិំសេ ឥតោ កប្បេ អយំ ពុទ្ធោ ភវិស្សតិ។|
  count |១៣|
    block |អហុ កបិលវ្ហយា រម្មា…បេ។… ហេស្សាម សម្មុខា ឥមំ។|
  count |១៤|
    block |តស្សាហំ វចនំ សុត្វា ភិយ្យោ ចិត្តំ បសាទយិំ|
    block |ឧត្តរិំ វតមធិដ្ឋាសិំ ទសបារមិបូរិយា។|
  count |១៥|
    block |នគរំ អរុណវតី នាម អរុណោ នាម ខត្តិយោ|
    block |បភាវតី នាម ជនិកា សិខិស្សាបិ មហេសិនោ។|
  count |១៦|
    block |សត្តវស្សសហស្សានិ អគារំ អជ្ឈ សោ វសិ|
    block |សុចន្ទកោ គិរិ វសភោ តយោ បាសាទមុត្តមា។|
  count |១៧|
    block |ចតុវីសសហស្សានិ នារិយោ សមលង្កតា|
    block |សព្ពកាមា នាម នារី អតុលោ នាម អត្រជោ។|
  count |១៨|
    block |និមិត្តេ ចតុរោ ទិស្វា ហត្ថិយានេន និក្ខមិ|
    block |អដ្ឋមាសំ បធានចារំ អចរី បុរិសុត្តមោ។|
  count |១៩|
    block |ព្រហ្មុនា យាចិតោ សន្តោ សិខី លោកគ្គនាយកោ|
    block |វត្តិ ចក្កំ មហាវីរោ មិគទាយេ នរុត្តមោ។|
  count |២០|
    block |អភិភូ សម្ភវោ ចេវ អហេសុំ អគ្គសាវកា|
    block |ខេមង្ករោ នាមុបដ្ឋាកោ សិខិស្សាបិ មហេសិនោ។|
  count |២១|
    block |សខិលា ច បទុមា ច អហេសុំ អគ្គសាវិកា|
    block |ពោធិ តស្ស ភគវតោ បុណ្ឌរីកោតិ វុច្ចតិ។|
  count |២២|
    block |សិរិវឌ្ឍោ ច នន្ទោ ច អហេសុំ អគ្គុបដ្ឋកា|
    block |ចិត្តា ចេវ សុគុត្តា ច អហេសុំ អគ្គុបដ្ឋិកា។|
  count |២៣|
    block |ឧច្ចត្តនេន សោ ពុទ្ធោ សត្តតិហត្ថមុគ្គតោ|
    block |កញ្ចនគ្ឃិយសង្កាសោ ទ្វត្តិំសវរលក្ខណោ។|
  count |២៤|
    block |តស្សាបិ ព្យាមប្បភា កាយា ទិវារត្តិំ និរន្តរំ|
    block |ទិសោទិសំ និច្ឆរន្តិ តីណិយោជនសោ បភា។|
  count |២៥|
    block |សត្តតិវស្សសហស្សានិ អាយុ តស្ស មហេសិនោ|
    block |តាវតា តិដ្ឋមានោ សោ តារេសិ ជនតំ ពហុំ។|
  count |២៦|
    block |ធម្មមេឃំ បវស្សេត្វា តេមយិត្វា សទេវកេ|
    block |ខេមន្តំ បាបយិត្វាន និព្ពុតោ សោ សសាវកោ។|
  count |២៧|
    block |អនុព្យញ្ជនសម្បន្នំ ទ្វត្តិំសវរលក្ខណំ|
    block |សព្ពំ តមន្តរហិតំ ននុ រិត្តា សព្ពសង្ខារា។|
  count |២៨|
    block |សិខី មុនិវរោ ពុទ្ធោ អស្សារាមម្ហិ និព្ពុតោ|
    block |តត្ថេវស្ស ថូបវរោ តីណិយោជនមុគ្គតោតិ។|
  stand |សិខិស្ស ភគវតោ វំសោ វីសតិមោ។|
