block |៩។ អនោមទស្សីពុទ្ធវំសោ|
  count |១|
    block |សោភិតស្ស អបរេន សម្ពុទ្ធោ ទ្វិបទុត្តមោ|
    block |អនោមទស្សី អមិតយសោ តេជស្សី ទុរតិក្កមោ។|
  count |២|
    block |សោ ឆេត្វា ពន្ធនំ សព្ពំ វិទ្ធំសេត្វា តយោ ភវេ|
    block |អនិវត្តិគមនំ មគ្គំ ទេសេសិ ទេវមានុសេ។|
  count |៣|
    block |សាគរោវ អសង្ខោភោ បព្ពតោវ ទុរាសទោ|
    block |អាកាសោវ អនន្តោ សោ សាលរាជាវ ផុល្លិតោ។|
  count |៤|
    block |ទស្សនេនបិ តំ ពុទ្ធំ តោសិតា ហោន្តិ បាណិនោ|
    block |ព្យាហរន្តំ គិរំ សុត្វា អមតំ បាបុណន្តិ តេ។|
  count |៥|
    block |ធម្មាភិសមយោ តស្ស ឥទ្ធោ ផីតោ តទា អហុ|
    block |កោដិសតានិ អភិសមិំសុ បឋមេ ធម្មទេសនេ។|
  count |៦|
    block |តតោ បរំ អភិសមយេ វស្សន្តេ ធម្មវុដ្ឋិយោ|
    block |អសីតិកោដិយោភិសមិំសុ ទុតិយេ ធម្មទេសនេ។|
  count |៧|
    block |តតោបរញ្ហិ វស្សន្តេ តប្បយន្តេ ច បាណិនំ|
    block |អដ្ឋសត្តតិកោដីនំ តតិយាភិសមយោ អហុ។|
  count |៨|
    block |សន្និបាតា តយោ អាសុំ តស្សាបិ ច មហេសិនោ|
    block |អភិញ្ញាពលប្បត្តានំ បុប្ផិតានំ វិមុត្តិយា។|
  count |៩|
    block |អដ្ឋសតសហស្សានំ សន្និបាតោ តទា អហុ|
    block |បហីនមទមោហានំ សន្តចិត្តាន តាទិនំ។|
  count |១០|
    block |សត្តសតសហស្សានំ ទុតិយោ អាសិ សមាគមោ|
    block |អនង្គណានំ វិរជានំ ឧបសន្តាន តាទិនំ។|
  count |១១|
    block |ឆន្នំ សតសហស្សានំ តតិយោ អាសិ សមាគមោ|
    block |អភិញ្ញាពលប្បត្តានំ និព្ពុតានំ តបស្សិនំ។|
  count |១២|
    block |អហំ តេន សមយេន យក្ខោ អាសិំ មហិទ្ធិកោ|
    block |នេកានំ យក្ខកោដីនំ វសវត្តិម្ហិ ឥស្សរោ។|
  count |១៣|
    block |តទាបិ តំ ពុទ្ធវរំ ឧបគន្ត្វា មហេសិនំ|
    block |អន្នបានេន តប្បេសិំ សសង្ឃំ លោកនាយកំ។|
  count |១៤|
    block |សោបិ មំ តទា ព្យាកាសិ វិសុទ្ធនយនោ មុនិ|
    block |អបរិមេយ្យិតោ កប្បេ អយំ ពុទ្ធោ ភវិស្សតិ។|
  count |១៥|
    block |បធានំ បទហិត្វាន…បេ។… ហេស្សាម សម្មុខា ឥមំ។|
  count |១៦|
    block |តស្សាបិ វចនំ សុត្វា ហដ្ឋោ សំវិគ្គមានសោ|
    block |ឧត្តរិំ វតមធិដ្ឋាសិំ ទសបារមិបូរិយា។|
  count |១៧|
    block |នគរំ ចន្ទវតី នាម យសវា នាម ខត្តិយោ|
    block |មាតា យសោធរា នាម អនោមទស្សិស្ស សត្ថុនោ។|
  count |១៨|
    block |ទសវស្សសហស្សានិ អគារំ អជ្ឈ សោ វសិ|
    block |សិរី ឧបសិរី វឌ្ឍោ តយោ បាសាទមុត្តមា។|
  count |១៩|
    block |តេវីសតិសហស្សានិ នារិយោ សមលង្កតា|
    block |សិរិមា នាម សា នារី ឧបវាណោ នាម អត្រជោ។|
  count |២០|
    block |និមិត្តេ ចតុរោ ទិស្វា សិវិកាយាភិនិក្ខមិ|
    block |អនូនទសមាសានិ បធានំ បទហី ជិនោ។|
  count |២១|
    block |ព្រហ្មុនា យាចិតោ សន្តោ អនោមទស្សី មហាមុនិ|
    block |វត្តិ ចក្កំ មហាវីរោ ឧយ្យានេ សោ សុទស្សនេ។|
  count |២២|
    block |និសភោ ច អនោមោ ច អហេសុំ អគ្គសាវកា|
    block |វរុណោ នាមុបដ្ឋាកោ អនោមទស្សិស្ស សត្ថុនោ។|
  count |២៣|
    block |សុន្ទរី ច សុមនា ច អហេសុំ អគ្គសាវិកា|
    block |ពោធិ តស្ស ភគវតោ អជ្ជុនោតិ បវុច្ចតិ។|
  count |២៤|
    block |នន្ទិវឌ្ឍោ សិរិវឌ្ឍោ អហេសុំ អគ្គុបដ្ឋកា|
    block |ឧប្បលា ចេវ បទុមា ច អហេសុំ អគ្គុបដ្ឋិកា។|
  count |២៥|
    block |អដ្ឋបណ្ណាសរតនំ អច្ចុគ្គតោ មហាមុនិ|
    block |បភា និទ្ធាវតី តស្ស សតរំសីវ ឧគ្គតោ។|
  count |២៦|
    block |វស្សសតសហស្សានិ អាយុ វិជ្ជតិ តាវទេ|
    block |តាវតា តិដ្ឋមានោ សោ តារេសិ ជនតំ ពហុំ។|
  count |២៧|
    block |សុបុប្ផិតំ បាវចនំ អរហន្តេហិ តាទិហិ|
    block |វីតរាគេហិ វិមលេហិ សោភិត្ថ ជិនសាសនំ។|
  count |២៨|
    block |សោ ច សត្ថា អមិតយសោ យុគានិ តានិ អតុលិយានិ|
    block |សព្ពំ តមន្តរហិតំ ននុ រិត្តា សព្ពសង្ខារា។|
  count |២៩|
    block |អនោមទស្សី ជិនោ សត្ថា ធម្មារាមម្ហិ និព្ពុតោ|
    block |តត្ថេវស្ស ជិនថូបោ ឧព្ពេធោ បញ្ចវីសតីតិ។|
  stand |អនោមទស្សិស្ស ភគវតោ វំសោ សត្តមោ។|
