block |១៥។ បិយទស្សីពុទ្ធវំសោ|
  count |១|
    block |សុជាតស្ស អបរេន សយម្ភូ លោកនាយកោ|
    block |ទុរាសទោ អសមសមោ បិយទស្សី មហាយសោ។|
  count |២|
    block |សោបិ ពុទ្ធោ អមិតយសោ អាទិច្ចោវ វិរោចតិ|
    block |សព្ពំ តមំ និហន្ត្វាន ធម្មចក្កំ បវត្តយិ។|
  count |៣|
    block |តស្សាបិ អតុលតេជស្ស អហេសុំ អភិសមយា តយោ|
    block |កោដិសតសហស្សានំ បឋមាភិសមយោ អហុ។|
  count |៤|
    block |សុទស្សនោ ទេវរាជា មិច្ឆាទិដ្ឋិមរោចយិ|
    block |តស្ស ទិដ្ឋិំ វិនោទេន្តោ សត្ថា ធម្មមទេសយិ។|
  count |៥|
    block |ជនសន្និបាតោ អតុលោ មហាសន្និបតី តទា|
    block |នវុតិកោដិសហស្សានំ ទុតិយាភិសមយោ អហុ។|
  count |៦|
    block |យទា ទោណមុខំ ហត្ថិំ វិនេសិ នរសារថិ|
    block |អសីតិកោដិសហស្សានំ តតិយាភិសមយោ អហុ។|
  count |៧|
    block |សន្និបាតា តយោ អាសុំ តស្សាបិ បិយទស្សិនោ|
    block |កោដិសតសហស្សានំ បឋមោ អាសិ សមាគមោ។|
  count |៨|
    block |តតោ បរំ នវុតិកោដី សមិំសុ ឯកតោ មុនី|
    block |តតិយេ សន្និបាតម្ហិ អសីតិកោដិយោ អហូ។|
  count |៩|
    block |អហំ តេន សមយេន កស្សបោ នាម ព្រាហ្មណោ|
    block |អជ្ឈាយកោ មន្តធរោ តិណ្ណំ វេទាន បារគូ។|
  count |១០|
    block |តស្ស ធម្មំ សុណិត្វាន បសាទំ ជនយិំ អហំ|
    block |កោដិសតសហស្សេហិ សង្ឃារាមំ អមាបយិំ។|
  count |១១|
    block |តស្ស ទត្វាន អារាមំ ហដ្ឋោ សំវិគ្គមានសោ|
    block |សរណេ បញ្ច សីលេ ច ទឡ្ហំ កត្វា សមាទិយិំ។|
  count |១២|
    block |សោបិ មំ ពុទ្ធោ ព្យាកាសិ សង្ឃមជ្ឈេ និសីទិយ|
    block |អដ្ឋារសេ កប្បសតេ អយំ ពុទ្ធោ ភវិស្សតិ។|
  count |១៣|
    block |បធានំ បទហិត្វាន…បេ។… ហេស្សាម សម្មុខា ឥមំ។|
  count |១៤|
    block |តស្សាបិ វចនំ សុត្វា ភិយ្យោ ចិត្តំ បសាទយិំ|
    block |ឧត្តរិំ វតមធិដ្ឋាសិំ ទសបារមិបូរិយា។|
  count |១៥|
    block |សុធញ្ញំ នាម នគរំ សុទត្តោ នាម ខត្តិយោ|
    block |ចន្ទា នាមាសិ ជនិកា បិយទស្សិស្ស សត្ថុនោ។|
  count |១៦|
    block |នវវស្សសហស្សានិ អគារំ អជ្ឈ សោ វសិ|
    block |សុនិម្មលវិមលគិរិគុហា តយោ បាសាទមុត្តមា។|
  count |១៧|
    block |តេត្តិំសសហស្សានិ ច នារិយោ សមលង្កតា|
    block |វិមលា នាម នារី ច កញ្ចនាវេឡោ នាម អត្រជោ។|
  count |១៨|
    block |និមិត្តេ ចតុរោ ទិស្វា រថយានេន និក្ខមិ|
    block |ឆមាសំ បធានចារំ អចរី បុរិសុត្តមោ។|
  count |១៩|
    block |ព្រហ្មុនា យាចិតោ សន្តោ បិយទស្សី មហាមុនិ|
    block |វត្តិ ចក្កំ មហាវីរោ ឧសភុយ្យានេ មនោរមេ។|
  count |២០|
    block |បាលិតោ សព្ពទស្សី ច អហេសុំ អគ្គសាវកា|
    block |សោភិតោ នាមុបដ្ឋាកោ បិយទស្សិស្ស សត្ថុនោ។|
  count |២១|
    block |សុជាតា ធម្មទិន្នា ច អហេសុំ អគ្គសាវិកា|
    block |ពោធិ តស្ស ភគវតោ កកុធោតិ បវុច្ចតិ។|
  count |២២|
    block |សន្ធកោ ធម្មកោ ចេវ អហេសុំ អគ្គុបដ្ឋកា|
    block |វិសាខា ធម្មទិន្នា ច អហេសុំ អគ្គុបដ្ឋិកា។|
  count |២៣|
    block |សោបិ ពុទ្ធោ អមិតយសោ ទ្វត្តិំសវរលក្ខណោ|
    block |អសីតិហត្ថមុព្ពេធោ សាលរាជាវ ទិស្សតិ។|
  count |២៤|
    block |អគ្គិចន្ទសូរិយានំ នត្ថិ តាទិសិកា បភា|
    block |យថា អហុ បភា តស្ស អសមស្ស មហេសិនោ។|
  count |២៥|
    block |តស្សាបិ ទេវទេវស្ស អាយុ តាវតកំ អហុ|
    block |នវុតិវស្សសហស្សានិ លោកេ អដ្ឋាសិ ចក្ខុមា។|
  count |២៦|
    block |សោបិ ពុទ្ធោ អសមសមោ យុគានិបិ តានិ អតុលិយានិ|
    block |សព្ពំ តមន្តរហិតំ ននុ រិត្តា សព្ពសង្ខារា។|
  count |២៧|
    block |បិយទស្សី មុនិវរោ អស្សត្ថារាមម្ហិ និព្ពុតោ|
    block |តត្ថេវស្ស ជិនថូបោ តីណិយោជនមុគ្គតោតិ។|
  stand |បិយទស្សិស្ស ភគវតោ វំសោ តេរសមោ។|
