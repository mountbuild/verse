block |១៣។ សុមេធពុទ្ធវំសោ|
  count |១|
    block |បទុមុត្តរស្ស អបរេន សុមេធោ នាម នាយកោ|
    block |ទុរាសទោ ឧគ្គតេជោ សព្ពលោកុត្តមោ មុនិ។|
  count |២|
    block |បសន្ននេត្តោ សុមុខោ ព្រហា ឧជុ បតាបវា|
    block |ហិតេសី សព្ពសត្តានំ ពហូ មោចេសិ ពន្ធនា។|
  count |៣|
    block |យទា ពុទ្ធោ បាបុណិត្វា កេវលំ ពោធិមុត្តមំ|
    block |សុទស្សនម្ហិ នគរេ ធម្មចក្កំ បវត្តយិ។|
  count |៤|
    block |តស្សាបិ អភិសមយា តីណិ អហេសុំ ធម្មទេសនេ|
    block |កោដិសតសហស្សានំ បឋមាភិសមយោ អហុ។|
  count |៥|
    block |បុនាបរំ កុម្ភកណ្ណំ យក្ខំ សោ ទមយី ជិនោ|
    block |នវុតិកោដិសហស្សានំ ទុតិយាភិសមយោ អហុ។|
  count |៦|
    block |បុនាបរំ អមិតយសោ ចតុសច្ចំ បកាសយិ|
    block |អសីតិកោដិសហស្សានំ តតិយាភិសមយោ អហុ។|
  count |៧|
    block |សន្និបាតា តយោ អាសុំ សុមេធស្ស មហេសិនោ|
    block |ខីណាសវានំ វិមលានំ សន្តចិត្តាន តាទិនំ។|
  count |៨|
    block |សុទស្សនំ នាម នគរំ ឧបគញ្ឆិ ជិនោ យទា|
    block |តទា ខីណាសវា ភិក្ខូ សមិំសុ សតកោដិយោ។|
  count |៩|
    block |បុនាបរំ ទេវកូដេ ភិក្ខូនំ កថិនត្ថតេ|
    block |តទា នវុតិកោដីនំ ទុតិយោ អាសិ សមាគមោ។|
  count |១០|
    block |បុនាបរំ ទសពលោ យទា ចរតិ ចារិកំ|
    block |តទា អសីតិកោដីនំ តតិយោ អាសិ សមាគមោ។|
  count |១១|
    block |អហំ តេន សមយេន ឧត្តរោ នាម មាណវោ|
    block |អសីតិកោដិយោ មយ្ហំ ឃរេ សន្និចិតំ ធនំ។|
  count |១២|
    block |កេវលំ សព្ពំ ទត្វាន សសង្ឃេ លោកនាយកេ|
    block |សរណំ តស្សុបគញ្ឆិំ បព្ពជ្ជញ្ចាភិរោចយិំ។|
  count |១៣|
    block |សោបិ មំ ពុទ្ធោ ព្យាកាសិ ករោន្តោ អនុមោទនំ|
    block |តិំសកប្បសហស្សម្ហិ អយំ ពុទ្ធោ ភវិស្សតិ។|
  count |១៤|
    block |បធានំ បទហិត្វាន…បេ។… ហេស្សាម សម្មុខា ឥមំ។|
  count |១៥|
    block |តស្សាបិ វចនំ សុត្វា ភិយ្យោ ចិត្តំ បសាទយិំ|
    block |ឧត្តរិំ វតមធិដ្ឋាសិំ ទសបារមិបូរិយា។|
  count |១៦|
    block |សុត្តន្តំ វិនយញ្ចាបិ នវង្គំ សត្ថុសាសនំ|
    block |សព្ពំ បរិយាបុណិត្វាន សោភយិំ ជិនសាសនំ។|
  count |១៧|
    block |តត្ថប្បមត្តោ វិហរន្តោ និសជ្ជដ្ឋានចង្កមេ|
    block |អភិញ្ញាសុ បារមិំ គន្ត្វា ព្រហ្មលោកមគញ្ឆហំ។|
  count |១៨|
    block |សុទស្សនំ នាម នគរំ សុទត្តោ នាម ខត្តិយោ|
    block |សុទត្តា នាម ជនិកា សុមេធស្ស មហេសិនោ។|
  count |១៩|
    block |នវវស្សសហស្សានិ អគារំ អជ្ឈ សោ វសិ|
    block |សុចន្ទកញ្ចនសិរិវឌ្ឍា តយោ បាសាទមុត្តមា។|
  count |២០|
    block |តិសោឡសសហស្សានិ នារិយោ សមលង្កតា|
    block |សុមនា នាម សា នារី បុនព្ពសុ នាម អត្រជោ។|
  count |២១|
    block |និមិត្តេ ចតុរោ ទិស្វា ហត្ថិយានេន និក្ខមិ|
    block |អនូនកំ អឌ្ឍមាសំ បធានំ បទហី ជិនោ។|
  count |២២|
    block |ព្រហ្មុនា យាចិតោ សន្តោ សុមេធោ លោកនាយកោ|
    block |វត្តិ ចក្កំ មហាវីរោ សុទស្សនុយ្យានមុត្តមេ។|
  count |២៣|
    block |សរណោ សព្ពកាមោ ច អហេសុំ អគ្គសាវកា|
    block |សាគរោ នាមុបដ្ឋាកោ សុមេធស្ស មហេសិនោ។|
  count |២៤|
    block |រាមា ចេវ សុរាមា ច អហេសុំ អគ្គសាវិកា|
    block |ពោធិ តស្ស ភគវតោ មហានីបោតិ វុច្ចតិ។|
  count |២៥|
    block |ឧរុវេលា យសវា ច អហេសុំ អគ្គុបដ្ឋកា|
    block |យសោធរា សិរិមា ច អហេសុំ អគ្គុបដ្ឋិកា។|
  count |២៦|
    block |អដ្ឋាសីតិរតនានិ អច្ចុគ្គតោ មហាមុនិ|
    block |ឱភាសេតិ ទិសា សព្ពា ចន្ទោ តារគណេ យថា។|
  count |២៧|
    block |ចក្កវត្តិមណី នាម យថា តបតិ យោជនំ|
    block |តថេវ តស្ស រតនំ សមន្តា ផរតិ យោជនំ។|
  count |២៨|
    block |នវុតិវស្សសហស្សានិ អាយុ វិជ្ជតិ តាវទេ|
    block |តាវតា តិដ្ឋមានោ សោ តារេសិ ជនតំ ពហុំ។|
  count |២៩|
    block |តេវិជ្ជឆឡភិញ្ញេហិ ពលប្បត្តេហិ តាទិហិ|
    block |សមាកុលមិទំ អាសិ អរហន្តេហិ សាធុហិ។|
  count |៣០|
    block |តេបិ សព្ពេ អមិតយសា វិប្បមុត្តា និរូបធី|
    block |ញាណាលោកំ ទស្សយិត្វា និព្ពុតា តេ មហាយសា។|
  count |៣១|
    block |សុមេធោ ជិនវរោ ពុទ្ធោ មេធារាមម្ហិ និព្ពុតោ|
    block |ធាតុវិត្ថារិកំ អាសិ តេសុ តេសុ បទេសតោតិ។|
  stand |សុមេធស្ស ភគវតោ វំសោ ឯកាទសមោ។|
