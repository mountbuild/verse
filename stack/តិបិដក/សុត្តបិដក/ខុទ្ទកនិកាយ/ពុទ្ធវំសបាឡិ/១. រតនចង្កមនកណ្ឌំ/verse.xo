block |១។ រតនចង្កមនកណ្ឌំ|
  stand |។ នមោ តស្ស ភគវតោ អរហតោ សម្មាសម្ពុទ្ធស្ស។ខុទ្ទកនិកាយេ|
  count |១|
    block |ព្រហ្មា ច លោកាធិបតី សហម្បតី កតញ្ជលី អនធិវរំ អយាចថ|
    block |សន្តីធ សត្តាប្បរជក្ខជាតិកា ទេសេហិ ធម្មំ អនុកម្បិមំ បជំ។|
  count |២|
    block |សម្បន្នវិជ្ជាចរណស្ស តាទិនោ ជុតិន្ធរស្សន្តិមទេហធារិនោ|
    block |តថាគតស្សប្បដិបុគ្គលស្ស ឧប្បជ្ជិ ការុញ្ញតា សព្ពសត្តេ។|
  count |៣|
    block |ន ហេតេ ជានន្តិ សទេវមានុសា ពុទ្ធោ អយំ កីទិសកោ នរុត្តមោ|
    block |ឥទ្ធិពលំ បញ្ញាពលញ្ច កីទិសំ ពុទ្ធពលំ លោកហិតស្ស កីទិសំ។|
  count |៤|
    block |ន ហេតេ ជានន្តិ សទេវមានុសា ពុទ្ធោ អយំ ឯទិសកោ នរុត្តមោ|
    block |ឥទ្ធិពលំ បញ្ញាពលញ្ច ឯទិសំ ពុទ្ធពលំ លោកហិតស្ស ឯទិសំ។|
  count |៥|
    block |ហន្ទាហំ ទស្សយិស្សាមិ ពុទ្ធពលមនុត្តរំ|
    block |ចង្កមំ មាបយិស្សាមិ នភេ រតនមណ្ឌិតំ។|
  count |៦|
    block |ភុម្មា មហារាជិកា តាវតិំសា យាមា ច ទេវា តុសិតា ច និម្មិតា|
    block |បរនិម្មិតា យេបិ ច ព្រហ្មកាយិកា អានន្ទិតា វិបុលមកំសុ ឃោសំ។|
  count |៧|
    block |ឱភាសិតា ច បថវី សទេវកា បុថូ ច លោកន្តរិកា អសំវុតា|
    block |តមោ ច តិព្ពោ វិហតោ តទា អហុ ទិស្វាន អច្ឆេរកំ បាដិហីរំ។|
  count |៨|
    block |សទេវគន្ធព្ពមនុស្សរក្ខសេ អាភា ឧឡារា វិបុលា អជាយថ|
    block |ឥមស្មិំ លោកេ បរស្មិញ្ចោភយស្មិំ អធោ ច ឧទ្ធំ តិរិយញ្ច វិត្ថតំ។|
  count |៩|
    block |សត្តុត្តមោ អនធិវរោ វិនាយកោ សត្ថា អហូ ទេវមនុស្សបូជិតោ|
    block |មហានុភាវោ សតបុញ្ញលក្ខណោ ទស្សេសិ អច្ឆេរកំ បាដិហីរំ។|
  count |១០|
    block |សោ យាចិតោ ទេវវរេន ចក្ខុមា អត្ថំ សមេក្ខិត្វា តទា នរុត្តមោ|
    block |ចង្កមំ មាបយិ លោកនាយកោ សុនិដ្ឋិតំ សព្ពរតននិម្មិតំ។|
  count |១១|
    block |ឥទ្ធី ច អាទេសនានុសាសនី តិបាដិហីរេ ភគវា វសី អហុ|
    block |ចង្កមំ មាបយិ លោកនាយកោ សុនិដ្ឋិតំ សព្ពរតននិម្មិតំ។|
  count |១២|
    block |ទសសហស្សីលោកធាតុយា សិនេរុបព្ពតុត្តមេ|
    block |ថម្ភេវ ទស្សេសិ បដិបាដិយា ចង្កមេ រតនាមយេ។|
  count |១៣|
    block |ទសសហស្សី អតិក្កម្ម ចង្កមំ មាបយី ជិនោ|
    block |សព្ពសោណ្ណមយា បស្សេ ចង្កមេ រតនាមយេ។|
  count |១៤|
    block |តុលាសង្ឃាដានុវគ្គា សោវណ្ណផលកត្ថតា|
    block |វេទិកា សព្ពសោវណ្ណា ទុភតោ បស្សេសុ និម្មិតា។|
  count |១៥|
    block |មណិមុត្តាវាលុកាកិណ្ណា និម្មិតោ រតនាមយោ|
    block |ឱភាសេតិ ទិសា សព្ពា សតរំសីវ ឧគ្គតោ។|
  count |១៦|
    block |តស្មិំ ចង្កមនេ ធីរោ ទ្វត្តិំសវរលក្ខណោ|
    block |វិរោចមានោ សម្ពុទ្ធោ ចង្កមេ ចង្កមី ជិនោ។|
  count |១៧|
    block |ទិព្ពំ មន្ទារវំ បុប្ផំ បទុមំ បារិឆត្តកំ|
    block |ចង្កមនេ ឱកិរន្តិ សព្ពេ ទេវា សមាគតា។|
  count |១៨|
    block |បស្សន្តិ តំ ទេវសង្ឃា ទសសហស្សី បមោទិតា|
    block |នមស្សមានា និបតន្តិ តុដ្ឋហដ្ឋា បមោទិតា។|
  count |១៩|
    block |តាវតិំសា ច យាមា ច តុសិតា ចាបិ ទេវតា|
    block |និម្មានរតិនោ ទេវា យេ ទេវា វសវត្តិនោ|
    block |ឧទគ្គចិត្តា សុមនា បស្សន្តិ លោកនាយកំ។|
  count |២០|
    block |សទេវគន្ធព្ពមនុស្សរក្ខសា នាគា សុបណ្ណា អថ វាបិ កិន្នរា|
    block |បស្សន្តិ តំ លោកហិតានុកម្បកំ នភេវ អច្ចុគ្គតចន្ទមណ្ឌលំ។|
  count |២១|
    block |អាភស្សរា សុភកិណ្ហា វេហប្ផលា អកនិដ្ឋា ច ទេវតា|
    block |សុសុទ្ធសុក្កវត្ថវសនា តិដ្ឋន្តិ បញ្ជលីកតា។|
  count |២២|
    block |មុញ្ចន្តិ បុប្ផំ បន បញ្ចវណ្ណិកំ មន្ទារវំ ចន្ទនចុណ្ណមិស្សិតំ|
    block |ភមេន្តិ ចេលានិ ច អម្ពរេ តទា អហោ ជិនោ លោកហិតានុកម្បកោ។|
  count |២៣|
    block |តុវំ សត្ថា ច កេតូ ច ធជោ យូបោ ច បាណិនំ|
    block |បរាយនោ បតិដ្ឋា ច ទីបោ ច ទ្វិបទុត្តមោ។|
  count |២៤|
    block |ទសសហស្សីលោកធាតុយា ទេវតាយោ មហិទ្ធិកា|
    block |បរិវារេត្វា នមស្សន្តិ តុដ្ឋហដ្ឋា បមោទិតា។|
  count |២៥|
    block |ទេវតា ទេវកញ្ញា ច បសន្នា តុដ្ឋមានសា|
    block |បញ្ចវណ្ណិកបុប្ផេហិ បូជយន្តិ នរាសភំ។|
  count |២៦|
    block |បស្សន្តិ តំ ទេវសង្ឃា បសន្នា តុដ្ឋមានសា|
    block |បញ្ចវណ្ណិកបុប្ផេហិ បូជយន្តិ នរាសភំ។|
  count |២៧|
    block |អហោ អច្ឆរិយំ លោកេ អព្ភុតំ លោមហំសនំ|
    block |ន មេទិសំ ភូតបុព្ពំ អច្ឆេរំ លោមហំសនំ។|
  count |២៨|
    block |សកសកម្ហិ ភវនេ និសីទិត្វាន ទេវតា|
    block |ហសន្តិ តា មហាហសិតំ ទិស្វានច្ឆេរកំ នភេ។|
  count |២៩|
    block |អាកាសដ្ឋា ច ភូមដ្ឋា តិណបន្ថនិវាសិនោ|
    block |កតញ្ជលី នមស្សន្តិ តុដ្ឋហដ្ឋា បមោទិតា។|
  count |៣០|
    block |យេបិ ទីឃាយុកា នាគា បុញ្ញវន្តោ មហិទ្ធិកា|
    block |បមោទិតា នមស្សន្តិ បូជយន្តិ នរុត្តមំ។|
  count |៣១|
    block |សង្គីតិយោ បវត្តេន្តិ អម្ពរេ អនិលញ្ជសេ|
    block |ចម្មនទ្ធានិ វាទេន្តិ ទិស្វានច្ឆេរកំ នភេ។|
  count |៣២|
    block |សង្ខា ច បណវា ចេវ អថោបិ ឌិណ្ឌិមា ពហូ|
    block |អន្តលិក្ខស្មិំ វជ្ជន្តិ ទិស្វានច្ឆេរកំ នភេ។|
  count |៣៣|
    block |អព្ភុតោ វត នោ អជ្ជ ឧប្បជ្ជិ លោមហំសនោ|
    block |ធុវមត្ថសិទ្ធិំ លភាម ខណោ នោ បដិបាទិតោ។|
  count |៣៤|
    block |ពុទ្ធោតិ តេសំ សុត្វាន បីតិ ឧប្បជ្ជិ តាវទេ|
    block |ពុទ្ធោ ពុទ្ធោតិ កថយន្តា តិដ្ឋន្តិ បញ្ជលីកតា។|
  count |៣៥|
    block |ហិង្ការា សាធុការា ច ឧក្កុដ្ឋិ សម្បហំសនំ|
    block |បជា ច វិវិធា គគនេ វត្តេន្តិ បញ្ជលីកតា។|
  count |៣៦|
    block |គាយន្តិ សេឡេន្តិ ច វាទយន្តិ ច ភុជានិ បោថេន្តិ ច នច្ចយន្តិ ច|
    block |មុញ្ចន្តិ បុប្ផំ បន បញ្ចវណ្ណិកំ មន្ទារវំ ចន្ទនចុណ្ណមិស្សិតំ។|
  count |៣៧|
    block |យថា តុយ្ហំ មហាវីរ បាទេសុ ចក្កលក្ខណំ|
    block |ធជវជិរបដាកា វឌ្ឍមានង្កុសាចិតំ។|
  count |៣៨|
    block |រូបេ សីលេ សមាធិម្ហិ បញ្ញាយ ច អសាទិសោ|
    block |វិមុត្តិយា អសមសមោ ធម្មចក្កប្បវត្តនេ។|
  count |៣៩|
    block |ទសនាគពលំ កាយេ តុយ្ហំ បាកតិកំ ពលំ|
    block |ឥទ្ធិពលេន អសមោ ធម្មចក្កប្បវត្តនេ។|
  count |៤០|
    block |ឯវំ សព្ពគុណូបេតំ សព្ពង្គសមុបាគតំ|
    block |មហាមុនិំ ការុណិកំ លោកនាថំ នមស្សថ។|
  count |៤១|
    block |អភិវាទនំ ថោមនញ្ច វន្ទនញ្ច បសំសនំ|
    block |នមស្សនញ្ច បូជញ្ច សព្ពំ អរហសី តុវំ។|
  count |៤២|
    block |យេ កេចិ លោកេ វន្ទនេយ្យា វន្ទនំ អរហន្តិ យេ|
    block |សព្ពសេដ្ឋោ មហាវីរ សទិសោ តេ ន វិជ្ជតិ។|
  count |៤៣|
    block |សារិបុត្តោ មហាបញ្ញោ សមាធិជ្ឈានកោវិទោ|
    block |គិជ្ឈកូដេ ឋិតោយេវ បស្សតិ លោកនាយកំ។|
  count |៤៤|
    block |សុផុល្លំ សាលរាជំវ ចន្ទំវ គគនេ យថា|
    block |មជ្ឈន្ហិកេវ សូរិយំ ឱលោកេសិ នរាសភំ។|
  count |៤៥|
    block |ជលន្តំ ទីបរុក្ខំវ តរុណសូរិយំវ ឧគ្គតំ|
    block |ព្យាមប្បភានុរញ្ជិតំ ធីរំ បស្សតិ លោកនាយកំ។|
  count |៤៦|
    block |បញ្ចន្នំ ភិក្ខុសតានំ កតកិច្ចាន តាទិនំ|
    block |ខីណាសវានំ វិមលានំ ខណេន សន្និបាតយិ។|
  count |៤៧|
    block |លោកប្បសាទនំ នាម បាដិហីរំ និទស្សយិ|
    block |អម្ហេបិ តត្ថ គន្ត្វាន វន្ទិស្សាម មយំ ជិនំ។|
  count |៤៨|
    block |ឯថ សព្ពេ គមិស្សាម បុច្ឆិស្សាម មយំ ជិនំ|
    block |កង្ខំ វិនោទយិស្សាម បស្សិត្វា លោកនាយកំ។|
  count |៤៩|
    block |សាធូតិ តេ បដិស្សុត្វា និបកា សំវុតិន្ទ្រិយា|
    block |បត្តចីវរមាទាយ តរមានា ឧបាគមុំ។|
  count |៥០|
    block |ខីណាសវេហិ វិមលេហិ ទន្តេហិ ឧត្តមេ ទមេ|
    block |សារិបុត្តោ មហាបញ្ញោ ឥទ្ធិយា ឧបសង្កមិ។|
  count |៥១|
    block |តេហិ ភិក្ខូហិ បរិវុតោ សារិបុត្តោ មហាគណី|
    block |លឡន្តោ ទេវោវ គគនេ ឥទ្ធិយា ឧបសង្កមិ។|
  count |៥២|
    block |ឧក្កាសិតញ្ច ខិបិតំ អជ្ឈុបេក្ខិយ សុព្ពតា|
    block |សគារវា សប្បតិស្សា សម្ពុទ្ធំ ឧបសង្កមុំ។|
  count |៥៣|
    block |ឧបសង្កមិត្វា បស្សន្តិ សយម្ភុំ លោកនាយកំ|
    block |នភេ អច្ចុគ្គតំ ធីរំ ចន្ទំវ គគនេ យថា។|
  count |៥៤|
    block |ជលន្តំ ទីបរុក្ខំវ វិជ្ជុំវ គគនេ យថា|
    block |មជ្ឈន្ហិកេវ សូរិយំ បស្សន្តិ លោកនាយកំ។|
  count |៥៥|
    block |បញ្ចភិក្ខុសតា សព្ពេ បស្សន្តិ លោកនាយកំ|
    block |រហទមិវ វិប្បសន្នំ សុផុល្លំ បទុមំ យថា។|
  count |៥៦|
    block |អញ្ជលិំ បគ្គហេត្វាន តុដ្ឋហដ្ឋា បមោទិតា|
    block |នមស្សមានា និបតន្តិ សត្ថុនោ ចក្កលក្ខណេ។|
  count |៥៧|
    block |សារិបុត្តោ មហាបញ្ញោ កោរណ្ឌសមសាទិសោ|
    block |សមាធិជ្ឈានកុសលោ វន្ទតេ លោកនាយកំ។|
  count |៥៨|
    block |គជ្ជិតា កាលមេឃោវ នីលុប្បលសមសាទិសោ|
    block |ឥទ្ធិពលេន អសមោ មោគ្គល្លានោ មហិទ្ធិកោ។|
  count |៥៩|
    block |មហាកស្សបោបិ ច ថេរោ ឧត្តត្តកនកសន្និភោ|
    block |ធុតគុណេ អគ្គនិក្ខិត្តោ ថោមិតោ សត្ថុវណ្ណិតោ។|
  count |៦០|
    block |ទិព្ពចក្ខូនំ យោ អគ្គោ អនុរុទ្ធោ មហាគណី|
    block |ញាតិសេដ្ឋោ ភគវតោ អវិទូរេវ តិដ្ឋតិ។|
  count |៦១|
    block |អាបត្តិអនាបត្តិយា សតេកិច្ឆាយ កោវិទោ|
    block |វិនយេ អគ្គនិក្ខិត្តោ ឧបាលិ សត្ថុវណ្ណិតោ។|
  count |៦២|
    block |សុខុមនិបុណត្ថបដិវិទ្ធោ កថិកានំ បវរោ គណី|
    block |ឥសិ មន្តានិយា បុត្តោ បុណ្ណោ នាមាតិ វិស្សុតោ។|
  count |៦៣|
    block |ឯតេសំ ចិត្តមញ្ញាយ ឱបម្មកុសលោ មុនិ|
    block |កង្ខច្ឆេទោ មហាវីរោ កថេសិ អត្តនោ គុណំ។|
  count |៦៤|
    block |ចត្តារោ តេ អសង្ខេយ្យា កោដិ យេសំ ន នាយតិ|
    block |សត្តកាយោ ច អាកាសោ ចក្កវាឡា ចនន្តកា|
    block |ពុទ្ធញាណំ អប្បមេយ្យំ ន សក្កា ឯតេ វិជានិតុំ។|
  count |៦៥|
    block |កិមេតំ អច្ឆរិយំ លោកេ យំ មេ ឥទ្ធិវិកុព្ពនំ|
    block |អញ្ញេ ពហូ អច្ឆរិយា អព្ភុតា លោមហំសនា។|
  count |៦៦|
    block |យទាហំ តុសិតេ កាយេ សន្តុសិតោ នាមហំ តទា|
    block |ទសសហស្សី សមាគម្ម យាចន្តិ បញ្ជលី មមំ។|
  count |៦៧|
    block |កាលោ ខោ តេ មហាវីរ ឧប្បជ្ជ មាតុកុច្ឆិយំ|
    block |សទេវកំ តារយន្តោ ពុជ្ឈស្សុ អមតំ បទំ។|
  count |៦៨|
    block |តុសិតា កាយា ចវិត្វាន យទា ឱក្កមិ កុច្ឆិយំ|
    block |ទសសហស្សីលោកធាតុ កម្បិត្ថ ធរណី តទា។|
  count |៦៩|
    block |យទាហំ មាតុកុច្ឆិតោ សម្បជានោវ និក្ខមិំ|
    block |សាធុការំ បវត្តេន្តិ ទសសហស្សី បកម្បថ។|
  count |៧០|
    block |ឱក្កន្តិំ មេ សមោ នត្ថិ ជាតិតោ អភិនិក្ខមេ|
    block |សម្ពោធិយំ អហំ សេដ្ឋោ ធម្មចក្កប្បវត្តនេ។|
  count |៧១|
    block |អហោ អច្ឆរិយំ លោកេ ពុទ្ធានំ គុណមហន្តតា|
    block |ទសសហស្សីលោកធាតុ ឆប្បការំ បកម្បថ|
    block |ឱភាសោ ច មហា អាសិ អច្ឆេរំ លោមហំសនំ។|
  count |៧២|
    block |ភគវា តម្ហិ សមយេ លោកជេដ្ឋោ នរាសភោ|
    block |សទេវកំ ទស្សយន្តោ ឥទ្ធិយា ចង្កមី ជិនោ។|
  count |៧៣|
    block |ចង្កមេ ចង្កមន្តោវ កថេសិ លោកនាយកោ|
    block |អន្តរា ន និវត្តេតិ ចតុហត្ថេ ចង្កមេ យថា។|
  count |៧៤|
    block |សារិបុត្តោ មហាបញ្ញោ សមាធិជ្ឈានកោវិទោ|
    block |បញ្ញាយ បារមិប្បត្តោ បុច្ឆតិ លោកនាយកំ។|
  count |៧៥|
    block |កីទិសោ តេ មហាវីរ អភិនីហារោ នរុត្តម|
    block |កម្ហិ កាលេ តយា ធីរ បត្ថិតា ពោធិមុត្តមា។|
  count |៧៦|
    block |ទានំ សីលញ្ច នេក្ខម្មំ បញ្ញាវីរិយញ្ច កីទិសំ|
    block |ខន្តិសច្ចមធិដ្ឋានំ មេត្តុបេក្ខា ច កីទិសា។|
  count |៧៧|
    block |ទស បារមី តយា ធីរ កីទិសី លោកនាយក|
    block |កថំ ឧបបារមី បុណ្ណា បរមត្ថបារមី កថំ។|
  count |៧៨|
    block |តស្ស បុដ្ឋោ វិយាកាសិ ករវីកមធុរគិរោ|
    block |និព្ពាបយន្តោ ហទយំ ហាសយន្តោ សទេវកំ។|
  count |៧៩|
    block |អតីតពុទ្ធានំ ជិនានំ ទេសិតំ និកីលិតំ ពុទ្ធបរម្បរាគតំ|
    block |បុព្ពេនិវាសានុគតាយ ពុទ្ធិយា បកាសយី លោកហិតំ សទេវកេ។|
  count |៨០|
    block |បីតិបាមោជ្ជជននំ សោកសល្លវិនោទនំ|
    block |សព្ពសម្បត្តិបដិលាភំ ចិត្តីកត្វា សុណាថ មេ។|
  count |៨១|
    block |មទនិម្មទនំ សោកនុទំ សំសារបរិមោចនំ|
    block |សព្ពទុក្ខក្ខយំ មគ្គំ សក្កច្ចំ បដិបជ្ជថាតិ។|
  stand |រតនចង្កមនកណ្ឌោ និដ្ឋិតោ។|
