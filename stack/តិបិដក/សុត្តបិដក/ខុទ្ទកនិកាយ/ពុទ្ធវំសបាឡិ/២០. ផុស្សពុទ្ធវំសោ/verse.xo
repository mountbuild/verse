block |២០។ ផុស្សពុទ្ធវំសោ|
  count |១|
    block |តត្ថេវ មណ្ឌកប្បម្ហិ អហុ សត្ថា អនុត្តរោ|
    block |អនុបមោ អសមសមោ ផុស្សោ លោកគ្គនាយកោ។|
  count |២|
    block |សោបិ សព្ពំ តមំ ហន្ត្វា វិជដេត្វា មហាជដំ|
    block |សទេវកំ តប្បយន្តោ អភិវស្សិ អមតម្ពុនា។|
  count |៣|
    block |ធម្មចក្កំ បវត្តេន្តេ ផុស្សេ នក្ខត្តមង្គលេ|
    block |កោដិសតសហស្សានំ បឋមាភិសមយោ អហុ។|
  count |៤|
    block |នវុតិសតសហស្សានំ ទុតិយាភិសមយោ អហុ|
    block |អសីតិសតសហស្សានំ តតិយាភិសមយោ អហុ។|
  count |៥|
    block |សន្និបាតា តយោ អាសុំ ផុស្សស្សាបិ មហេសិនោ|
    block |ខីណាសវានំ វិមលានំ សន្តចិត្តាន តាទិនំ។|
  count |៦|
    block |សដ្ឋិសតសហស្សានំ បឋមោ អាសិ សមាគមោ|
    block |បញ្ញាសសតសហស្សានំ ទុតិយោ អាសិ សមាគមោ។|
  count |៧|
    block |ចត្តារីសសតសហស្សានំ តតិយោ អាសិ សមាគមោ|
    block |អនុបាទា វិមុត្តានំ វោច្ឆិន្នបដិសន្ធិនំ។|
  count |៨|
    block |អហំ តេន សមយេន វិជិតាវី នាម ខត្តិយោ|
    block |ឆឌ្ឌយិត្វា មហារជ្ជំ បព្ពជិំ តស្ស សន្តិកេ។|
  count |៩|
    block |សោបិ មំ ពុទ្ធោ ព្យាកាសិ ផុស្សោ លោកគ្គនាយកោ|
    block |ទ្វេនវុតេ ឥតោ កប្បេ អយំ ពុទ្ធោ ភវិស្សតិ។|
  count |១០|
    block |បធានំ បទហិត្វាន…បេ។… ហេស្សាម សម្មុខា ឥមំ។|
  count |១១|
    block |តស្សាបិ វចនំ សុត្វា ភិយ្យោ ចិត្តំ បសាទយិំ|
    block |ឧត្តរិំ វតមធិដ្ឋាសិំ ទសបារមិបូរិយា។|
  count |១២|
    block |សុត្តន្តំ វិនយញ្ចាបិ នវង្គំ សត្ថុសាសនំ|
    block |សព្ពំ បរិយាបុណិត្វា សោភយិំ ជិនសាសនំ។|
  count |១៣|
    block |តត្ថប្បមត្តោ វិហរន្តោ ព្រហ្មំ ភាវេត្វ ភាវនំ|
    block |អភិញ្ញាសុ បារមិំ គន្ត្វា ព្រហ្មលោកមគញ្ឆហំ។|
  count |១៤|
    block |កាសិកំ នាម នគរំ ជយសេនោ នាម ខត្តិយោ|
    block |សិរិមា នាម ជនិកា ផុស្សស្សាបិ មហេសិនោ។|
  count |១៥|
    block |នវវស្សសហស្សានិ អគារំ អជ្ឈ សោ វសិ|
    block |គរុឡបក្ខ ហំស សុវណ្ណភារា តយោ បាសាទមុត្តមា។|
  count |១៦|
    block |តិំសឥត្ថិសហស្សានិ នារិយោ សមលង្កតា|
    block |កិសាគោតមី នាម នារី អនូបមោ នាម អត្រជោ។|
  count |១៧|
    block |និមិត្តេ ចតុរោ ទិស្វា ហត្ថិយានេន និក្ខមិ|
    block |ឆមាសំ បធានចារំ អចរី បុរិសុត្តមោ។|
  count |១៨|
    block |ព្រហ្មុនា យាចិតោ សន្តោ ផុស្សោ លោកគ្គនាយកោ|
    block |វត្តិ ចក្កំ មហាវីរោ មិគទាយេ នរុត្តមោ។|
  count |១៩|
    block |សុរក្ខិតោ ធម្មសេនោ អហេសុំ អគ្គសាវកា|
    block |សភិយោ នាមុបដ្ឋាកោ ផុស្សស្សាបិ មហេសិនោ។|
  count |២០|
    block |ចាលា ច ឧបចាលា ច អហេសុំ អគ្គសាវិកា|
    block |ពោធិ តស្ស ភគវតោ អាមណ្ឌោតិ បវុច្ចតិ។|
  count |២១|
    block |ធនញ្ចយោ វិសាខោ ច អហេសុំ អគ្គុបដ្ឋកា|
    block |បទុមា ចេវ នាគា ច អហេសុំ អគ្គុបដ្ឋិកា។|
  count |២២|
    block |អដ្ឋបណ្ណាសរតនំ សោបិ អច្ចុគ្គតោ មុនិ|
    block |សោភតេ សតរំសីវ ឧឡុរាជាវ បូរិតោ។|
  count |២៣|
    block |នវុតិវស្សសហស្សានិ អាយុ វិជ្ជតិ តាវទេ|
    block |តាវតា តិដ្ឋមានោ សោ តារេសិ ជនតំ ពហុំ។|
  count |២៤|
    block |ឱវទិត្វា ពហូ សត្តេ សន្តារេត្វា ពហូ ជនេ|
    block |សោបិ សត្ថា អតុលយសោ និព្ពុតោ សោ សសាវកោ។|
  count |២៥|
    block |ផុស្សោ ជិនវរោ សត្ថា សេនារាមម្ហិ និព្ពុតោ|
    block |ធាតុវិត្ថារិកំ អាសិ តេសុ តេសុ បទេសតោតិ។|
  stand |ផុស្សស្ស ភគវតោ វំសោ អដ្ឋារសមោ។|
