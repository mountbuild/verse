block |១៦។ អត្ថទស្សីពុទ្ធវំសោ|
  count |១|
    block |តត្ថេវ មណ្ឌកប្បម្ហិ អត្ថទស្សី មហាយសោ|
    block |មហាតមំ និហន្ត្វាន បត្តោ សម្ពោធិមុត្តមំ។|
  count |២|
    block |ព្រហ្មុនា យាចិតោ សន្តោ ធម្មចក្កំ បវត្តយិ|
    block |អមតេន តប្បយី លោកំ ទសសហស្សិសទេវកំ។|
  count |៣|
    block |តស្សាបិ លោកនាថស្ស អហេសុំ អភិសមយា តយោ|
    block |កោដិសតសហស្សានំ បឋមាភិសមយោ អហុ។|
  count |៤|
    block |យទា ពុទ្ធោ អត្ថទស្សី ចរតេ ទេវចារិកំ|
    block |កោដិសតសហស្សានំ ទុតិយាភិសមយោ អហុ។|
  count |៥|
    block |បុនាបរំ យទា ពុទ្ធោ ទេសេសិ បិតុសន្តិកេ|
    block |កោដិសតសហស្សានំ តតិយាភិសមយោ អហុ។|
  count |៦|
    block |សន្និបាតា តយោ អាសុំ តស្សាបិ ច មហេសិនោ|
    block |ខីណាសវានំ វិមលានំ សន្តចិត្តាន តាទិនំ។|
  count |៧|
    block |អដ្ឋនវុតិសហស្សានំ បឋមោ អាសិ សមាគមោ|
    block |អដ្ឋាសីតិសហស្សានំ ទុតិយោ អាសិ សមាគមោ។|
  count |៨|
    block |អដ្ឋសត្តតិសតសហស្សានំ តតិយោ អាសិ សមាគមោ|
    block |អនុបាទា វិមុត្តានំ វិមលានំ មហេសិនំ។|
  count |៩|
    block |អហំ តេន សមយេន ជដិលោ ឧគ្គតាបនោ|
    block |សុសីមោ នាម នាមេន មហិយា សេដ្ឋសម្មតោ។|
  count |១០|
    block |ទិព្ពំ មន្ទារវំ បុប្ផំ បទុមំ បារិឆត្តកំ|
    block |ទេវលោកាហរិត្វាន សម្ពុទ្ធមភិបូជយិំ។|
  count |១១|
    block |សោបិ មំ ពុទ្ធោ ព្យាកាសិ អត្ថទស្សី មហាមុនិ|
    block |អដ្ឋារសេ កប្បសតេ អយំ ពុទ្ធោ ភវិស្សតិ។|
  count |១២|
    block |បធានំ បទហិត្វាន…បេ។… ហេស្សាម សម្មុខា ឥមំ។|
  count |១៣|
    block |តស្សាបិ វចនំ សុត្វា ហដ្ឋោ សំវិគ្គមានសោ|
    block |ឧត្តរិំ វតមធិដ្ឋាសិំ ទសបារមិបូរិយា។|
  count |១៤|
    block |សោភណំ នាម នគរំ សាគរោ នាម ខត្តិយោ|
    block |សុទស្សនា នាម ជនិកា អត្ថទស្សិស្ស សត្ថុនោ។|
  count |១៥|
    block |ទសវស្សសហស្សានិ អគារំ អជ្ឈ សោ វសិ|
    block |អមរគិរិ សុគិរិ វាហនា តយោ បាសាទមុត្តមា។|
  count |១៦|
    block |តេត្តិំសញ្ច សហស្សានិ នារិយោ សមលង្កតា|
    block |វិសាខា នាម នារី ច សេលោ នាមាសិ អត្រជោ។|
  count |១៧|
    block |និមិត្តេ ចតុរោ ទិស្វា អស្សយានេន និក្ខមិ|
    block |អនូនអដ្ឋមាសានិ បធានំ បទហី ជិនោ។|
  count |១៨|
    block |ព្រហ្មុនា យាចិតោ សន្តោ អត្ថទស្សី មហាយសោ|
    block |វត្តិ ចក្កំ មហាវីរោ អនោមុយ្យានេ នរាសភោ។|
  count |១៩|
    block |សន្តោ ច ឧបសន្តោ ច អហេសុំ អគ្គសាវកា|
    block |អភយោ នាមុបដ្ឋាកោ អត្ថទស្សិស្ស សត្ថុនោ។|
  count |២០|
    block |ធម្មា ចេវ សុធម្មា ច អហេសុំ អគ្គសាវិកា|
    block |ពោធិ តស្ស ភគវតោ ចម្បកោតិ បវុច្ចតិ។|
  count |២១|
    block |នកុលោ ច និសភោ ច អហេសុំ អគ្គុបដ្ឋកា|
    block |មកិលា ច សុនន្ទា ច អហេសុំ អគ្គុបដ្ឋិកា។|
  count |២២|
    block |សោបិ ពុទ្ធោ អសមសមោ អសីតិហត្ថមុគ្គតោ|
    block |សោភតេ សាលរាជាវ ឧឡុរាជាវ បូរិតោ។|
  count |២៣|
    block |តស្ស បាកតិកា រំសី អនេកសតកោដិយោ|
    block |ឧទ្ធំ អធោ ទស ទិសា ផរន្តិ យោជនំ សទា។|
  count |២៤|
    block |សោបិ ពុទ្ធោ នរាសភោ សព្ពសត្តុត្តមោ មុនិ|
    block |វស្សសតសហស្សានិ លោកេ អដ្ឋាសិ ចក្ខុមា។|
  count |២៥|
    block |អតុលំ ទស្សេត្វា ឱភាសំ វិរោចេត្វា សទេវកេ|
    block |សោបិ អនិច្ចតំ បត្តោ យថគ្គុបាទានសង្ខយា។|
  count |២៦|
    block |អត្ថទស្សី ជិនវរោ អនោមារាមម្ហិ និព្ពុតោ|
    block |ធាតុវិត្ថារិកំ អាសិ តេសុ តេសុ បទេសតោតិ។|
  stand |អត្ថទស្សិស្ស ភគវតោ វំសោ ចុទ្ទសមោ។|
