block |១៨។ សិទ្ធត្ថពុទ្ធវំសោ|
  count |១|
    block |ធម្មទស្សិស្ស អបរេន សិទ្ធត្ថោ នាម នាយកោ|
    block |និហនិត្វា តមំ សព្ពំ សូរិយោ អព្ភុគ្គតោ យថា។|
  count |២|
    block |សោបិ បត្វាន សម្ពោធិំ សន្តារេន្តោ សទេវកំ|
    block |អភិវស្សិ ធម្មមេឃេន និព្ពាបេន្តោ សទេវកំ។|
  count |៣|
    block |តស្សាបិ អតុលតេជស្ស អហេសុំ អភិសមយា តយោ|
    block |កោដិសតសហស្សានំ បឋមាភិសមយោ អហុ។|
  count |៤|
    block |បុនាបរំ ភីមរថេ យទា អាហនិ ទុន្ទុភិំ|
    block |តទា នវុតិកោដីនំ ទុតិយាភិសមយោ អហុ។|
  count |៥|
    block |យទា ពុទ្ធោ ធម្មំ ទេសេសិ វេភារេ សោ បុរុត្តមេ|
    block |តទា នវុតិកោដីនំ តតិយាភិសមយោ អហុ។|
  count |៦|
    block |សន្និបាតា តយោ អាសុំ តស្មិម្បិ ទ្វិបទុត្តមេ|
    block |ខីណាសវានំ វិមលានំ សន្តចិត្តាន តាទិនំ។|
  count |៧|
    block |កោដិសតានំ នវុតីនំ អសីតិយាបិ ច កោដិនំ|
    block |ឯតេ អាសុំ តយោ ឋានា វិមលានំ សមាគមេ។|
  count |៨|
    block |អហំ តេន សមយេន មង្គលោ នាម តាបសោ|
    block |ឧគ្គតេជោ ទុប្បសហោ អភិញ្ញាពលសមាហិតោ។|
  count |៩|
    block |ជម្ពុតោ ផលមានេត្វា សិទ្ធត្ថស្ស អទាសហំ|
    block |បដិគ្គហេត្វា សម្ពុទ្ធោ ឥទំ វចនមព្រវិ។|
  count |១០|
    block |បស្សថ ឥមំ តាបសំ ជដិលំ ឧគ្គតាបនំ|
    block |ចតុន្នវុតិតោ កប្បេ អយំ ពុទ្ធោ ភវិស្សតិ។|
  count |១១|
    block |បធានំ បទហិត្វាន…បេ។… ហេស្សាម សម្មុខា ឥមំ។|
  count |១២|
    block |តស្សាបិ វចនំ សុត្វា ភិយ្យោ ចិត្តំ បសាទយិំ|
    block |ឧត្តរិំ វតមធិដ្ឋាសិំ ទសបារមិបូរិយា។|
  count |១៣|
    block |វេភារំ នាម នគរំ ឧទេនោ នាម ខត្តិយោ|
    block |សុផស្សា នាម ជនិកា សិទ្ធត្ថស្ស មហេសិនោ។|
  count |១៤|
    block |ទសវស្សសហស្សានិ អគារំ អជ្ឈ សោ វសិ|
    block |កោកាសុប្បលកោកនទា តយោ បាសាទមុត្តមា។|
  count |១៥|
    block |តិសោឡសសហស្សានិ នារិយោ សមលង្កតា|
    block |សោមនស្សា នាម សា នារី អនុបមោ នាម អត្រជោ។|
  count |១៦|
    block |និមិត្តេ ចតុរោ ទិស្វា សិវិកាយាភិនិក្ខមិ|
    block |អនូនទសមាសានិ បធានំ បទហី ជិនោ។|
  count |១៧|
    block |ព្រហ្មុនា យាចិតោ សន្តោ សិទ្ធត្ថោ លោកនាយកោ|
    block |វត្តិ ចក្កំ មហាវីរោ មិគទាយេ នរុត្តមោ។|
  count |១៨|
    block |សម្ពលោ ច សុមិត្តោ ច អហេសុំ អគ្គសាវកា|
    block |រេវតោ នាមុបដ្ឋាកោ សិទ្ធត្ថស្ស មហេសិនោ។|
  count |១៩|
    block |សីវលា ច សុរាមា ច អហេសុំ អគ្គសាវិកា|
    block |ពោធិ តស្ស ភគវតោ កណិការោតិ វុច្ចតិ។|
  count |២០|
    block |សុប្បិយោ ច សមុទ្ទោ ច អហេសុំ អគ្គុបដ្ឋកា|
    block |រម្មា ចេវ សុរម្មា ច អហេសុំ អគ្គុបដ្ឋិកា។|
  count |២១|
    block |សោ ពុទ្ធោ សដ្ឋិរតនំ អហោសិ នភមុគ្គតោ|
    block |កញ្ចនគ្ឃិយសង្កាសោ ទសសហស្សី វិរោចតិ។|
  count |២២|
    block |សោបិ ពុទ្ធោ អសមសមោ អតុលោ អប្បដិបុគ្គលោ|
    block |វស្សសតសហស្សានិ លោកេ អដ្ឋាសិ ចក្ខុមា។|
  count |២៣|
    block |វិបុលំ បភំ ទស្សយិត្វា បុប្ផាបេត្វាន សាវកេ|
    block |វិលាសេត្វា សមាបត្យា និព្ពុតោ សោ សសាវកោ។|
  count |២៤|
    block |សិទ្ធត្ថោ មុនិវរោ ពុទ្ធោ អនោមារាមម្ហិ និព្ពុតោ|
    block |តត្ថេវស្ស ថូបវរោ ចតុយោជនមុគ្គតោតិ។|
  stand |សិទ្ធត្ថស្ស ភគវតោ វំសោ សោឡសមោ។|
