block |១៣។ តេរសកនិបាតោ|
  count |  |
  block |៤៧៤។ អម្ពជាតកំ ១|
  count |១|
    block |អហាសិ មេ អម្ពផលានិ បុព្ពេ អណូនិ ថូលានិ ច ព្រហ្មចារិ|
    block |តេហេវ មន្តេហិ ន ទានិ តុយ្ហំ ទុមប្ផលា បាតុភវន្តិ ព្រហ្មេ។|
  count |២|
    block |នក្ខត្តយោគំ បដិមានយាមិ ខណំ មុហុត្តញ្ច មន្តេ ន បស្សំ|
    block |នក្ខត្តយោគញ្ច ខណញ្ច លទ្ធា អទ្ធាហរិស្សម្ពផលំ បហូតំ។|
  count |៣|
    block |នក្ខត្តយោគំ ន បុរេ អភាណិ ខណំ មុហុត្តំ ន បុរេ អសំសិ|
    block |សយំ ហរី អម្ពផលំ បហូតំ វណ្ណេន គន្ធេន រសេនុបេតំ។|
  count |៤|
    block |មន្តាភិជប្បេន បុរេ ហិ តុយ្ហំ ទុមប្ផលា បាតុភវន្តិ ព្រហ្មេ|
    block |ស្វាជ្ជ ន បារេសិ ជប្បម្បិ មន្តំ អយំ សោ កោ នាម តវជ្ជ ធម្មោ។|
  count |៥|
    block |ចណ្ឌាលបុត្តោ មម សម្បទាសិ ធម្មេន មន្តេ បកតិញ្ច សំសិ|
    block |មា ចស្សុ មេ បុច្ឆិតោ នាមគោត្តំ គុយ្ហិត្ថោ អត្ថំ វិជហេយ្យ មន្តោ។|
  count |៦|
    block |សោហំ ជនិន្ទេន ជនម្ហិ បុដ្ឋោ មក្ខាភិភូតោ អលិកំ អភាណិំ|
    block |មន្តា ឥមេ ព្រាហ្មណស្សាតិ មិច្ឆា បហីនមន្តោ កបណោ រុទាមិ។|
  count |៧|
    block |ឯរណ្ឌា បុចិមន្ទា វា អថ វា បាលិភទ្ទកា|
    block |មធុំ មធុត្ថិកោ វិន្ទេ សោ ហិ តស្ស ទុមុត្តមោ។|
  count |៨|
    block |ខត្តិយា ព្រាហ្មណា វេស្សា សុទ្ទា ចណ្ឌាលបុក្កុសា|
    block |យម្ហា ធម្មំ វិជានេយ្យ សោ ហិ តស្ស នរុត្តមោ។|
  count |៩|
    block |ឥមស្ស ទណ្ឌញ្ច វធញ្ច ទត្វា គលេ គហេត្វា ខលយាថ ជម្មំ|
    block |យោ ឧត្តមត្ថំ កសិរេន លទ្ធំ មានាតិមានេន វិនាសយិត្ថ។|
  count |១០|
    block |យថា សមំ មញ្ញមានោ បតេយ្យ សោព្ភំ គុហំ នរកំ បូតិបាទំ|
    block |រជ្ជូតិ វា អក្កមេ កណ្ហសប្បំ អន្ធោ យថា ជោតិមធិដ្ឋហេយ្យ|
    block |ឯវម្បិ មំ ត្វំ ខលិតំ សបញ្ញ បហីនមន្តស្ស បុនប្បទាហិ។|
  count |១១|
    block |ធម្មេន មន្តំ តវ សម្បទាសិំ តុវម្បិ ធម្មេន បរិគ្គហេសិ|
    block |បកតិម្បិ តេ អត្តមនោ អសំសិំ ធម្មេ ឋិតំ តំ ន ជហេយ្យ មន្តោ។|
  count |១២|
    block |យោ ពាល មន្តំ កសិរេន លទ្ធំ យំ ទុល្លភំ អជ្ជ មនុស្សលោកេ|
    block |កិញ្ចាបិ លទ្ធា ជីវិតុំ អប្បបញ្ញោ វិនាសយី អលិកំ ភាសមានោ។|
  count |១៣|
    block |ពាលស្ស មូឡ្ហស្ស អកតញ្ញុនោ ច មុសា ភណន្តស្ស អសញ្ញតស្ស|
    block |មន្តេ មយំ តាទិសកេ ន ទេម កុតោ មន្តា គច្ឆ ន មយ្ហ រុច្ចសីតិ។|
  stand |អម្ពជាតកំ បឋមំ។|
  count |  |
  block |៤៧៥។ ផន្ទនជាតកំ ២|
  count |១៤|
    block |កុឋារិហត្ថោ បុរិសោ វនមោគយ្ហ តិដ្ឋសិ|
    block |បុដ្ឋោ មេ សម្ម អក្ខាហិ កិំ ទារុំ ឆេតុមិច្ឆសិ។|
  count |១៥|
    block |ឥស្សោ វនានិ ចរសិ សមានិ វិសមានិ ច|
    block |បុដ្ឋោ មេ សម្ម អក្ខាហិ កិំ ទារុំ នេមិយា ទឡ្ហំ។|
  count |១៦|
    block |នេវ សាលោ ន ខទិរោ នាស្សកណ្ណោ កុតោ ធវោ|
    block |រុក្ខោ ច ផន្ទនោ នាម តំ ទារុំ នេមិយា ទឡ្ហំ។|
  count |១៧|
    block |កីទិសានិស្ស បត្តានិ ខន្ធោ វា បន កីទិសោ|
    block |បុដ្ឋោ មេ សម្ម អក្ខាហិ យថា ជានេមុ ផន្ទនំ។|
  count |១៨|
    block |យស្ស សាខា បលម្ពន្តិ នមន្តិ ន ច ភញ្ជរេ|
    block |សោ រុក្ខោ ផន្ទនោ នាម យស្ស មូលេ អហំ ឋិតោ។|
  count |១៩|
    block |អរានំ ចក្កនាភីនំ ឦសានេមិរថស្ស ច|
    block |សព្ពស្ស តេ កម្មនិយោ អយំ ហេស្សតិ ផន្ទនោ។|
  count |២០|
    block |ឥតិ ផន្ទនរុក្ខោបិ តាវទេ អជ្ឈភាសថ|
    block |មយ្ហម្បិ វចនំ អត្ថិ ភារទ្វាជ សុណោហិ មេ។|
  count |២១|
    block |ឥស្សស្ស ឧបក្ខន្ធម្ហា ឧក្កច្ច ចតុរង្គុលំ|
    block |តេន នេមិំ បសារេសិ ឯវំ ទឡ្ហតរំ សិយា។|
  count |២២|
    block |ឥតិ ផន្ទនរុក្ខោបិ វេរំ អប្បេសិ តាវទេ|
    block |ជាតានញ្ច អជាតានំ ឥស្សានំ ទុក្ខមាវហិ។|
  count |២៣|
    block |ឥច្ចេវំ ផន្ទនោ ឥស្សំ ឥស្សោ ច បន ផន្ទនំ|
    block |អញ្ញមញ្ញំ វិវាទេន អញ្ញមញ្ញមឃាតយុំ។|
  count |២៤|
    block |ឯវមេវ មនុស្សានំ វិវាទោ យត្ថ ជាយតិ|
    block |មយូរនច្ចំ នច្ចន្តិ យថា តេ ឥស្សផន្ទនា។|
  count |២៥|
    block |តំ វោ វទាមិ ភទ្ទំ វោ យាវន្តេត្ថ សមាគតា|
    block |សម្មោទថ មា វិវទថ មា ហោថ ឥស្សផន្ទនា។|
  count |២៦|
    block |សាមគ្គិមេវ សិក្ខេថ ពុទ្ធេហេតំ បសំសិតំ|
    block |សាមគ្គិរតោ ធម្មដ្ឋោ យោគក្ខេមា ន ធំសតីតិ។|
  stand |ផន្ទនជាតកំ ទុតិយំ។|
  count |  |
  block |៤៧៦។ ជវនហំសជាតកំ ៣|
  count |២៧|
    block |ឥធេវ ហំស និបត បិយំ មេ តវ ទស្សនំ|
    block |ឥស្សរោសិ អនុប្បត្តោ យមិធត្ថិ បវេទយ។|
  count |២៨|
    block |សវនេន ឯកស្ស បិយា ភវន្តិ ទិស្វា បនេកស្ស វិយេតិ ឆន្ទោ|
    block |ទិស្វា ច សុត្វា ច បិយា ភវន្តិ កច្ចិន្នុ មេ បីយសិ ទស្សនេន។|
  count |២៩|
    block |សវនេន បិយោ មេសិ ភិយ្យោ ចាគម្ម ទស្សនំ|
    block |ឯវំ បិយទស្សនោ មេ វស ហំស មមន្តិកេ។|
  count |៣០|
    block |វសេយ្យាម តវាគារេ និច្ចំ សក្កតបូជិតា|
    block |មត្តោ ច ឯកទា វជ្ជេ ហំសរាជំ បចន្តុ មេ។|
  count |៣១|
    block |ធិរត្ថុ តំ មជ្ជបានំ យំ មេ បិយតរំ តយា|
    block |ន ចាបិ មជ្ជំ បិស្សាមិ យាវ មេ វច្ឆសី ឃរេ។|
  count |៣២|
    block |សុវិជានំ សិង្គាលានំ សកុណានញ្ច វស្សិតំ|
    block |មនុស្សវស្សិតំ រាជ ទុព្ពិជានតរំ តតោ។|
  count |៣៣|
    block |អបិ ចេ មញ្ញតី បោសោ ញាតិ មិត្តោ សខាតិ វា|
    block |យោ បុព្ពេ សុមនោ ហុត្វា បច្ឆា សម្បជ្ជតេ ទិសោ។|
  count |៣៤|
    block |យស្មិំ មនោ និវិសតិ អវិទូរេ សហាបិ សោ|
    block |សន្តិកេបិ ហិ សោ ទូរេ យស្មិំ នាវិសតេ មនោ។|
  count |៣៥|
    block |អន្តោបិ សោ ហោតិ បសន្នចិត្តោ បារំ សមុទ្ទស្ស បសន្នចិត្តោ|
    block |អន្តោបិ សោ ហោតិ បទុដ្ឋចិត្តោ បារំ សមុទ្ទស្ស បទុដ្ឋចិត្តោ។|
  count |៣៦|
    block |សំវសន្តា វិវសន្តិ យេ ទិសា តេ រថេសភ|
    block |អារា សន្តោ សំវសន្តិ មនសា រដ្ឋវឌ្ឍន។|
  count |៣៧|
    block |អតិចិរំ និវាសេន បិយោ ភវតិ អប្បិយោ|
    block |អាមន្ត ខោ តំ គច្ឆាម បុរា តេ ហោម អប្បិយា។|
  count |៣៨|
    block |ឯវំ ចេ យាចមានានំ អញ្ជលិំ នាវពុជ្ឈសិ|
    block |បរិចារកានំ សតំ វចនំ ន ករោសិ នោ|
    block |ឯវំ តំ អភិយាចាម បុន កយិរាសិ បរិយាយំ។|
  count |៣៩|
    block |ឯវំ ចេ នោ វិហរតំ អន្តរាយោ ន ហេស្សតិ|
    block |តុយ្ហញ្ចាបិ មហារាជ មយ្ហញ្ច រដ្ឋវឌ្ឍន|
    block |អប្បេវ នាម បស្សេមុ អហោរតានមច្ចយេតិ។|
  stand |ជវនហំសជាតកំ តតិយំ។|
  count |  |
  block |៤៧៧។ ចូឡនារទជាតកំ ៤|
  count |៤០|
    block |ន តេ កដ្ឋានិ ភិន្នានិ ន តេ ឧទកមាភតំ|
    block |អគ្គីបិ តេ ន ហាបិតោ កិំ នុ មន្ទោវ ឈាយសិ។|
  count |៤១|
    block |ន ឧស្សហេ វនេ វត្ថុំ កស្សបាមន្តយាមិ តំ|
    block |ទុក្ខោ វាសោ អរញ្ញស្មិំ រដ្ឋំ ឥច្ឆាមិ គន្តវេ។|
  count |៤២|
    block |យថា អហំ ឥតោ គន្ត្វា យស្មិំ ជនបទេ វសំ|
    block |អាចារំ ព្រហ្មេ សិក្ខេយ្យំ តំ ធម្មំ អនុសាស មំ។|
  count |៤៣|
    block |សចេ អរញ្ញំ ហិត្វាន វនមូលផលានិ ច|
    block |រដ្ឋេ រោចយសេ វាសំ តំ ធម្មំ និសាមេហិ មេ។|
  count |៤៤|
    block |វិសំ មា បដិសេវិត្ថោ បបាតំ បរិវជ្ជយ|
    block |បង្កេ ច មា វិសីទិត្ថោ យត្តោ ចាសីវិសេ ចរេ។|
  count |៤៥|
    block |កិំ នុ វិសំ បបាតោ វា បង្កោ វា ព្រហ្មចារិនំ|
    block |កំ ត្វំ អាសីវិសំ ព្រូសិ តំ មេ អក្ខាហិ បុច្ឆិតោ|
  count |៤៦|
    block |អាសវោ តាត លោកស្មិំ សុរា នាម បវុច្ចតិ|
    block |មនុញ្ញោ សុរភី វគ្គុ សាទុ ខុទ្ទរសូបមោ|
    block |វិសំ តទាហុ អរិយា សេ ព្រហ្មចរិយស្ស នារទ។|
  count |៤៧|
    block |ឥត្ថិយោ តាត លោកស្មិំ បមត្តំ បមថេន្តិ តា|
    block |ហរន្តិ យុវិនោ ចិត្តំ តូលំ ភដ្ឋំវ មាលុតោ|
    block |បបាតោ ឯសោ អក្ខាតោ ព្រហ្មចរិយស្ស នារទ។|
  count |៤៨|
    block |លាភោ សិលោកោ សក្ការោ បូជា បរកុលេសុ ច|
    block |បង្កោ ឯសោ ច អក្ខាតោ ព្រហ្មចរិយស្ស នារទ។|
  count |៤៩|
    block |សសត្ថា តាត រាជានោ អាវសន្តិ មហិំ ឥមំ|
    block |តេ តាទិសេ មនុស្សិន្ទេ មហន្តេ តាត នារទ។|
  count |៥០|
    block |ឥស្សរានំ អធិបតីនំ ន តេសំ បាទតោ ចរេ|
    block |អាសីវិសោតិ អក្ខាតោ ព្រហ្មចរិយស្ស នារទ។|
  count |៥១|
    block |ភត្តត្ថោ ភត្តកាលេ ច យំ គេហមុបសង្កមេ|
    block |យទេត្ថ កុសលំ ជញ្ញា តត្ថ ឃាសេសនំ ចរេ។|
  count |៥២|
    block |បវិសិត្វា បរកុលំ បានត្ថំ ភោជនាយ វា|
    block |មិតំ ខាទេ មិតំ ភុញ្ជេ ន ច រូបេ មនំ ករេ។|
  count |៥៣|
    block |គោដ្ឋំ មជ្ជំ កិរាដញ្ច សភា និកិរណានិ ច|
    block |អារកា បរិវជ្ជេហិ យានីវ វិសមំ បថន្តិ។|
  stand |ចូឡនារទជាតកំ ចតុត្ថំ។|
  count |  |
  block |៤៧៨។ ទូតជាតកំ ៥|
  count |៥៤|
    block |ទូតេ តេ ព្រហ្មេ បាហេសិំ គង្គាតីរស្មិ ឈាយតោ|
    block |តេសំ បុដ្ឋោ ន ព្យាកាសិ ទុក្ខំ គុយ្ហមតំ នុ តេ។|
  count |៥៥|
    block |សចេ តេ ទុក្ខមុប្បជ្ជេ កាសីនំ រដ្ឋវឌ្ឍន|
    block |មា ខោ នំ តស្ស អក្ខាហិ យោ តំ ទុក្ខា ន មោចយេ។|
  count |៥៦|
    block |យោ តស្ស ទុក្ខជាតស្ស ឯកង្គមបិ ភាគសោ|
    block |វិប្បមោចេយ្យ ធម្មេន កាមំ តស្ស បវេទយ។|
  count |៥៧|
    block |សុវិជានំ សិង្គាលានំ សកុណានញ្ច វស្សិតំ|
    block |មនុស្សវស្សិតំ រាជ ទុព្ពិជានតរំ តតោ។|
  count |៥៨|
    block |អបិ ចេ មញ្ញតី បោសោ ញាតិ មិត្តោ សខាតិ វា|
    block |យោ បុព្ពេ សុមនោ ហុត្វា បច្ឆា សម្បជ្ជតេ ទិសោ។|
  count |៥៩|
    block |យោ អត្តនោ ទុក្ខមនានុបុដ្ឋោ បវេទយេ ជន្តុ អកាលរូបេ|
    block |អានន្ទិនោ តស្ស ភវន្តិមិត្តា ហិតេសិនោ តស្ស ទុខី ភវន្តិ។|
  count |៦០|
    block |កាលញ្ច ញត្វាន តថាវិធស្ស មេធាវីនំ ឯកមនំ វិទិត្វា|
    block |អក្ខេយ្យ តិព្ពានិ បរស្ស ធីរោ សណ្ហំ គិរំ អត្ថវតិំ បមុញ្ចេ។|
  count |៦១|
    block |សចេ ច ជញ្ញា អវិសយ្ហមត្តនោ ន តេ ហិ មយ្ហំ សុខាគមាយ|
    block |ឯកោវ តិព្ពានិ សហេយ្យ ធីរោ សច្ចំ ហិរោត្តប្បមបេក្ខមានោ។|
  count |៦២|
    block |អហំ រដ្ឋានិ វិចរន្តោ និគមេ រាជធានិយោ|
    block |ភិក្ខមានោ មហារាជ អាចរិយស្ស ធនត្ថិកោ។|
  count |៦៣|
    block |គហបតី រាជបុរិសេ មហាសាលេ ច ព្រាហ្មណេ|
    block |អលត្ថំ សត្ត និក្ខានិ សុវណ្ណស្ស ជនាធិប|
    block |តេ មេ នដ្ឋា មហារាជ តស្មា សោចាមហំ ភុសំ។|
  count |៦៤|
    block |បុរិសា តេ មហារាជ មនសានុវិចិន្តិតា|
    block |នាលំ ទុក្ខា បមោចេតុំ តស្មា តេសំ ន ព្យាហរិំ។|
  count |៦៥|
    block |ត្វញ្ច ខោ មេ មហារាជ មនសានុវិចិន្តិតោ|
    block |អលំ ទុក្ខា បមោចេតុំ តស្មា តុយ្ហំ បវេទយិំ។|
  count |៦៦|
    block |តស្សាទាសិ បសន្នត្តោ កាសីនំ រដ្ឋវឌ្ឍនោ|
    block |ជាតរូបមយេ និក្ខេ សុវណ្ណស្ស ចតុទ្ទសាតិ។|
  stand |ទូតជាតកំ បញ្ចមំ។|
  count |  |
  block |៤៧៩។ កាលិង្គពោធិជាតកំ ៦|
  count |៦៧|
    block |រាជា កាលិង្គោ ចក្កវត្តិ ធម្មេន បថវិមនុសាសំ|
    block |អគមា ពោធិសមីបំ នាគេន មហានុភាវេន។|
  count |៦៨|
    block |កាលិង្គោ ភារទ្វាជោ ច រាជានំ កាលិង្គំ សមណកោលញ្ញំ|
    block |ចក្កំ វត្តយតោ បរិគ្គហេត្វា បញ្ជលី ឥទមវោច។|
  count |៦៩|
    block |បច្ចោរោហ មហារាជ ភូមិភាគោ យថា សមណុគ្គតោ|
    block |ឥធ អនធិវរា ពុទ្ធា អភិសម្ពុទ្ធា វិរោចន្តិ។|
  count |៧០|
    block |បទក្ខិណតោ អាវដ្ដា តិណលតា អស្មិំ ភូមិភាគស្មិំ|
    block |បថវិយា នាភិយំ មណ្ឌោ ឥតិ នោ សុតំ មន្តេ មហារាជ។|
  count |៧១|
    block |សាគរបរិយន្តាយ មេទិនិយា សព្ពភូតធរណិយា|
    block |បថវិយា អយំ មណ្ឌោ ឱរោហិត្វា នមោ ករោហិ។|
  count |៧២|
    block |យេ តេ ភវន្តិ នាគា ច អភិជាតា ច កុញ្ជរា|
    block |ឯត្តាវតា បទេសំ តេ នាគា នេវ មុបយន្តិ។|
  count |៧៣|
    block |អភិជាតោ នាគោ កាមំ បេសេហិ កុញ្ជរំ ទន្តិំ|
    block |ឯត្តាវតា បទេសោ សក្កា នាគេន មុបគន្តុំ។|
  count |៧៤|
    block |តំ សុត្វា រាជា កាលិង្គោ វេយ្យញ្ជនិកវចោ និសាមេត្វា|
    block |សម្បេសេសិ នាគំ ញស្សាម មយំ យថិមស្សិទំ វចនំ។|
  count |៧៥|
    block |សម្បេសិតោ ច រញ្ញា នាគោ កោញ្ចោវ អភិនទិត្វាន|
    block |បដិសក្កិត្វា និសីទិ គរុំវ ភារំ អសហមានោ។|
  count |៧៦|
    block |កាលិង្គភារទ្វាជោ នាគំ ខីណាយុកំ វិទិត្វាន|
    block |រាជានំ កាលិង្គំ តរមានោ អជ្ឈភាសិត្ថ|
    block |អញ្ញំ សង្កម នាគំ នាគោ ខីណាយុកោ មហារាជ។|
  count |៧៧|
    block |តំ សុត្វា កាលិង្គោ តរមានោ សង្កមី នាគំ|
    block |សង្កន្តេវ រញ្ញេ នាគោ តត្ថេវ បតិ ភុម្យា|
    block |វេយ្យញ្ជនិកវចោ យថា តថា អហុ នាគោ។|
  count |៧៨|
    block |កាលិង្គោ រាជា កាលិង្គំ ព្រាហ្មណំ ឯតទវោច|
    block |ត្វមេវ អសិ សម្ពុទ្ធោ សព្ពញ្ញូ សព្ពទស្សាវី។|
  count |៧៩|
    block |តំ អនធិវាសេន្តោ កាលិង្គំ ព្រាហ្មណោ ឥទមវោច|
    block |វេយ្យញ្ជនិកា ហិ មយំ ពុទ្ធា សព្ពញ្ញុនោ មហារាជ។|
  count |៨០|
    block |សព្ពញ្ញូ សព្ពវិទូ ច ពុទ្ធា ន លក្ខណេន ជានន្តិ|
    block |អាគមពលសា ហិ មយំ ពុទ្ធា សព្ពំ បជានន្តិ។|
  count |៨១|
    block |មហយិត្វា សម្ពោធិំ នានាតុរិយេហិ វជ្ជមានេហិ|
    block |មាលាវិលេបនំ អភិហរិត្វា អថ រាជា មនុបាយាសិ។|
  count |៨២|
    block |សដ្ឋិ វាហសហស្សានិ បុប្ផានំ សន្និបាតយិ|
    block |បូជេសិ រាជា កាលិង្គោ ពោធិមណ្ឌមនុត្តរន្តិ។|
  stand |កាលិង្គពោធិជាតកំ ឆដ្ឋំ។|
  count |  |
  block |៤៨០។ អកិត្តិជាតកំ ៧|
  count |៨៣|
    block |អកិត្តិំ ទិស្វា សម្មន្តំ សក្កោ ភូតបតី ព្រវិ|
    block |កិំ បត្ថយំ មហាព្រហ្មេ ឯកោ សម្មសិ ឃម្មនិ។|
  count |៨៤|
    block |ទុក្ខោ បុនព្ភវោ សក្ក សរីរស្ស ច ភេទនំ|
    block |សម្មោហមរណំ ទុក្ខំ តស្មា សម្មាមិ វាសវ។|
  count |៨៥|
    block |ឯតស្មិំ តេ សុលបិតេ បតិរូបេ សុភាសិតេ|
    block |វរំ កស្សប តេ ទម្មិ យំ កិញ្ចិ មនសិច្ឆសិ។|
  count |៨៦|
    block |វរំ ចេ មេ អទោ សក្ក សព្ពភូតានមិស្សរ|
    block |យេន បុត្តេ ច ទារេ ច ធនធញ្ញំ បិយានិ ច|
    block |លទ្ធា នរា ន តប្បន្តិ សោ លោភោ ន មយី វសេ។|
  count |៨៧|
    block |ឯតស្មិំ តេ សុលបិតេ បតិរូបេ សុភាសិតេ|
    block |វរំ កស្សប តេ ទម្មិ យំ កិញ្ចិ មនសិច្ឆសិ។|
  count |៨៨|
    block |វរំ ចេ មេ អទោ សក្ក សព្ពភូតានមិស្សរ|
    block |ខេត្តំ វត្ថុំ ហិរញ្ញញ្ច គវស្សំ ទាសបោរិសំ|
    block |យេន ជាតេន ជីយន្តិ សោ ទោសោ ន មយី វសេ។|
  count |៨៩|
    block |ឯតស្មិំ តេ សុលបិតេ បតិរូបេ សុភាសិតេ|
    block |វរំ កស្សប តេ ទម្មិ យំ កិញ្ចិ មនសិច្ឆសិ។|
  count |៩០|
    block |វរំ ចេ មេ អទោ សក្ក សព្ពភូតានមិស្សរ|
    block |ពាលំ ន បស្សេ ន សុណេ ន ច ពាលេន សំវសេ|
    block |ពាលេនល្លាប សល្លាបំ ន ករេ ន ច រោចយេ។|
  count |៩១|
    block |កិំ នុ តេ អករំ ពាលោ វទ កស្សប ការណំ|
    block |កេន កស្សប ពាលស្ស ទស្សនំ នាភិកង្ខសិ។|
  count |៩២|
    block |អនយំ នយតិ ទុម្មេធោ អធុរាយំ និយុញ្ជតិ|
    block |ទុន្នយោ សេយ្យសោ ហោតិ សម្មា វុត្តោ បកុប្បតិ|
    block |វិនយំ សោ ន ជានាតិ សាធុ តស្ស អទស្សនំ។|
  count |៩៣|
    block |ឯតស្មិំ តេ សុលបិតេ បតិរូបេ សុភាសិតេ|
    block |វរំ កស្សប តេ ទម្មិ យំ កិញ្ចិ មនសិច្ឆសិ។|
  count |៩៤|
    block |វរំ ចេ មេ អទោ សក្ក សព្ពភូតានមិស្សរ|
    block |ធីរំ បស្សេ សុណេ ធីរំ ធីរេន សហ សំវសេ|
    block |ធីរេនល្លាបសល្លាបំ តំ ករេ តញ្ច រោចយេ។|
  count |៩៥|
    block |កិំ នុ តេ អករំ ធីរោ វទ កស្សប ការណំ|
    block |កេន កស្សប ធីរស្ស ទស្សនំ អភិកង្ខសិ។|
  count |៩៦|
    block |នយំ នយតិ មេធាវី អធុរាយំ ន យុញ្ជតិ|
    block |សុនយោ សេយ្យសោ ហោតិ សម្មា វុត្តោ ន កុប្បតិ|
    block |វិនយំ សោ បជានាតិ សាធុ តេន សមាគមោ។|
  count |៩៧|
    block |ឯតស្មិំ តេ សុលបិតេ បតិរូបេ សុភាសិតេ|
    block |វរំ កស្សប តេ ទម្មិ យំ កិញ្ចិ មនសិច្ឆសិ។|
  count |៩៨|
    block |វរំ ចេ មេ អទោ សក្ក សព្ពភូតានមិស្សរ|
    block |តតោ រត្យា វិវសានេ សូរិយុគ្គមនំ បតិ|
    block |ទិព្ពា ភក្ខា បាតុភវេយ្យុំ សីលវន្តោ ច យាចកា។|
  count |៩៩|
    block |ទទតោ មេ ន ខីយេថ ទត្វា នានុតបេយ្យហំ|
    block |ទទំ ចិត្តំ បសាទេយ្យំ ឯតំ សក្ក វរំ វរេ។|
  count |១០០|
    block |ឯតស្មិំ តេ សុលបិតេ បតិរូបេ សុភាសិតេ|
    block |វរំ កស្សប តេ ទម្មិ យំ កិញ្ចិ មនសិច្ឆសិ។|
  count |១០១|
    block |វរំ ចេ មេ អទោ សក្ក សព្ពភូតានមិស្សរ|
    block |ន មំ បុន ឧបេយ្យាសិ ឯតំ សក្ក វរំ វរេ។|
  count |១០២|
    block |ពហូហិ វតចរិយាហិ នរា ច អថ នារិយោ|
    block |ទស្សនំ អភិកង្ខន្តិ កិំ នុ មេ ទស្សនេ ភយំ។|
  count |១០៣|
    block |តំ តាទិសំ ទេវវណ្ណំ សព្ពកាមសមិទ្ធិនំ|
    block |ទិស្វា តបោ បមជ្ជេយ្យ ឯតំ តេ ទស្សនេ ភយន្តិ។|
  stand |អកិត្តិជាតកំ សត្តមំ។|
  count |  |
  block |៤៨១។ តក្ការិយជាតកំ ៨|
  count |១០៤|
    block |អហមេវ ទុព្ភាសិតំ ភាសិ ពាលោ ភេកោវរញ្ញេ អហិមវ្ហាយមានោ|
    block |តក្ការិយេ សោព្ភមិមំ បតាមិ ន កិរេវ សាធុ អតិវេលភាណី។|
  count |១០៥|
    block |បប្បោតិ មច្ចោ អតិវេលភាណី ពន្ធំ វធំ សោកបរិទ្ទវញ្ច|
    block |អត្តានមេវ គរហាសិ ឯត្ថ អាចេរ យំ តំ និខណន្តិ សោព្ភេ។|
  count |១០៦|
    block |កិមេវហំ តុណ្ឌិលមនុបុច្ឆិំ ករេយ្យ សំ ភាតរំ កាឡិកាយំ|
    block |នគ្គោវហំ វត្ថយុគញ្ច ជីនោ អយម្បិ អត្ថោ ពហុតាទិសោវ។|
  count |១០៧|
    block |យោ យុជ្ឈមានានមយុជ្ឈមានោ មេណ្ឌន្តរំ អច្ចុបតី កុលិង្គោ|
    block |សោ បិំសិតោ មេណ្ឌសិរេហិ តត្ថ អយម្បិ អត្ថោ ពហុតាទិសោវ។|
  count |១០៨|
    block |ចតុរោ ជនា បោត្ថកមគ្គហេសុំ ឯកញ្ច បោសំ អនុរក្ខមានា|
    block |សព្ពេវ តេ ភិន្នសិរា សយិំសុ អយម្បិ អត្ថោ ពហុតាទិសោវ។|
  count |១០៩|
    block |អជា យថា វេឡុគុម្ពស្មិំ ពទ្ធា អវក្ខិបន្តី អសិមជ្ឈគច្ឆិ|
    block |តេនេវ តស្សា គលកាវកន្តំ អយម្បិ អត្ថោ ពហុតាទិសោវ។|
  count |១១០|
    block |ឥមេ ន ទេវា ន គន្ធព្ពបុត្តា មិគា ឥមេ អត្ថវសំ គតា មេ|
    block |ឯកញ្ច នំ សាយមាសេ បចន្តុ ឯកំ បុនប្បាតរាសេ បចន្តុ។|
  count |១១១|
    block |សតំ សហស្សានិ ទុភាសិតានិ កលម្បិ នាគ្ឃន្តិ សុភាសិតស្ស|
    block |ទុព្ភាសិតំ សង្កមានោ កិលេសោ តស្មា តុណ្ហី កិម្បុរិសា ន ពាល្យា។|
  count |១១២|
    block |យា មេសា ព្យាហាសិ បមុញ្ចថេតំ គិរិញ្ច នំ ហិមវន្តំ នយន្តុ|
    block |ឥមញ្ច ខោ ទេន្តុ មហានសាយ បាតោវ នំ បាតរាសេ បចន្តុ។|
  count |១១៣|
    block |បជ្ជុន្ននាថា បសវោ បសុនាថា អយំ បជា|
    block |ត្វំ នាថោសិ មហារាជ នាថោហំ ភរិយាយ មេ|
    block |ទ្វិន្នមញ្ញតរំ ញត្វា មុត្តោ គច្ឆេយ្យ បព្ពតំ។|
  count |១១៤|
    block |ន វេ និន្ទា សុបរិវជ្ជយេថ នានា ជនា សេវិតព្ពា ជនិន្ទ|
    block |យេនេវ ឯកោ លភតេ បសំសំ តេនេវ អញ្ញោ លភតេ និន្ទិតារំ។|
  count |១១៥|
    block |សព្ពោ លោកោ បរិចិត្តោ អតិចិត្តោ សព្ពោ លោកោ ចិត្តវា សម្ហិ ចិត្តេ|
    block |បច្ចេកចិត្តា បុថុ សព្ពសត្តា កស្សីធ ចិត្តស្ស វសេ ន វត្តេ។|
  count |១១៦|
    block |តុណ្ហី អហូ កិម្បុរិសោ សភរិយោ យោ ទានិ ព្យាហាសិ ភយស្ស ភីតោ|
    block |សោ ទានិ មុត្តោ សុខិតោ អរោគោ វាចាកិរេវត្តវតី នរានន្តិ។|
  stand |តក្ការិយជាតកំ អដ្ឋមំ។|
  count |  |
  block |៤៨២។ រុរុមិគរាជជាតកំ ៩|
  count |១១៧|
    block |តស្ស គាមវរំ ទម្មិ នារិយោ ច អលង្កតា|
    block |យោ មេតំ មិគមក្ខាតិ មិគានំ មិគមុត្តមំ។|
  count |១១៨|
    block |មយ្ហំ គាមវរំ ទេហិ នារិយោ ច អលង្កតា|
    block |អហំ តេ មិគមក្ខិស្សំ មិគានំ មិគមុត្តមំ។|
  count |១១៩|
    block |ឯតស្មិំ វនសណ្ឌស្មិំ អម្ពា សាលា ច បុប្ផិតា|
    block |ឥន្ទគោបកសញ្ឆន្នា ឯត្ថេសោ តិដ្ឋតេ មិគោ។|
  count |១២០|
    block |ធនុំ អទ្វេជ្ឈំ កត្វាន ឧសុំ សន្នយ្ហុបាគមិ|
    block |មិគោ ច ទិស្វា រាជានំ ទូរតោ អជ្ឈភាសថ។|
  count |១២១|
    block |អាគមេហិ មហារាជ មា មំ វិជ្ឈិ រថេសភ|
    block |កោ នុ តេ ឥទមក្ខាសិ ឯត្ថេសោ តិដ្ឋតេ មិគោ។|
  count |១២២|
    block |ឯស បាបចរោ បោសោ សម្ម តិដ្ឋតិ អារកា|
    block |សោយំ មេ ឥទមក្ខាសិ ឯត្ថេសោ តិដ្ឋតេ មិគោ។|
  count |១២៣|
    block |សច្ចំ កិរេវ មាហំសុ នរា ឯកច្ចិយា ឥធ|
    block |កដ្ឋំ និប្លវិតំ សេយ្យោ ន ត្វេវេកច្ចិ យោ នរោ។|
    block ||
  count |១២៤|
    block |កិំ នុ រុរុ គរហសិ មិគានំ កិំ បក្ខីនំ កិំ បន មានុសានំ|
    block |ភយញ្ហិ មំ វិន្ទតិនប្បរូបំ សុត្វាន តំ មានុសិំ ភាសមានំ។|
  count |១២៥|
    block |យមុទ្ធរិំ វាហនេ វុយ្ហមានំ មហោទកេ សលិលេ សីឃសោតេ|
    block |តតោនិទានំ ភយមាគតំ មម ទុក្ខោ ហវេ រាជ អសព្ភិ សង្គមោ។|
  count |១២៦|
    block |សោហំ ចតុប្បត្តមិមំ វិហង្គមំ តនុច្ឆិទំ ហទយេ ឱស្សជាមិ|
    block |ហនាមិ តំ មិត្តទុព្ភិំ អកិច្ចការិំ យោ តាទិសំ កម្មកតំ ន ជានេ។|
  count |១២៧|
    block |ធីរស្ស ពាលស្ស ហវេ ជនិន្ទ សន្តោ វធំ នប្បសំសន្តិ ជាតុ|
    block |កាមំ ឃរំ គច្ឆតុ បាបធម្មោ យញ្ចស្ស ភដ្ឋំ តទេតស្ស ទេហិ|
    block |អហញ្ច តេ កាមករោ ភវាមិ។|
  count |១២៨|
    block |អទ្ធា រុរុ អញ្ញតរោ សតំ សោ យោ ទុព្ភតោ មានុសស្ស ន ទុព្ភិ|
    block |កាមំ ឃរំ គច្ឆតុ បាបធម្មោ យញ្ចស្ស ភដ្ឋំ តទេតស្ស ទម្មិ|
    block |អហញ្ច តេ កាមចារំ ទទាមិ។|
  count |១២៩|
    block |សុវិជានំ សិង្គាលានំ សកុណានញ្ចវស្សិតំ|
    block |មនុស្សវស្សិតំ រាជ ទុព្ពិជានតរំ តតោ។|
  count |១៣០|
    block |អបិ ចេ មញ្ញតី បោសោ ញាតិ មិត្តោ សខាតិ វា|
    block |យោ បុព្ពេ សុមនោ ហុត្វា បច្ឆា សម្បជ្ជតេ ទិសោ។|
  count |១៣១|
    block |សមាគតា ជានបទា នេគមា ច សមាគតា|
    block |មិគា សស្សានិ ខាទន្តិ តំ ទេវោ បដិសេធតុ។|
  count |១៣២|
    block |កាមំ ជនបទោ មាសិ រដ្ឋញ្ចាបិ វិនស្សតុ|
    block |ន ត្វេវាហំ រុរុំ ទុព្ភេ ទត្វា អភយទក្ខិណំ។|
  count |១៣៣|
    block |មា មេ ជនបទោ អាសិ រដ្ឋញ្ចាបិ វិនស្សតុ|
    block |ន ត្វេវាហំ មិគរាជស្ស វរំ ទត្វា មុសា ភណេតិ។|
  stand |រុរុមិគរាជជាតកំ នវមំ។|
  count |  |
  block |៤៨៣។ សរភមិគជាតកំ ១០|
  count |១៣៤|
    block |អាសីសេថេវ បុរិសោ ន និព្ពិន្ទេយ្យ បណ្ឌិតោ|
    block |បស្សាមិ វោហំ អត្តានំ យថា ឥច្ឆិំ តថា អហុ។|
  count |១៣៥|
    block |អាសីសេថេវ បុរិសោ ន និព្ពិន្ទេយ្យ បណ្ឌិតោ|
    block |បស្សាមិ វោហំ អត្តានំ ឧទកា ថលមុព្ភតំ។|
  count |១៣៦|
    block |វាយមេថេវ បុរិសោ ន និព្ពិន្ទេយ្យ បណ្ឌិតោ|
    block |បស្សាមិ វោហំ អត្តានំ យថា ឥច្ឆិំ តថា អហុ។|
  count |១៣៧|
    block |វាយមេថេវ បុរិសោ ន និព្ពិន្ទេយ្យ បណ្ឌិតោ|
    block |បស្សាមិ វោហំ អត្តានំ ឧទកា ថលមុព្ភតំ។|
  count |១៣៨|
    block |ទុក្ខូបនីតោបិ នរោ សបញ្ញោ អាសំ ន ឆិន្ទេយ្យ សុខាគមាយ|
    block |ពហូ ហិ ផស្សា អហិតា ហិតា ច អវិតក្កិតា មច្ចមុបព្ពជន្តិ។|
  count |១៣៩|
    block |អចិន្តិតម្បិ ភវតិ ចិន្តិតម្បិ វិនស្សតិ|
    block |ន ហិ ចិន្តាមយា ភោគា ឥត្ថិយា បុរិសស្ស វា។|
  count |១៤០|
    block |សរភំ គិរិទុគ្គស្មិំ យំ ត្វំ អនុសរី បុរេ|
    block |អលីនចិត្តស្ស តុវំ វិក្កន្តមនុជីវសិ។|
  count |១៤១|
    block |យោ តំ វិទុគ្គា នរកា សមុទ្ធរិ សិលាយ យោគ្គំ សរភោ ករិត្វា|
    block |ទុក្ខូបនីតំ មច្ចុមុខា បមោចយិ អលីនចិត្តំ តំ មិគំ វទេសិ។|
  count |១៤២|
    block |កិំ ត្វំ នុ តត្ថេវ តទា អហោសិ ឧទាហុ តេ កោចិ នំ ឯតទក្ខា|
    block |វិវដ្ដច្ឆទ្ទោ នុសិ សព្ពទស្សី ញាណំ នុ តេ ព្រាហ្មណ ភិំសរូបំ។|
  count |១៤៣|
    block |ន ចេវហំ តត្ថ តទា អហោសិំ ន ចាបិ មេ កោចិ នំ ឯតទក្ខា|
    block |គាថាបទានញ្ច សុភាសិតានំ អត្ថំ តទានេន្តិ ជនិន្ទ ធីរា។|
  count |១៤៤|
    block |អាទាយ បត្តិំ បរវិរិយឃាតិំ ចាបេ សរំ កិំ វិចិកិច្ឆសេ តុវំ|
    block |នុន្នោ សរោ សរភំ ហន្តុ ខិប្បំ អន្នញ្ហិ ឯតំ វរបញ្ញ រញ្ញោ។|
  count |១៤៥|
    block |អទ្ធា បជានាមិ អហម្បិ ឯតំ អន្នំ មិគោ ព្រាហ្មណ ខត្តិយស្ស|
    block |បុព្ពេ កតញ្ច អបចាយមានោ តស្មា មិគំ សរភំ នោ ហនាមិ។|
  count |១៤៦|
    block |នេសោ មិគោ មហារាជ អសុរេសោ ទិសម្បតិ|
    block |ឯតំ ហន្ត្វា មនុស្សិន្ទ ភវស្សុ អមរាធិបោ។|
  count |១៤៧|
    block |សចេ ច រាជា វិចិកិច្ឆសេ តុវំ ហន្តុំ មិគំ សរភំ សហាយកំ|
    block |សបុត្តទារោ នរវីរសេដ្ឋ គន្ត្វា តុវំ វេតរណិំ យមស្ស។|
  count |១៤៨|
    block |កាមំ អហំ ជានបទា ច សព្ពេ បុត្តា ច ទារា ច សហាយសង្ឃា|
    block |គច្ឆេមុ តំ វេតរណិំ យមស្ស ន ត្វេវ ហញ្ញោ មម បាណទោ យោ។|
  count |១៤៩|
    block |អយំ មិគោ កិច្ឆគតស្ស មយ្ហំ ឯកស្ស កត្តា វិវនស្មិ ឃោរេ|
    block |តំ តាទិសំ បុព្ពកិច្ចំ សរន្តោ ជានំ មហាព្រហ្មេ កថំ ហនេយ្យំ។|
  count |១៥០|
    block |មិត្តាភិរាធី ចិរមេវ ជីវ រជ្ជំ ឥមំ ធម្មគុណេ បសាស|
    block |នារីគណេហិ បរិចារិយន្តោ មោទស្សុ រដ្ឋេ តិទិវេវ វាសវោ។|
  count |១៥១|
    block |អក្កោធនោ និច្ចបសន្នចិត្តោ សព្ពាតិថី យាចយោគោ ភវិត្វា|
    block |ទត្វា ច ភុត្វា ច យថានុភាវំ អនិន្ទិតោ សគ្គមុបេហិ ឋានន្តិ។|
    block |វរអម្ព កុឋារិ សហំសវរោ អថរញ្ញស្មិំ ទូតកបញ្ចមកោ|
    block |អថ ពោធិ អកិត្តិ សុតក្ករិនា អថ រុរុមិគេនបរោ សរភោតិ។|
  stand |សរភមិគជាតកំ ទសមំ។|
  stand |តេរសកនិបាតំ និដ្ឋិតំ។|
  block |តស្សុទ្ទានំ|
