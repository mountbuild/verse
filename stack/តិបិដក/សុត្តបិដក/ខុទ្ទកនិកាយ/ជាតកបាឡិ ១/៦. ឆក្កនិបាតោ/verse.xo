block |៦។ ឆក្កនិបាតោ|
  block |១។ អវារិយវគ្គោ|
    count |  |
    block |៣៧៦។ អវារិយជាតកំ ៦-១-១|
    count |១|
      block |មាសុ កុជ្ឈ ភូមិបតិ មាសុ កុជ្ឈ រថេសភ|
      block |កុទ្ធំ អប្បដិកុជ្ឈន្តោ រាជា រដ្ឋស្ស បូជិតោ។|
    count |២|
      block |គាមេ វា យទិ វារញ្ញេ និន្នេ វា យទិ វា ថលេ|
      block |សព្ពត្ថ អនុសាសាមិ មាសុ កុជ្ឈ រថេសភ។|
    count |៣|
      block |អវារិយបិតា នាម អហុ គង្គាយ នាវិកោ|
      block |បុព្ពេ ជនំ តារេត្វាន បច្ឆា យាចតិ វេតនំ|
      block |តេនស្ស ភណ្ឌនំ ហោតិ ន ច ភោគេហិ វឌ្ឍតិ។|
    count |៤|
      block |អតិណ្ណំយេវ យាចស្សុ អបារំ តាត នាវិក|
      block |អញ្ញោ ហិ តិណ្ណស្ស មនោ អញ្ញោ ហោតិ បារេសិនោ។|
    count |៥|
      block |គាមេ វា យទិ វារញ្ញេ និន្នេ វា យទិ វា ថលេ|
      block |សព្ពត្ថ អនុសាសាមិ មាសុ កុជ្ឈិត្ថ នាវិក។|
    count |៦|
      block |យាយេវានុសាសនិយា រាជា គាមវរំ អទា|
      block |តាយេវានុសាសនិយា នាវិកោ បហរី មុខំ។|
    count |៧|
      block |ភត្តំ ភិន្នំ ហតា ភរិយា គព្ភោ ច បតិតោ ឆមា|
      block |មិគោវ ជាតរូបេន ន តេនត្ថំ អពន្ធិ សូតិ។|
    stand |អវារិយជាតកំ បឋមំ។|
    count |  |
    block |៣៧៧។ សេតកេតុជាតកំ ៦-១-២|
    count |៨|
      block |មា តាត កុជ្ឈិ ន ហិ សាធុ កោធោ ពហុម្បិ តេ អទិដ្ឋមស្សុតញ្ច|
      block |មាតា បិតា ទិសតា សេតកេតុ អាចរិយមាហុ ទិសតំ បសត្ថា។|
    count |៩|
      block |អគារិនោ អន្នទបានវត្ថទា អវ្ហាយិកា តម្បិ ទិសំ វទន្តិ|
      block |ឯសា ទិសា បរមា សេតកេតុ យំ បត្វា ទុក្ខី សុខិនោ ភវន្តិ។|
    count |១០|
      block |ខរាជិនា ជដិលា បង្កទន្តា ទុម្មក្ខរូបា យេមេ ជប្បន្តិ មន្តេ|
      block |កច្ចិ នុ តេ មានុសកេ បយោគេ ឥទំ វិទូ បរិមុត្តា អបាយា។|
    count |១១|
      block |បាបានិ កម្មានិ កត្វាន រាជ ពហុស្សុតោ ចេ ន ចរេយ្យ ធម្មំ|
      block |សហស្សវេទោបិ ន តំ បដិច្ច ទុក្ខា បមុញ្ចេ ចរណំ អបត្វា។|
    count |១២|
      block |សហស្សវេទោបិ ន តំ បដិច្ច ទុក្ខា បមុញ្ចេ ចរណំ អបត្វា|
      block |មញ្ញាមិ វេទា អផលា ភវន្តិ សសំយមំ ចរណមេវ សច្ចំ។|
    count |១៣|
      block |ន ហេវ វេទា អផលា ភវន្តិ សសំយមំ ចរណមេវ សច្ចំ|
      block |កិត្តិញ្ហិ បប្បោតិ អធិច្ច វេទេ សន្តិំ បុណេតិ ចរណេន ទន្តោតិ។|
    stand |សេតកេតុជាតកំ ទុតិយំ។|
    count |  |
    block |៣៧៨។ ទរីមុខជាតកំ ៦-១-៣|
    count |១៤|
      block |បង្កោ ច កាមា បលិបោ ច កាមា ភយញ្ច មេតំ តិមូលំ បវុត្តំ|
      block |រជោ ច ធូមោ ច មយា បកាសិតា ហិត្វា តុវំ បព្ពជ ព្រហ្មទត្ត។|
    count |១៥|
      block |គធិតោ ច រត្តោ ច អធិមុច្ឆិតោ ច កាមេស្វហំ ព្រាហ្មណ ភិំសរូបំ|
      block |តំ នុស្សហេ ជីវិកត្ថោ បហាតុំ កាហាមិ បុញ្ញានិ អនប្បកានិ។|
    count |១៦|
      block |យោ អត្ថកាមស្ស ហិតានុកម្បិនោ ឱវជ្ជមានោ ន ករោតិ សាសនំ|
      block |ឥទមេវ សេយ្យោ ឥតិ មញ្ញមានោ បុនប្បុនំ គព្ភមុបេតិ មន្ទោ។|
    count |១៧|
      block |សោ ឃោររូបំ និរយំ ឧបេតិ សុភាសុភំ មុត្តករីសបូរំ|
      block |សត្តា សកាយេ ន ជហន្តិ គិទ្ធា យេ ហោន្តិ កាមេសុ អវីតរាគា។|
    count |១៨|
      block |មីឡ្ហេន លិត្តា រុហិរេន មក្ខិតា សេម្ហេន លិត្តា ឧបនិក្ខមន្តិ|
      block |យំ យញ្ហិ កាយេន ផុសន្តិ តាវទេ សព្ពំ អសាតំ ទុខមេវ កេវលំ។|
    count |១៩|
      block |ទិស្វា វទាមិ ន ហិ អញ្ញតោ សវំ បុព្ពេនិវាសំ ពហុកំ សរាមិ|
      block |ចិត្រាហិ គាថាហិ សុភាសិតាហិ ទរីមុខោ និជ្ឈាបយិ សុមេធន្តិ។|
    stand |ទរីមុខជាតកំ តតិយំ។|
    count |  |
    block |៣៧៩។ នេរុជាតកំ ៦-១-៤|
    count |២០|
      block |កាកោលា កាកសង្ឃា ច មយញ្ច បតតំ វរា|
      block |សព្ពេវ សទិសា ហោម ឥមំ អាគម្ម បព្ពតំ។|
    count |២១|
      block |ឥធ សីហា ច ព្យគ្ឃា ច សិង្គាលា ច មិគាធមា|
      block |សព្ពេវ សទិសា ហោន្តិ អយំ កោ នាម បព្ពតោ។|
    count |២២|
      block |ឥមំ នេរូតិ ជានន្តិ មនុស្សា បព្ពតុត្តមំ|
      block |ឥធ វណ្ណេន សម្បន្នា វសន្តិ សព្ពបាណិនោ។|
    count |២៣|
      block |អមាននា យត្ថ សិយា សន្តានំ វា វិមាននា|
      block |ហីនសម្មាននា វាបិ ន តត្ថ វសតិំ វសេ។|
    count |២៤|
      block |យត្ថាលសោ ច ទក្ខោ ច សូរោ ភីរុ ច បូជិយា|
      block |ន តត្ថ សន្តោ វសន្តិ អវិសេសករេ នរេ។|
    count |២៥|
      block |នាយំ នេរុ វិភជតិ ហីនឧក្កដ្ឋមជ្ឈិមេ|
      block |អវិសេសករោ នេរុ ហន្ទ នេរុំ ជហាមសេតិ។|
    stand |នេរុជាតកំ ចតុត្ថំ។|
    count |  |
    block |៣៨០។ អាសង្កជាតកំ ៦-១-៥|
    count |២៦|
      block |អាសាវតី នាម លតា ជាតា ចិត្តលតាវនេ|
      block |តស្សា វស្សសហស្សេន ឯកំ និព្ពត្តតេ ផលំ។|
    count |២៧|
      block |តំ ទេវា បយិរុបាសន្តិ តាវ ទូរផលំ សតិំ|
      block |អាសីសេវ តុវំ រាជ អាសា ផលវតី សុខា។|
    count |២៨|
      block |អាសីសតេវ សោ បក្ខី អាសីសតេវ សោ ទិជោ|
      block |តស្ស ចាសា សមិជ្ឈតិ តាវ ទូរគតា សតី|
      block |អាសីសេវ តុវំ រាជ អាសា ផលវតី សុខា។|
    count |២៩|
      block |សម្បេសិ ខោ មំ វាចាយ ន ច សម្បេសិ កម្មុនា|
      block |មាលា សេរេយ្យកស្សេវ វណ្ណវន្តា អគន្ធិកា។|
    count |៣០|
      block |អផលំ មធុរំ វាចំ យោ មិត្តេសុ បកុព្ពតិ|
      block |អទទំ អវិស្សជំ ភោគំ សន្ធិ តេនស្ស ជីរតិ។|
    count |៣១|
      block |យញ្ហិ កយិរា តញ្ហិ វទេ យំ ន កយិរា ន តំ វទេ|
      block |អករោន្តំ ភាសមានំ បរិជានន្តិ បណ្ឌិតា។|
    count |៣២|
      block |ពលញ្ច វត មេ ខីណំ បាថេយ្យញ្ច ន វិជ្ជតិ|
      block |សង្កេ បាណូបរោធាយ ហន្ទ ទានិ វជាមហំ។|
    count |៣៣|
      block |ឯតទេវ ហិ មេ នាមំ យំ នាមស្មិ រថេសភ|
      block |អាគមេហិ មហារាជ បិតរំ អាមន្តយាមហន្តិ។|
    stand |អាសង្កជាតកំ បញ្ចមំ។|
    count |  |
    block |៣៨១។ មិគាលោបជាតកំ ៦-១-៦|
    count |៣៤|
      block |ន មេ រុច្ចិ មិគាលោប យស្ស តេ តាទិសី គតី|
      block |អតុច្ចំ តាត បតសិ អភូមិំ តាត សេវសិ។|
    count |៣៥|
      block |ចតុក្កណ្ណំវ កេទារំ យទា តេ បថវី សិយា|
      block |តតោ តាត និវត្តស្សុ មាស្សុ ឯត្តោ បរំ គមិ។|
    count |៣៦|
      block |សន្តិ អញ្ញេបិ សកុណា បត្តយានា វិហង្គមា|
      block |អក្ខិត្តា វាតវេគេន នដ្ឋា តេ សស្សតីសមា។|
    count |៣៧|
      block |អកត្វា អបនន្ទស្ស បិតុ វុទ្ធស្ស សាសនំ|
      block |កាលវាតេ អតិក្កម្ម វេរម្ភានំ វសំ អគា។|
    count |៣៨|
      block |តស្ស បុត្តា ច ទារា ច យេ ចញ្ញេ អនុជីវិនោ|
      block |សព្ពេ ព្យសនមាបាទុំ អនោវាទករេ ទិជេ។|
    count |៣៩|
      block |ឯវម្បិ ឥធ វុទ្ធានំ យោ វាក្យំ នាវពុជ្ឈតិ|
      block |អតិសីមចរោ ទិត្តោ គិជ្ឈោវាតីតសាសនោ|
      block |សព្ពេ ព្យសនំ បប្បោន្តិ អកត្វា ពុទ្ធសាសនន្តិ។|
    stand |មិគាលោបជាតកំ ឆដ្ឋំ។|
    count |  |
    block |៣៨២។ សិរិកាឡកណ្ណិជាតកំ ៦-១-៧|
    count |៤០|
      block |កា នុ កាឡេន វណ្ណេន ន ចាបិ បិយទស្សនា|
      block |កា វា ត្វំ កស្ស វា ធីតា កថំ ជានេមុ តំ មយំ។|
    count |៤១|
      block |មហារាជស្សហំ ធីតា វិរូបក្ខស្ស ចណ្ឌិយា|
      block |អហំ កាឡី អលក្ខិកា កាឡកណ្ណីតិ មំ វិទូ|
      block |ឱកាសំ យាចិតោ ទេហិ វសេមុ តវ សន្តិកេ។|
    count |៤២|
      block |កិំសីលេ កិំសមាចារេ បុរិសេ និវិសសេ តុវំ|
      block |បុដ្ឋា មេ កាឡិ អក្ខាហិ កថំ ជានេមុ តំ មយំ។|
    count |៤៣|
      block |មក្ខី បឡាសី សារម្ភី ឥស្សុកី មច្ឆរី សឋោ|
      block |សោ មយ្ហំ បុរិសោ កន្តោ លទ្ធំ យស្ស វិនស្សតិ។|
    count |៤៤|
      block |កោធនោ ឧបនាហី ច បិសុណោ ច វិភេទកោ|
      block |កណ្ឌកវាចោ ផរុសោ សោ មេ កន្តតរោ តតោ។|
    count |៤៥|
      block |អជ្ជ សុវេតិ បុរិសោ សទត្ថំ នាវពុជ្ឈតិ|
      block |ឱវជ្ជមានោ កុប្បតិ សេយ្យំ សោ អតិមញ្ញតិ។|
    count |៤៦|
      block |ទវប្បលុទ្ធោ បុរិសោ សព្ពមិត្តេហិ ធំសតិ|
      block |សោ មយ្ហំ បុរិសោ កន្តោ តស្មិំ ហោមិ អនាមយា។|
    count |៤៧|
      block |អបេហិ ឯត្តោ ត្វំ កាឡិ នេតំ អម្ហេសុ វិជ្ជតិ|
      block |អញ្ញំ ជនបទំ គច្ឆ និគមេ រាជធានិយោ។|
    count |៤៨|
      block |អហម្បិ ខោ តំ ជានាមិ នេតំ តុម្ហេសុ វិជ្ជតិ|
      block |សន្តិ លោកេ អលក្ខិកា សង្ឃរន្តិ ពហុំ ធនំ|
      block |អហំ ទេវោ ច មេ ភាតា ឧភោ នំ វិធមាមសេ។|
    count |៤៩|
      block |កា នុ ទិព្ពេន វណ្ណេន បថព្យា សុបតិដ្ឋិតា|
      block |កា វា ត្វំ កស្ស វា ធីតា កថំ ជានេមុ តំ មយំ។|
    count |៥០|
      block |មហារាជស្សហំ ធីតា ធតរដ្ឋស្ស សិរីមតោ|
      block |អហំ សិរី ច លក្ខី ច ភូរិបញ្ញាតិ មំ វិទូ|
      block |ឱកាសំ យាចិតោ ទេហិ វសេមុ តវ សន្តិកេ។|
    count |៥១|
      block |កិំសីលេ កិំសមាចារេ បុរិសេ និវិសសេ តុវំ|
      block |បុដ្ឋា មេ លក្ខិ អក្ខាហិ កថំ ជានេមុ តំ មយំ។|
    count |៥២|
      block |យោ ចាបិ សីតេ អថវាបិ ឧណ្ហេ វាតាតបេ ឌំសសរីសបេ ច|
      block |ខុធំ បិបាសំ អភិភុយ្យ សព្ពំ រត្តិន្តិវំ យោ សតតំ និយុត្តោ|
      block |កាលាគតញ្ច ន ហាបេតិ អត្ថំ សោ មេ មនាបោ និវិសេ ច តម្ហិ។|
    count |៥៣|
      block |អក្កោធនោ មិត្តវា ចាគវា ច សីលូបបន្នោ អសឋោជុភូតោ|
      block |សង្គាហកោ សខិលោ សណ្ហវាចោ មហត្តបត្តោបិ និវាតវុត្តិ|
      block |តស្មិំហំ បោសេ វិបុលា ភវាមិ ឩមិ សមុទ្ទស្ស យថាបិ វណ្ណំ។|
    count |៥៤|
      block |យោ ចាបិ មិត្តេ អថវា អមិត្តេ សេដ្ឋេ សរិក្ខេ អថ វាបិ ហីនេ|
      block |អត្ថំ ចរន្តំ អថវា អនត្ថំ អាវី រហោ សង្គហមេវ វត្តេ។|
      block |វាចំ ន វជ្ជា ផរុសំ កទាចិ មតស្ស ជីវស្ស ច តស្ស ហោមិ។|
    count |៥៥|
      block |ឯតេសំ យោ អញ្ញតរំ លភិត្វា កន្តា សិរី មជ្ជតិ អប្បបញ្ញោ|
      block |តំ ទិត្តរូបំ វិសមំ ចរន្តំ ករីសឋានំវ វិវជ្ជយាមិ។|
    count |៥៦|
      block |អត្តនា កុរុតេ លក្ខិំ អលក្ខិំ កុរុតត្តនា|
      block |ន ហិ លក្ខិំ អលក្ខិំ វា អញ្ញោ អញ្ញស្ស ការកោតិ។|
    stand |សិរិកាឡកណ្ណិជាតកំ សត្តមំ។|
    count |  |
    block |៣៨៣។ កុក្កុដជាតកំ ៦-១-៨|
    count |៥៧|
      block |សុចិត្តបត្តឆទន តម្ពចូឡ វិហង្គម|
      block |ឱរោហ ទុមសាខាយ មុធា ភរិយា ភវាមិ តេ។|
    count |៥៨|
      block |ចតុប្បទី ត្វំ កល្យាណិ ទ្វិបទាហំ មនោរមេ|
      block |មិគី បក្ខី អសញ្ញុត្តា អញ្ញំ បរិយេស សាមិកំ។|
    count |៥៩|
      block |កោមារិកា តេ ហេស្សាមិ មញ្ជុកា បិយភាណិនី|
      block |វិន្ទ មំ អរិយេន វេទេន សាវយ មំ យទិច្ឆសិ។|
    count |៦០|
      block |កុណបាទិនិ លោហិតបេ ចោរិ កុក្កុដបោថិនិ|
      block |ន ត្វំ អរិយេន វេទេន មមំ ភត្តារមិច្ឆសិ។|
    count |៦១|
      block |ឯវម្បិ ចតុរា នារី ទិស្វាន សធនំ នរំ|
      block |នេន្តិ សណ្ហាហិ វាចាហិ ពិឡារី វិយ កុក្កុដំ។|
    count |៦២|
      block |យោ ច ឧប្បតិតំ អត្ថំ ន ខិប្បមនុពុជ្ឈតិ|
      block |អមិត្តវសមន្វេតិ បច្ឆា ច អនុតប្បតិ។|
    count |៦៣|
      block |យោ ច ឧប្បតិតំ អត្ថំ ខិប្បមេវ និពោធតិ|
      block |មុច្ចតេ សត្តុសម្ពាធា កុក្កុដោវ ពិឡារិយាតិ។|
    stand |កុក្កុដជាតកំ អដ្ឋមំ។|
    count |  |
    block |៣៨៤។ ធម្មធជជាតកំ ៦-១-៩|
    count |៦៤|
      block |ធម្មំ ចរថ ញាតយោ ធម្មំ ចរថ ភទ្ទំ វោ|
      block |ធម្មចារី សុខំ សេតិ អស្មិំ លោកេ បរម្ហិ ច។|
    count |៦៥|
      block |ភទ្ទកោ វតយំ បក្ខី ទិជោ បរមធម្មិកោ|
      block |ឯកបាទេន តិដ្ឋន្តោ ធម្មមេវានុសាសតិ។|
    count |៦៦|
      block |នាស្ស សីលំ វិជានាថ អនញ្ញាយ បសំសថ|
      block |ភុត្វា អណ្ឌញ្ច បោតញ្ច ធម្មោ ធម្មោតិ ភាសតិ។|
    count |៦៧|
      block |អញ្ញំ ភណតិ វាចាយ អញ្ញំ កាយេន កុព្ពតិ|
      block |វាចាយ នោ ច កាយេន ន តំ ធម្មំ អធិដ្ឋិតោ។|
    count |៦៨|
      block |វាចាយ សខិលោ មនោវិទុគ្គោ ឆន្នោ កូបសយោវ កណ្ហសប្បោ|
      block |ធម្មធជោ គាមនិគមាសុសាធុ ទុជ្ជានោ បុរិសេន ពាលិសេន។|
    count |៦៩|
      block |ឥមំ តុណ្ឌេហិ បក្ខេហិ បាទា ចិមំ វិហេឋថ|
      block |ឆវញ្ហិមំ វិនាសេថ នាយំ សំវាសនារហោតិ។|
    stand |ធម្មធជជាតកំ នវមំ។|
    count |  |
    block |៣៨៥។ នន្ទិយមិគរាជជាតកំ ៦-១-១០|
    count |៧០|
      block |សចេ ព្រាហ្មណ គច្ឆេសិ សាកេតេ អជ្ជុនំ វនំ|
      block |វជ្ជាសិ នន្ទិយំ នាម បុត្តំ អស្មាកមោរសំ|
      block |មាតា បិតា ច តេ វុទ្ធា តេ តំ ឥច្ឆន្តិ បស្សិតុំ។|
    count |៧១|
      block |ភុត្តា មយា និវាបានិ រាជិនោ បានភោជនំ|
      block |តំ រាជបិណ្ឌំ អវភោត្តុំ នាហំ ព្រាហ្មណ មុស្សហេ។|
    count |៧២|
      block |ឱទហិស្សាមហំ បស្សំ ខុរប្បានិស្ស រាជិនោ|
      block |តទាហំ សុខិតោ មុត្តោ អបិ បស្សេយ្យ មាតរំ។|
    count |៧៣|
      block |មិគរាជា បុរេ អាសិំ កោសលស្ស និកេតនេ|
      block |នន្ទិយោ នាម នាមេន អភិរូបោ ចតុប្បទោ។|
    count |៧៤|
      block |តំ មំ វធិតុមាគច្ឆិ ទាយស្មិំ អជ្ជុនេ វនេ|
      block |ធនុំ អារជ្ជំ កត្វាន ឧសុំ សន្នយ្ហ កោសលោ។|
    count |៧៥|
      block |តស្សាហំ ឱទហិំ បស្សំ ខុរប្បានិស្ស រាជិនោ|
      block |តទាហំ សុខិតោ មុត្តោ មាតរំ ទដ្ឋុមាគតោតិ។|
      block |អថ កុជ្ឈរថេសភ កេតុវរោ សទរីមុខ នេរុ លតា ច បុន|
      block |អបនន្ទ សិរី ច សុចិត្តវរោ អថ ធម្មិក នន្ទិមិគេន ទសាតិ។|
    stand |នន្ទិយមិគរាជជាតកំ ទសមំ។|
    stand |អវារិយវគ្គោ បឋមោ។|
    block |តស្សុទ្ទានំ|
  block |២។ ខរបុត្តវគ្គោ|
    count |  |
    block |៣៨៦។ ខរបុត្តជាតកំ ៦-២-១|
    count |៧៦|
      block |សច្ចំ កិរេវមាហំសុ វស្តំ ពាលោតិ បណ្ឌិតា|
      block |បស្ស ពាលោ រហោកម្មំ អាវិកុព្ពំ ន ពុជ្ឈតិ។|
    count |៧៧|
      block |ត្វំ ខោបិ សម្ម ពាលោសិ ខរបុត្ត វិជានហិ|
      block |រជ្ជុយា ហិ បរិក្ខិត្តោ វង្កោដ្ឋោ ឱហិតោមុខោ។|
    count |៧៨|
      block |អបរម្បិ សម្ម តេ ពាល្យំ យោ មុត្តោ ន បលាយសិ|
      block |សោ ច ពាលតរោ សម្ម យំ ត្វំ វហសិ សេនកំ។|
    count |៧៩|
      block |យំ នុ សម្ម អហំ ពាលោ អជរាជ វិជានហិ|
      block |អថ កេន សេនកោ ពាលោ តំ មេ អក្ខាហិ បុច្ឆិតោ។|
    count |៨០|
      block |ឧត្តមត្ថំ លភិត្វាន ភរិយាយ យោ បទស្សតិ|
      block |តេន ជហិស្សតត្តានំ សា ចេវស្ស ន ហេស្សតិ។|
    count |៨១|
      block |ន វេ បិយម្មេតិ ជនិន្ទ តាទិសោ អត្តំ និរំកត្វា បិយានិ សេវតិ|
      block |អត្តាវ សេយ្យោ បរមា ច សេយ្យោ លព្ភា បិយា ឱចិតត្ថេន បច្ឆាតិ។|
    stand |ខរបុត្តជាតកំ បឋមំ។|
    count |  |
    block |៣៨៧។ សូចិជាតកំ ៦-២-២|
    count |៨២|
      block |អកក្កសំ អផរុសំ ខរធោតំ សុបាសិយំ|
      block |សុខុមំ តិខិណគ្គញ្ច កោ សូចិំ កេតុមិច្ឆតិ។|
    count |៨៣|
      block |សុមជ្ជញ្ច សុបាសញ្ច អនុបុព្ពំ សុវដ្ដិតំ|
      block |ឃនឃាតិមំ បដិថទ្ធំ កោ សូចិំ កេតុមិច្ឆតិ។|
    count |៨៤|
      block |ឥតោ ទានិ បតាយន្តិ សូចិយោ ពឡិសានិ ច|
      block |កោយំ កម្មារគាមស្មិំ សូចិំ វិក្កេតុមិច្ឆតិ។|
    count |៨៥|
      block |ឥតោ សត្ថានិ គច្ឆន្តិ កម្មន្តា វិវិធា បុថូ|
      block |កោយំ កម្មារគាមស្មិំ សូចិំ វិក្កេតុមិច្ឆតិ។|
    count |៨៦|
      block |សូចិំ កម្មារគាមស្មិំ វិក្កេតព្ពា បជានតា|
      block |អាចរិយាវ ជានន្តិ កម្មំ សុកតទុក្កដំ។|
    count |៨៧|
      block |ឥមំ ចេ តេ បិតា ភទ្ទេ សូចិំ ជញ្ញា មយា កតំ|
      block |តយា ច មំ និមន្តេយ្យ យញ្ចត្ថញ្ញំ ឃរេ ធនន្តិ។|
    stand |សូចិជាតកំ ទុតិយំ។|
    count |  |
    block |៣៨៨។ តុណ្ឌិលជាតកំ ៦-២-៣|
    count |៨៨|
      block |នវឆន្នកេ ទានិ ទិយ្យតិ បុណ្ណាយំ ទោណិ សុវាមិនី ឋិតា|
      block |ពហុកេ ជនេ បាសបាណិកេ នោ ច ខោ មេ បដិភាតិ ភុញ្ជិតុំ។|
    count |៨៩|
      block |តសសិ ភមសិ លេណមិច្ឆសិ អត្តាណោសិ កុហិំ គមិស្សសិ|
      block |អប្បោស្សុក្កោ ភុញ្ជ តុណ្ឌិល មំសត្ថាយ ហិ បោសិតាម្ហសេ។|
    count |៩០|
      block |ឱគហ រហទំ អកទ្ទមំ សព្ពំ សេទមលំ បវាហយ|
      block |គណ្ហាហិ នវំ វិលេបនំ យស្ស គន្ធោ ន កទាចិ ឆិជ្ជតិ។|
    count |៩១|
      block |កតមោ រហទោ អកទ្ទមោ កិំសុ សេទមលន្តិ វុច្ចតិ|
      block |កតមញ្ច នវំ វិលេបនំ យស្ស គន្ធោ ន កទាចិ ឆិជ្ជតិ។|
    count |៩២|
      block |ធម្មោ រហទោ អកទ្ទមោ បាបំ សេទមលន្តិ វុច្ចតិ|
      block |សីលញ្ច នវំ វិលេបនំ តស្ស គន្ធោ ន កទាចិ ឆិជ្ជតិ។|
    count |៩៣|
      block |នន្ទន្តិ សរីរឃាតិនោ ន ច នន្ទន្តិ សរីរធារិនោ|
      block |បុណ្ណាយ ច បុណ្ណមាសិយា រមមានាវ ជហន្តិ ជីវិតន្តិ។|
    stand |តុណ្ឌិលជាតកំ តតិយំ។|
    count |  |
    block |៣៨៩។ សុវណ្ណកក្កដជាតកំ ៦-២-៤|
    count |៩៤|
      block |សិង្គីមិគោ អាយតចក្ខុនេត្តោ អដ្ឋិត្តចោ វារិសយោ អលោមោ|
      block |តេនាភិភូតោ កបណំ រុទាមិ ហរេ សខា កិស្ស នុ មំ ជហាសិ។|
    count |៩៥|
      block |សោ បស្សសន្តោ មហតា ផណេន ភុជង្គមោ កក្កដមជ្ឈបត្តោ|
      block |សខា សខារំ បរិតាយមានោ ភុជង្គមំ កក្កដកោ គហេសិ។|
    count |៩៦|
      block |ន វាយសំ នោ បន កណ្ហសប្បំ ឃាសត្ថិកោ កក្កដកោ អទេយ្យ|
      block |បុច្ឆាមិ តំ អាយតចក្ខុនេត្ត អថ កិស្ស ហេតុម្ហ ឧភោ គហីតា។|
    count |៩៧|
      block |អយំ បុរិសោ មម អត្ថកាមោ យោ មំ គហេត្វាន ទកាយ នេតិ|
      block |តស្មិំ មតេ ទុក្ខមនប្បកំ មេ អហញ្ច ឯសោ ច ឧភោ ន ហោម។|
    count |៩៨|
      block |មមញ្ច ទិស្វាន បវទ្ធកាយំ សព្ពោ ជនោ ហិំសិតុមេវ មិច្ឆេ|
      block |សាទុញ្ច ថូលញ្ច មុទុញ្ច មំសំ កាកាបិ មំ ទិស្វាន វិហេឋយេយ្យុំ។|
    count |៩៩|
      block |សចេតស្ស ហេតុម្ហ ឧភោ គហីតា ឧដ្ឋាតុ បោសោ វិសមាវមាមិ|
      block |មមញ្ច កាកញ្ច បមុញ្ច ខិប្បំ បុរេ វិសំ គាឡ្ហមុបេតិ មច្ចំ។|
    count |១០០|
      block |សប្បំ បមោក្ខាមិ ន តាវ កាកំ បដិពន្ធកោ ហោហិតិ តាវ កាកោ|
      block |បុរិសញ្ច ទិស្វាន សុខិំ អរោគំ កាកំ បមោក្ខាមិ យថេវ សប្បំ។|
    count |១០១|
      block |កាកោ តទា ទេវទត្តោ អហោសិ មារោ បន កណ្ហសប្បោ អហោសិ|
      block |អានន្ទភទ្ទោ កក្កដកោ អហោសិ អហំ តទា ព្រាហ្មណោ ហោមិ សត្ថាតិ។|
    stand |សុវណ្ណកក្កដជាតកំ ចតុត្ថំ។|
    count |  |
    block |៣៩០។ មយ្ហកជាតកំ ៦-២-៥|
    count |១០២|
      block |សកុណោ មយ្ហកោ នាម គិរិសានុទរីចរោ|
      block |បក្កំ បិប្ផលិមារុយ្ហ មយ្ហំ មយ្ហន្តិ កន្ទតិ។|
    count |១០៣|
      block |តស្សេវំ វិលបន្តស្ស ទិជសង្ឃា សមាគតា|
      block |ភុត្វាន បិប្ផលិំ យន្តិ វិលបត្វេវ សោ ទិជោ។|
    count |១០៤|
      block |ឯវមេវ ឥធេកច្ចោ សង្ឃរិត្វា ពហុំ ធនំ|
      block |នេវត្តនោ ន ញាតីនំ យថោធិំ បដិបជ្ជតិ។|
    count |១០៥|
      block |ន សោ អច្ឆាទនំ ភត្តំ ន មាលំ ន វិលេបនំ|
      block |អនុភោតិ សកិំ កិញ្ចិ ន សង្គណ្ហាតិ ញាតកេ។|
    count |១០៦|
      block |តស្សេវំ វិលបន្តស្ស មយ្ហំ មយ្ហន្តិ រក្ខតោ|
      block |រាជានោ អថ វា ចោរា ទាយទា យេ វ អប្បិយា|
      block |ធនមាទាយ គច្ឆន្តិ វិលបត្វេវ សោ នរោ។|
    count |១០៧|
      block |ធីរោ ភោគេ អធិគម្ម សង្គណ្ហាតិ ច ញាតកេ|
      block |តេន សោ កិត្តិំ បប្បោតិ បេច្ច សគ្គេ បមោទតីតិ។|
    stand |មយ្ហកជាតកំ បញ្ចមំ។|
    count |  |
    block |៣៩១។ វិជ្ជាធរជាតកំ ៦-២-៦|
    count |១០៨|
      block |ទុព្ពណ្ណរូបំ តុវមរិយវណ្ណី បុរក្ខត្វា បញ្ជលិកោ នមស្សសិ|
      block |សេយ្យោ នុ តេ សោ ឧទវា សរិក្ខោ នាមំ បរស្សត្តនោ ចាបិ ព្រូហិ។|
    count |១០៩|
      block |ន នាមគោត្តំ គណ្ហន្តិ រាជ សម្មគ្គតានុជ្ជុគតាន ទេវា|
      block |អហញ្ច តេ នាមធេយ្យំ វទាមិ សក្កោហមស្មី តិទសានមិន្ទោ។|
    count |១១០|
      block |យោ ទិស្វា ភិក្ខុំ ចរណូបបន្នំ បុរក្ខត្វា បញ្ជលិកោ នមស្សតិ|
      block |បុច្ឆាមិ តំ ទេវរាជេតមត្ថំ ឥតោ ចុតោ កិំ លភតេ សុខំ សោ។|
    count |១១១|
      block |យោ ទិស្វា ភិក្ខុំ ចរណូបបន្នំ បុរក្ខត្វា បញ្ជលិកោ នមស្សតិ|
      block |ទិដ្ឋេវ ធម្មេ លភតេ បសំសំ សគ្គញ្ច សោ យាតិ សរីរភេទា។|
    count |១១២|
      block |លក្ខី វត មេ ឧទបាទិ អជ្ជ យំ វាសវំ ភូតបតិទ្ទសាម|
      block |ភិក្ខុញ្ច ទិស្វាន តុវញ្ច សក្ក កាហាមិ បុញ្ញានិ អនប្បកានិ។|
    count |១១៣|
      block |អទ្ធា ហវេ សេវិតព្ពា សបញ្ញា ពហុស្សុតា យេ ពហុឋានចិន្តិនោ|
      block |ភិក្ខុញ្ច ទិស្វាន មមញ្ច រាជ ករោហិ បុញ្ញានិ អនប្បកានិ។|
    count |១១៤|
      block |អក្កោធនោ និច្ចបសន្នចិត្តោ សព្ពាតិថីយាចយោគោ ភវិត្វា|
      block |និហច្ច មានំ អភិវាទយិស្សំ សុត្វាន ទេវិន្ទ សុភាសិតានីតិ។|
    stand |វិជ្ជាធរ ជាតកំ ឆដ្ឋំ។|
    count |  |
    block |៣៩២។ សិង្ឃបុប្ផជាតកំ ៦-២-៧|
    count |១១៥|
      block |យមេតំ វារិជំ បុប្ផំ អទិន្នំ ឧបសិង្ឃសិ|
      block |ឯកង្គមេតំ ថេយ្យានំ គន្ធថេនោសិ មារិស។|
    count |១១៦|
      block |ន ហរាមិ ន ភញ្ជាមិ អារា សិង្ឃាមិ វារិជំ|
      block |អថ កេន នុ វណ្ណេន គន្ធថេនោតិ វុច្ចតិ។|
    count |១១៧|
      block |យោយំ ភិសានិ ខណតិ បុណ្ឌរីកានិ ភញ្ជតិ|
      block |ឯវំ អាកិណ្ណកម្មន្តោ កស្មា ឯសោ ន វុច្ចតិ។|
    count |១១៨|
      block |អាកិណ្ណលុទ្ទោ បុរិសោ ធាតិចេលំវ មក្ខិតោ|
      block |តស្មិំ មេ វចនំ នត្ថិ តញ្ចារហាមិ វត្តវេ។|
    count |១១៩|
      block |អនង្គណស្ស បោសស្ស និច្ចំ សុចិគវេសិនោ|
      block |វាលគ្គមត្តំ បាបស្ស អព្ភាមត្តំវ ខាយតិ។|
    count |១២០|
      block |អទ្ធា មំ យក្ខ ជានាសិ អថោ មំ អនុកម្បសិ|
      block |បុនបិ យក្ខ វជ្ជាសិ យទា បស្សសិ ឯទិសំ។|
    count |១២១|
      block |នេវ តំ ឧបជីវាមិ នបិ តេ ភតកាម្ហសេ|
      block |ត្វមេវ ភិក្ខុ ជានេយ្យ យេន គច្ឆេយ្យ សុគ្គតិន្តិ។|
    stand |សិង្ឃបុប្ផ ជាតកំ សត្តមំ។|
    count |  |
    block |៣៩៣។ វិឃាសាទជាតកំ ៦-២-៨|
    count |១២២|
      block |សុសុខំ វត ជីវន្តិ យេ ជនា វិឃាសាទិនោ|
      block |ទិដ្ឋេវ ធម្មេ បាសំសា សម្បរាយេ ច សុគ្គតី។|
    count |១២៣|
      block |សុកស្ស ភាសមានស្ស ន និសាមេថ បណ្ឌិតា|
      block |ឥទំ សុណាថ សោទរិយា អម្ហេវាយំ បសំសតិ។|
    count |១២៤|
      block |នាហំ តុម្ហេ បសំសាមិ កុណបាទា សុណាថ មេ|
      block |ឧច្ឆិដ្ឋភោជិនោ តុម្ហេ ន តុម្ហេ វិឃាសាទិនោ។|
    count |១២៥|
      block |សត្តវស្សា បព្ពជិតា មេជ្ឈារញ្ញេ សិខណ្ឌិនោ|
      block |វិឃាសេនេវ យាបេន្តា មយំ ចេ ភោតោ គារយ្ហា|
      block |កេ នុ ភោតោ បសំសិយា។|
    count |១២៦|
      block |តុម្ហេ សីហានំ ព្យគ្ឃានំ វាឡានញ្ចាវសិដ្ឋកំ|
      block |ឧច្ឆិដ្ឋេនេវ យាបេន្តា មញ្ញិវ្ហោ វិឃាសាទិនោ។|
    count |១២៧|
      block |យេ ព្រាហ្មណស្ស សមណស្ស អញ្ញស្ស វា វនិព្ពិនោ|
      block |ទត្វាវ សេសំ ភុញ្ជន្តិ តេ ជនា វិឃាសាទិនោតិ។|
    stand |វិឃាសាទជាតកំ អដ្ឋមំ។|
    count |  |
    block |៣៩៤។ វដ្ដកជាតកំ ៦-២-៩|
    count |១២៨|
      block |បណីតំ ភុញ្ជសេ ភត្តំ សប្បិតេលញ្ច មាតុល|
      block |អថ កេន នុ វណ្ណេន កិសោ ត្វមសិ វាយស។|
    count |១២៩|
      block |អមិត្តមជ្ឈេ វសតោ តេសុ អាមិសមេសតោ|
      block |និច្ចំ ឧព្ពិគ្គហទយស្ស កុតោ កាកស្ស ទឡ្ហិយំ។|
    count |១៣០|
      block |និច្ចំ ឧព្ពេគិនោ កាកា ធង្កា បាបេន កម្មុនា|
      block |លទ្ធោ បិណ្ឌោ ន បីណេតិ កិសោ តេនស្មិ វដ្ដក។|
    count |១៣១|
      block |លូខានិ តិណពីជានិ អប្បស្នេហានិ ភុញ្ជសិ|
      block |អថ កេន នុ វណ្ណេន ថូលោ ត្វមសិ វដ្ដក។|
    count |១៣២|
      block |អប្បិច្ឆា អប្បចិន្តាយ អទូរគមនេន ច|
      block |លទ្ធាលទ្ធេន យាបេន្តោ ថូលោ តេនស្មិ វាយស។|
    count |១៣៣|
      block |អប្បិច្ឆស្ស ហិ បោសស្ស អប្បចិន្តសុខស្ស ច|
      block |សុសង្គហិតមានស្ស វុត្តី សុសមុទានយាតិ។|
    stand |វដ្ដកជាតកំ នវមំ។|
    count |  |
    block |៣៩៥។ បារាវតជាតកំ ៦-២-១០|
    count |១៣៤|
      block |ចិរស្សំ វត បស្សាមិ សហាយំ មណិធារិនំ|
      block |សុកតា មស្សុកុត្តិយា សោភតេ វត មេ សខា។|
    count |១៣៥|
      block |បរូឡ្ហកច្ឆនខលោមោ អហំ កម្មេសុ ព្យាវដោ|
      block |ចិរស្សំ ន្ហាបិតំ លទ្ធា លោមំ តំ អជ្ជំ ហារយិំ។|
    count |១៣៦|
      block |យំ នុ លោមំ អហារេសិ ទុល្លភំ លទ្ធ កប្បកំ|
      block |អថ កិញ្ចរហិ តេ សម្ម កណ្ឋេ កិណិកិណាយតិ។|
    count |១៣៧|
      block |មនុស្សសុខុមាលានំ មណិ កណ្ឋេសុ លម្ពតិ|
      block |តេសាហំ អនុសិក្ខាមិ មា ត្វំ មញ្ញិ ទវា កតំ។|
    count |១៣៨|
      block |សចេបិមំ បិហយសិ មស្សុកុត្តិំ សុការិតំ|
      block |ការយិស្សាមិ តេ សម្ម មណិញ្ចាបិ ទទាមិ តេ។|
    count |១៣៩|
      block |ត្វញ្ញេវ មណិនា ឆន្នោ សុកតាយ ច មស្សុយា|
      block |អាមន្ត ខោ តំ គច្ឆាមិ បិយំ មេ តវ ទស្សនន្តិ។|
      block |អថ បស្ស សសូចិ ច តុណ្ឌិលកោ មិគ មយ្ហកបញ្ចមបក្ខិវរោ|
      block |អថ បញ្ជលិ វារិជ មេជ្ឈ បុន អថ វដ្ដ កបោតវរេន ទសាតិ។|
      block |អថ វគ្គំ បកិត្តិស្សំ ឆនិបាតំ វរុត្តមេ|
      block |អវារិយា ច ខរោ ច ទ្វេ ច វុត្តា សុព្យញ្ជនាតិ។|
    stand |បារាវតជាតកំ ទសមំ។|
    stand |ខរបុត្តវគ្គោ ទុតិយោ។|
    block |តស្សុទ្ទានំ|
    block |អថ វគ្គុទ្ទានំ|
    stand |ឆក្កនិបាតំ និដ្ឋិតំ។|
