block |៤។ ចតុក្កនិបាតោ|
  block |១។ កាលិង្គវគ្គោ|
    count |  |
    block |៣០១។ ចូឡកាលិង្គជាតកំ ៤-១-១|
    count |១|
      block |វិវរថិមាសំ ទ្វារំ នគរំ បវិសន្តុ អរុណរាជស្ស|
      block |សីហេន សុសិដ្ឋេន សុរក្ខិតំ នន្ទិសេនេន។|
    count |២|
      block |ជយោ កលិង្គានមសយ្ហសាហិនំ បរាជយោ អនយោ អស្សកានំ|
      block |ឥច្ចេវ តេ ភាសិតំ ព្រហ្មចារិ ន ឧជ្ជុភូតា វិតថំ ភណន្តិ។|
    count |៣|
      block |ទេវា មុសាវាទមុបាតិវត្តា សច្ចំ ធនំ បរមំ តេសុ សក្ក|
      block |តំ តេ មុសា ភាសិតំ ទេវរាជ កិំ វា បដិច្ច មឃវា មហិន្ទ។|
    count |៤|
      block |ននុ តេ សុតំ ព្រាហ្មណ ភញ្ញមានេ ទេវា ន ឥស្សន្តិ បុរិសបរក្កមស្ស|
      block |ទមោ សមាធិ មនសោ អភេជ្ជោ អព្យគ្គតា និក្កមនញ្ច កាលេ|
      block |ទឡ្ហញ្ច វិរិយំ បុរិសបរក្កមោ ច តេនេវ អាសិ វិជយោ អស្សកានន្តិ។|
    stand |ចូឡកាលិង្គជាតកំ បឋមំ។|
    count |  |
    block |៣០២។ មហាអស្សារោហជាតកំ ៤-១-២|
    count |៥|
      block |អទេយ្យេសុ ទទំ ទានំ ទេយ្យេសុ នប្បវេច្ឆតិ|
      block |អាបាសុ ព្យសនំ បត្តោ សហាយំ នាធិគច្ឆតិ។|
    count |៦|
      block |នាទេយ្យេសុ ទទំ ទានំ ទេយ្យេសុ យោ បវេច្ឆតិ|
      block |អាបាសុ ព្យសនំ បត្តោ សហាយមធិគច្ឆតិ។|
    count |៧|
      block |សញ្ញោគសម្ភោគវិសេសទស្សនំ អនរិយធម្មេសុ សឋេសុ នស្សតិ|
      block |កតញ្ច អរិយេសុ ច អជ្ជវេសុ មហប្ផលំ ហោតិ អណុម្បិ តាទិសុ។|
    count |៨|
      block |យោ បុព្ពេ កតកល្យាណោ អកា លោកេ សុទុក្ករំ|
      block |បច្ឆា កយិរា ន វា កយិរា អច្ចន្តំ បូជនារហោតិ។|
    stand |មហាអស្សារោហជាតកំ ទុតិយំ។|
    count |  |
    block |៣០៣។ ឯករាជជាតកំ ៤-១-៣|
    count |៩|
      block |អនុត្តរេ កាមគុណេ សមិទ្ធេ ភុត្វាន បុព្ពេ វសី ឯករាជ|
      block |សោ ទានិ ទុគ្គេ នរកម្ហិ ខិត្តោ នប្បជ្ជហេ វណ្ណពលំ បុរាណំ។|
    count |១០|
      block |បុព្ពេវ ខន្តី ច តបោ ច មយ្ហំ សម្បត្ថិតា ទុព្ភិសេន អហោសិ|
      block |តំ ទានិ លទ្ធាន កថំ នុ រាជ ជហេ អហំ វណ្ណពលំ បុរាណំ។|
    count |១១|
      block |សព្ពា កិរេវំ បរិនិដ្ឋិតានិ យសស្សិនំ បញ្ញវន្តំ វិសយ្ហ|
      block |យសោ ច លទ្ធា បុរិមំ ឧឡារំ នប្បជ្ជហេ វណ្ណពលំ បុរាណំ។|
    count |១២|
      block |បនុជ្ជ ទុក្ខេន សុខំ ជនិន្ទ សុខេន វា ទុក្ខមសយ្ហសាហិ|
      block |ឧភយត្ថ សន្តោ អភិនិព្ពុតត្តា សុខេ ច ទុក្ខេ ច ភវន្តិ តុល្យាតិ។|
    stand |ឯករាជជាតកំ តតិយំ។|
    count |  |
    block |៣០៤។ ទទ្ទរជាតកំ ៤-១-៤|
    count |១៣|
      block |ឥមានិ មំ ទទ្ទរ តាបយន្តិ វាចាទុរុត្តានិ មនុស្សលោកេ|
      block |មណ្ឌូកភក្ខា ឧទកន្តសេវី អាសីវិសំ មំ អវិសា សបន្តិ។|
    count |១៤|
      block |សកា រដ្ឋា បព្ពាជិតោ អញ្ញំ ជនបទំ គតោ|
      block |មហន្តំ កោដ្ឋំ កយិរាថ ទុរុត្តានំ និធេតវេ។|
    count |១៥|
      block |យត្ថ បោសំ ន ជានន្តិ ជាតិយា វិនយេន វា|
      block |ន តត្ថ មានំ កយិរាថ វសមញ្ញាតកេ ជនេ។|
    count |១៦|
      block |វិទេសវាសំ វសតោ ជាតវេទសមេនបិ|
      block |ខមិតព្ពំ សបញ្ញេន អបិ ទាសស្ស តជ្ជិតន្តិ។|
    stand |ទទ្ទរជាតកំ ចតុត្ថំ។|
    count |  |
    block |៣០៥។ សីលវីមំសនជាតកំ ៤-១-៥|
    count |១៧|
      block |នត្ថិ លោកេ រហោ នាម បាបកម្មំ បកុព្ពតោ|
      block |បស្សន្តិ វនភូតានិ តំ ពាលោ មញ្ញតី រហោ។|
    count |១៨|
      block |អហំ រហោ ន បស្សាមិ សុញ្ញំ វាបិ ន វិជ្ជតិ|
      block |យត្ថ អញ្ញំ ន បស្សាមិ អសុញ្ញំ ហោតិ តំ មយា។|
    count |១៩|
      block |ទុជ្ជច្ចោ ច សុជច្ចោ ច នន្ទោ ច សុខវឌ្ឍិតោ|
      block |វេជ្ជោ ច អទ្ធុវសីលោ ច តេ ធម្មំ ជហុ មត្ថិកា។|
    count |២០|
      block |ព្រាហ្មណោ ច កថំ ជហេ សព្ពធម្មាន បារគូ|
      block |យោ ធម្មមនុបាលេតិ ធិតិមា សច្ចនិក្កមោតិ។|
    stand |សីលវីមំសនជាតកំ បញ្ចមំ។|
    count |  |
    block |៣០៦។ សុជាតជាតកំ ៤-១-៦|
    count |២១|
      block |កិមណ្ឌកា ឥមេ ទេវ និក្ខិត្តា កំសមល្លកេ|
      block |ឧបលោហិតកា វគ្គូ តំ មេ អក្ខាហិ បុច្ឆិតោ។|
    count |២២|
      block |យានិ បុរេ តុវំ ទេវិ ភណ្ឌុ នន្តកវាសិនី|
      block |ឧច្ឆង្គហត្ថា បចិនាសិ តស្សា តេ កោលិយំ ផលំ។|
    count |២៣|
      block |ឧឌ្ឌយ្ហតេ ន រមតិ ភោគា វិប្បជហន្តិ តំ|
      block |តត្ថេវិមំ បដិនេថ យត្ថ កោលំ បចិស្សតិ។|
    count |២៤|
      block |ហោន្តិ ហេតេ មហារាជ ឥទ្ធិប្បត្តាយ នារិយា|
      block |ខម ទេវ សុជាតាយ មាស្សា កុជ្ឈ រថេសភាតិ។|
    stand |សុជាតជាតកំ ឆដ្ឋំ។|
    count |  |
    block |៣០៧។ បលាសជាតកំ ៤-១-៧|
    count |២៥|
      block |អចេតនំ ព្រាហ្មណ អស្សុណន្តំ ជានោ អជានន្តមិមំ បលាសំ|
      block |អារទ្ធវិរិយោ ធុវំ អប្បមត្តោ សុខសេយ្យំ បុច្ឆសិ កិស្ស ហេតុ។|
    count |២៦|
      block |ទូរេ សុតោ ចេវ ព្រហា ច រុក្ខោ ទេសេ ឋិតោ ភូតនិវាសរូបោ|
      block |តស្មា នមស្សាមិ ឥមំ បលាសំ យេ ចេត្ថ ភូតា តេ ធនស្ស ហេតុ។|
    count |២៧|
      block |សោ តេ ករិស្សាមិ យថានុភាវំ កតញ្ញុតំ ព្រាហ្មណ បេក្ខមានោ|
      block |កថញ្ហិ អាគម្ម សតំ សកាសេ មោឃានិ តេ អស្សុ បរិផន្ទិតានិ។|
    count |២៨|
      block |យោ តិន្ទុករុក្ខស្ស បរោ បិលក្ខោ បរិវារិតោ បុព្ពយញ្ញោ ឧឡារោ|
      block |តស្សេស មូលស្មិំ និធិ និខាតោ អទាយាទោ គច្ឆ តំ ឧទ្ធរាហីតិ។|
    stand |បលាសជាតកំ សត្តមំ។|
    count |  |
    block |៣០៨។ សកុណជាតកំ ៤-១-៨|
    count |២៩|
      block |អករម្ហស តេ កិច្ចំ យំ ពលំ អហុវម្ហសេ|
      block |មិគរាជ នមោ ត្យត្ថុ អបិ កិញ្ចិ លភាមសេ។|
    count |៣០|
      block |មម លោហិតភក្ខស្ស និច្ចំ លុទ្ទានិ កុព្ពតោ|
      block |ទន្តន្តរគតោ សន្តោ តំ ពហុំ យម្បិ ជីវសិ។|
    count |៣១|
      block |អកតញ្ញុមកត្តារំ កតស្ស អប្បដិការកំ|
      block |យស្មិំ កតញ្ញុតា នត្ថិ និរត្ថា តស្ស សេវនា។|
    count |៣២|
      block |យស្ស សម្មុខចិណ្ណេន មិត្តធម្មោ ន លព្ភតិ|
      block |អនុសូយ មនក្កោសំ សណិកំ តម្ហា អបក្កមេតិ។|
    stand |សកុណជាតកំ អដ្ឋមំ។|
    count |  |
    block |៣០៩។ ឆវកជាតកំ ៤-១-៩|
    count |៣៣|
      block |សព្ពមិទំ ចរិមំ កតំ ឧភោ ធម្មំ ន បស្សរេ|
      block |ឧភោ បកតិយា ចុតា យោ ចាយំ មន្តេជ្ឈាបេតិ|
      block |យោ ច មន្តំ អធីយតិ។|
    count |៣៤|
      block |សាលីនំ ឱទនំ ភុញ្ជេ សុចិំ មំសូបសេចនំ|
      block |តស្មា ឯតំ ន សេវាមិ ធម្មំ ឥសីហិ សេវិតំ។|
    count |៣៥|
      block |បរិព្ពជ មហា លោកោ បចន្តញ្ញេបិ បាណិនោ|
      block |មា តំ អធម្មោ អាចរិតោ អស្មា កុម្ភមិវាភិទា។|
    count |៣៦|
      block |ធិរត្ថុ តំ យសលាភំ ធនលាភញ្ច ព្រាហ្មណ|
      block |យា វុត្តិ វិនិបាតេន អធម្មចរណេន វាតិ។|
    stand |ឆវកជាតកំ នវមំ។|
    count |  |
    block |៣១០។ សេយ្យជាតកំ ៤-១-១០|
    count |៣៧|
      block |សសមុទ្ទបរិយាយំ មហិំ សាគរកុណ្ឌលំ|
      block |ន ឥច្ឆេ សហ និន្ទាយ ឯវំ សេយ្យ វិជានហិ។|
    count |៣៨|
      block |ធិរត្ថុ តំ យសលាភំ ធនលាភញ្ច ព្រាហ្មណ|
      block |យា វុត្តិ វិនិបាតេន អធម្មចរណេន វា។|
    count |៣៩|
      block |អបិ ចេ បត្តមាទាយ អនគារោ បរិព្ពជេ|
      block |សាយេវ ជីវិកា សេយ្យោ យា ចាធម្មេន ឯសនា។|
    count |៤០|
      block |អបិ ចេ បត្តមាទាយ អនគារោ បរិព្ពជេ|
      block |អញ្ញំ អហិំសយំ លោកេ អបិ រជ្ជេន តំ វរន្តិ។|
      block |វិវរញ្ច អទេយ្យ សមិទ្ធវរំ អថ ទទ្ទរ បាបមហាតិរហោ|
      block |អថ កោលិ បលាសវរញ្ច ករ ចរិមំ សសមុទ្ទវរេន ទសាតិ។|
    stand |សេយ្យជាតកំ ទសមំ។|
    stand |កាលិង្គវគ្គោ បឋមោ។|
    block |តស្សុទ្ទានំ|
  block |២។ បុចិមន្ទវគ្គោ|
    count |  |
    block |៣១១។ បុចិមន្ទជាតកំ ៤-២-១|
    count |៤១|
      block |ឧដ្ឋេហិ ចោរ កិំ សេសិ កោ អត្ថោ សុបនេន តេ|
      block |មា តំ គហេសុំ រាជានោ គាមេ កិព្ពិសការកំ។|
    count |៤២|
      block |យំ នុ ចោរំ គហេស្សន្តិ គាមេ កិព្ពិសការកំ|
      block |កិំ តត្ថ បុចិមន្ទស្ស វនេ ជាតស្ស តិដ្ឋតោ។|
    count |៤៣|
      block |ន ត្វំ អស្សត្ថ ជានាសិ មម ចោរស្ស ចន្តរំ|
      block |ចោរំ គហេត្វា រាជានោ គាមេ កិព្ពិសការកំ|
      block |អប្បេន្តិ និម្ពសូលស្មិំ តស្មិំ មេ សង្កតេ មនោ។|
    count |៤៤|
      block |សង្កេយ្យ សង្កិតព្ពានិ រក្ខេយ្យានាគតំ ភយំ|
      block |អនាគតភយា ធីរោ ឧភោ លោកេ អវេក្ខតីតិ។|
    stand |បុចិមន្ទជាតកំ បឋមំ។|
    count |  |
    block |៣១២។ កស្សបមន្ទិយជាតកំ ៤-២-២|
    count |៤៥|
      block |អបិ កស្សប មន្ទិយា យុវា សបតិ ហន្តិ វា|
      block |សព្ពំ តំ ខមតេ ធីរោ បណ្ឌិតោ តំ តិតិក្ខតិ។|
    count |៤៦|
      block |សចេបិ សន្តោ វិវទន្តិ ខិប្បំ សន្ធីយរេ បុន|
      block |ពាលា បត្តាវ ភិជ្ជន្តិ ន តេ សមថមជ្ឈគូ។|
    count |៤៧|
      block |ឯតេ ភិយ្យោ សមាយន្តិ សន្ធិ តេសំ ន ជីរតិ|
      block |យោ ចាធិបន្នំ ជានាតិ យោ ច ជានាតិ ទេសនំ។|
    count |៤៨|
      block |ឯសោ ហិ ឧត្តរិតរោ ភារវហោ ធុរទ្ធរោ|
      block |យោ បរេសាធិបន្នានំ សយំ សន្ធាតុមរហតីតិ។|
    stand |កស្សបមន្ទិយជាតកំ ទុតិយំ។|
    count |  |
    block |៣១៣។ ខន្តីវាទីជាតកំ ៤-២-៣|
    count |៤៩|
      block |យោ តេ ហត្ថេ ច បាទេ ច កណ្ណនាសញ្ច ឆេទយិ|
      block |តស្ស កុជ្ឈ មហាវីរ មា រដ្ឋំ វិនសា ឥទំ។|
    count |៥០|
      block |យោ មេ ហត្ថេ ច បាទេ ច កណ្ណនាសញ្ច ឆេទយិ|
      block |ចិរំ ជីវតុ សោ រាជា ន ហិ កុជ្ឈន្តិ មាទិសា។|
    count |៥១|
      block |អហូ អតីតមទ្ធានំ សមណោ ខន្តិទីបនោ|
      block |តំ ខន្តិយាយេវ ឋិតំ កាសិរាជា អឆេទយិ។|
    count |៥២|
      block |តស្ស កម្ម ផរុសស្ស វិបាកោ កដុកោ អហុ|
      block |យំ កាសិរាជា វេទេសិ និរយម្ហិ សមប្បិតោតិ។|
    stand |ខន្តីវាទីជាតកំ តតិយំ។|
    count |  |
    block |៣១៤។ លោហកុម្ភិជាតកំ ៤-២-៤|
    count |៥៣|
      block |ទុជ្ជីវិតមជីវិម្ហ យេ សន្តេ ន ទទម្ហសេ|
      block |វិជ្ជមានេសុ ភោគេសុ ទីបំ នាកម្ហ អត្តនោ។|
    count |៥៤|
      block |សដ្ឋិ វស្សសហស្សានិ បរិបុណ្ណានិ សព្ពសោ|
      block |និរយេ បច្ចមានានំ កទា អន្តោ ភវិស្សតិ។|
    count |៥៥|
      block |នត្ថិ អន្តោ កុតោ អន្តោ ន អន្តោ បដិទិស្សតិ|
      block |តទា ហិ បកតំ បាបំ មម តុយ្ហញ្ច មារិសា។|
    count |៥៦|
      block |សោហំ នូន ឥតោ គន្ត្វា យោនិំ លទ្ធាន មានុសិំ|
      block |វទញ្ញូ សីលសម្បន្នោ កាហាមិ កុសលំ ពហុន្តិ។|
    stand |លោហកុម្ភិជាតកំ ចតុត្ថំ។|
    count |  |
    block |៣១៥។ សព្ពមំសលាភជាតកំ ៤-២-៥|
    count |៥៧|
      block |ផរុសា វត តេ វាចា មំសំ យាចនកោ អសិ|
      block |កិលោមសទិសី វាចា កិលោមំ សម្ម ទម្មិ តេ។|
    count |៥៨|
      block |អង្គមេតំ មនុស្សានំ ភាតា លោកេ បវុច្ចតិ|
      block |អង្គស្ស សទិសី វាចា អង្គំ សម្ម ទទាមិ តេ។|
    count |៥៩|
      block |តាតាតិ បុត្តោ វទមានោ កម្បេតិ ហទយំ បិតុ|
      block |ហទយស្ស សទិសី វាចា ហទយំ សម្ម ទម្មិ តេ។|
    count |៦០|
      block |យស្ស គាមេ សខា នត្ថិ យថារញ្ញំ តថេវ តំ|
      block |សព្ពស្ស សទិសី វាចា សព្ពំ សម្ម ទទាមិ តេតិ។|
    stand |សព្ពមំសលាភជាតកំ បញ្ចមំ។|
    count |  |
    block |៣១៦។ សសបណ្ឌិតជាតកំ ៤-២-៦|
    count |៦១|
      block |សត្ត មេ រោហិតា មច្ឆា ឧទកា ថលមុព្ភតា|
      block |ឥទំ ព្រាហ្មណ មេ អត្ថិ ឯតំ ភុត្វា វនេ វស។|
    count |៦២|
      block |ទុស្ស មេ ខេត្តបាលស្ស រត្តិភត្តំ អបាភតំ|
      block |មំសសូលា ច ទ្វេ គោធា ឯកញ្ច ទធិវារកំ|
      block |ឥទំ ព្រាហ្មណ មេ អត្ថិ ឯតំ ភុត្វា វនេ វស។|
    count |៦៣|
      block |អម្ពបក្កំ ទកំ សីតំ សីតច្ឆាយា មនោរមា|
      block |ឥទំ ព្រាហ្មណ មេ អត្ថិ ឯតំ ភុត្វា វនេ វស។|
    count |៦៤|
      block |ន សសស្ស តិលា អត្ថិ ន មុគ្គា នបិ តណ្ឌុលា|
      block |ឥមិនា អគ្គិនា បក្កំ មមំ ភុត្វា វនេ វសាតិ។|
    stand |សសបណ្ឌិតជាតកំ ឆដ្ឋំ។|
    count |  |
    block |៣១៧។ មតរោទនជាតកំ ៤-២-៧|
    count |៦៥|
      block |មតំ មតំ ឯវ រោទថ ន ហិ តំ រោទថ យោ មរិស្សតិ|
      block |សព្ពេបិ សរីរធារិនោ អនុបុព្ពេន ជហន្តិ ជីវិតំ។|
    count |៦៦|
      block |ទេវមនុស្សា ចតុប្បទា បក្ខិគណា ឧរគា ច ភោគិនោ|
      block |សម្ហិ សរីរេ អនិស្សរា រមមានាវ ជហន្តិ ជីវិតំ។|
    count |៦៧|
      block |ឯវំ ចលិតំ អសណ្ឋិតំ សុខទុក្ខំ មនុជេស្វបេក្ខិយ|
      block |កន្ទិតរុទិតំ និរត្ថកំ កិំ វោ សោកគណាភិកីររេ។|
    count |៦៨|
      block |ធុត្តា ច សោណ្ឌា អកតា ពាលា សូរា អយោគិនោ|
      block |ធីរំ មញ្ញន្តិ ពាលោតិ យេ ធម្មស្ស អកោវិទាតិ។|
    stand |មតរោទនជាតកំ សត្តមំ។|
    count |  |
    block |៣១៨។ កណវេរជាតកំ ៤-២-៨|
    count |៦៩|
      block |យំ តំ វសន្តសមយេ កណវេរេសុ ភាណុសុ|
      block |សាមំ ពាហាយ បីឡេសិ សា តំ អារោគ្យមព្រវិ។|
    count |៧០|
      block |អម្ភោ ន កិរ សទ្ធេយ្យំ យំ វាតោ បព្ពតំ វហេ|
      block |បព្ពតញ្ចេ វហេ វាតោ សព្ពម្បិ បថវិំ វហេ|
      block |យត្ថ សាមា កាលកតា សា មំ អារោគ្យមព្រវិ។|
    count |៧១|
      block |ន ចេវ សា កាលកតា ន ច សា អញ្ញមិច្ឆតិ|
      block |ឯកភត្តិកិនី សាមា តមេវ អភិកង្ខតិ។|
    count |៧២|
      block |អសន្ថុតំ មំ ចិរសន្ថុតេន និមីនិ សាមា អធុវំ ធុវេន|
      block |មយាបិ សាមា និមិនេយ្យ អញ្ញំ ឥតោ អហំ ទូរតរំ គមិស្សន្តិ។|
    stand |កណវេរជាតកំ អដ្ឋមំ។|
    count |  |
    block |៣១៩។ តិត្តិរជាតកំ ៤-២-៩|
    count |៧៣|
      block |សុសុខំ វត ជីវាមិ លភាមិ ចេវ ភុញ្ជិតុំ|
      block |បរិបន្ថេវ តិដ្ឋាមិ កា នុ ភន្តេ គតី មម។|
    count |៧៤|
      block |មនោ ចេ តេ នប្បណមតិ បក្ខិ បាបស្ស កម្មុនោ|
      block |អព្យាវដស្ស ភទ្រស្ស ន បាបមុបលិម្បតិ។|
    count |៧៥|
      block |ញាតកោ នោ និសិន្នោតិ ពហុ អាគច្ឆតេ ជនោ|
      block |បដិច្ច កម្មំ ផុសតិ តស្មិំ មេ សង្កតេ មនោ។|
    count |៧៦|
      block |ន បដិច្ច កម្មំ ផុសតិ មនោ ចេ នប្បទុស្សតិ|
      block |អប្បោស្សុក្កស្ស ភទ្រស្ស ន បាបមុបលិម្បតីតិ។|
    stand |តិត្តិរជាតកំ នវមំ។|
    count |  |
    block |៣២០។ សុច្ចជជាតកំ ៤-២-១០|
    count |៧៧|
      block |សុច្ចជំ វត នច្ចជិ វាចាយ អទទំ គិរិំ|
      block |កិំ ហិតស្ស ចជន្តស្ស វាចាយ អទទ បព្ពតំ។|
    count |៧៨|
      block |យញ្ហិ កយិរា តញ្ហិ វទេ យំ ន កយិរា ន តំ វទេ|
      block |អករោន្តំ ភាសមានំ បរិជានន្តិ បណ្ឌិតា។|
    count |៧៩|
      block |រាជបុត្ត នមោ ត្យត្ថុ សច្ចេ ធម្មេ ឋិតោ ចសិ|
      block |យស្ស តេ ព្យសនំ បត្តោ សច្ចស្មិំ រមតេ មនោ។|
    count |៨០|
      block |យា ទលិទ្ទី ទលិទ្ទស្ស អឌ្ឍា អឌ្ឍស្ស កិត្តិម|
      block |សា ហិស្ស បរមា ភរិយា សហិរញ្ញស្ស ឥត្ថិយោតិ។|
      block |អថ ចោរ សកស្សប ខន្តីវរោ ទុជ្ជីវិតតា ច វរា ផរុសា|
      block |អថ សស មតញ្ច វសន្ត សុខំ សុច្ចជំវតនច្ចជិនា ច ទសាតិ។|
    stand |សុច្ចជជាតកំ ទសមំ។|
    stand |បុចិមន្ទវគ្គោ ទុតិយោ។|
    block |តស្សុទ្ទានំ|
  block |៣។ កុដិទូសកវគ្គោ|
    count |  |
    block |៣២១។ កុដិទូសកជាតកំ ៤-៣-១|
    count |៨១|
      block |មនុស្សស្សេវ តេ សីសំ ហត្ថបាទា ច វានរ|
      block |អថ កេន នុ វណ្ណេន អគារំ តេ ន វិជ្ជតិ។|
    count |៨២|
      block |មនុស្សស្សេវ មេ សីសំ ហត្ថបាទា ច សិង្គិល|
      block |យាហុ សេដ្ឋា មនុស្សេសុ សា មេ បញ្ញា ន វិជ្ជតិ។|
    count |៨៣|
      block |អនវដ្ឋិតចិត្តស្ស លហុចិត្តស្ស ទុព្ភិនោ|
      block |និច្ចំ អទ្ធុវសីលស្ស សុខភាវោ ន វិជ្ជតិ។|
    count |៨៤|
      block |សោ ករស្សុ អានុភាវំ វីតិវត្តស្សុ សីលិយំ|
      block |សីតវាតបរិត្តាណំ ករស្សុ កុដវំ កបីតិ។|
    stand |កុដិទូសក ជាតកំ បឋមំ។|
    count |  |
    block |៣២២។ ទុទ្ទុភជាតកំ ៤-៣-២|
    count |៨៥|
      block |ទុទ្ទុភាយតិ ភទ្ទន្តេ យស្មិំ ទេសេ វសាមហំ|
      block |អហម្បេតំ ន ជានាមិ កិមេតំ ទុទ្ទុភាយតិ។|
    count |៨៦|
      block |ពេលុវំ បតិតំ សុត្វា ទុទ្ទុភន្តិ សសោ ជវិ|
      block |សសស្ស វចនំ សុត្វា សន្តត្តា មិគវាហិនី។|
    count |៨៧|
      block |អប្បត្វា បទវិញ្ញាណំ បរឃោសានុសារិនោ|
      block |បនាទបរមា ពាលា តេ ហោន្តិ បរបត្តិយា។|
    count |៨៨|
      block |យេ ច សីលេន សម្បន្នា បញ្ញាយូបសមេ រតា|
      block |អារកា វិរតា ធីរា ន ហោន្តិ បរបត្តិយាតិ។|
    stand |ទុទ្ទុភជាតកំ ទុតិយំ។|
    count |  |
    block |៣២៣។ ព្រហ្មទត្តជាតកំ ៤-៣-៣|
    count |៨៩|
      block |ទ្វយំ យាចនកោ រាជ ព្រហ្មទត្ត និគច្ឆតិ|
      block |អលាភំ ធនលាភំ វា ឯវំ ធម្មា ហិ យាចនា។|
    count |៩០|
      block |យាចនំ រោទនំ អាហុ បញ្ចាលានំ រថេសភ|
      block |យោ យាចនំ បច្ចក្ខាតិ តមាហុ បដិរោទនំ។|
    count |៩១|
      block |មា មទ្ទសំសុ រោទន្តំ បញ្ចាលា សុសមាគតា|
      block |តុវំ វា បដិរោទន្តំ តស្មា ឥច្ឆាមហំ រហោ។|
    count |៩២|
      block |ទទាមិ តេ ព្រាហ្មណ រោហិណីនំ គវំ សហស្សំ សហ បុង្គវេន|
      block |អរិយោ ហិ អរិយស្ស កថំ ន ទជ្ជា សុត្វាន គាថា តវ ធម្មយុត្តាតិ។|
    stand |ព្រហ្មទត្តជាតកំ តតិយំ។|
    count |  |
    block |៣២៤។ ចម្មសាដកជាតកំ ៤-៣-៤|
    count |៩៣|
      block |កល្យាណរូបោ វតយំ ចតុប្បទោ សុភទ្ទកោ ចេវ សុបេសលោ ច|
      block |យោ ព្រាហ្មណំ ជាតិមន្តូបបន្នំ អបចាយតិ មេណ្ឌវរោ យសស្សី។|
    count |៩៤|
      block |មា ព្រាហ្មណ ឥត្តរទស្សនេន វិស្សាសមាបជ្ជិ ចតុប្បទស្ស|
      block |ទឡ្ហប្បហារំ អភិកង្ខមានោ អវសក្កតី ទស្សតិ សុប្បហារំ។|
    count |៩៥|
      block |ឩរុដ្ឋិ ភគ្គំ បវដ្ដិតោ ខារិភារោ សព្ពញ្ច ភណ្ឌំ ព្រាហ្មណស្ស ភិន្នំ|
      block |ឧភោបិ ពាហា បគ្គយ្ហ កន្ទតិ អភិធាវថ ហញ្ញតេ ព្រហ្មចារី។|
    count |៩៦|
      block |ឯវំ សោ និហតោ សេតិ យោ អបូជំ បសំសតិ|
      block |យថាហមជ្ជ បហតោ ហតោ មេណ្ឌេន ទុម្មតីតិ។|
    stand |ចម្មសាដកជាតកំ ចតុត្ថំ។|
    count |  |
    block |៣២៥។ គោធរាជជាតកំ ៤-៣-៥|
    count |៩៧|
      block |សមណំ តំ មញ្ញមានោ ឧបគច្ឆិមសញ្ញតំ|
      block |សោ មំ ទណ្ឌេន បាហាសិ យថា អស្សមណោ តថា។|
    count |៩៨|
      block |កិំ តេ ជដាហិ ទុម្មេធ កិំ តេ អជិនសាដិយា|
      block |អព្ភន្តរំ តេ គហនំ ពាហិរំ បរិមជ្ជសិ។|
    count |៩៩|
      block |ឯហិ គោធ និវត្តស្សុ ភុញ្ជ សាលីនមោទនំ|
      block |តេលំ លោណញ្ច មេ អត្ថិ បហូតំ មយ្ហ បិប្ផលិ។|
    count |១០០|
      block |ឯស ភិយ្យោ បវេក្ខាមិ វម្មិកំ សតបោរិសំ|
      block |តេលំ លោណញ្ច កិត្តេសិ អហិតំ មយ្ហ បិប្ផលីតិ។|
    stand |គោធរាជជាតកំ បញ្ចមំ។|
    count |  |
    block |៣២៦។ កក្ការុជាតកំ ៤-៣-៦|
    count |១០១|
      block |កាយេន យោ នាវហរេ វាចាយ ន មុសា ភណេ|
      block |យសោ លទ្ធា ន មជ្ជេយ្យ ស វេ កក្ការុមរហតិ។|
    count |១០២|
      block |ធម្មេន វិត្តមេសេយ្យ ន និកត្យា ធនំ ហរេ|
      block |ភោគេ លទ្ធា ន មជ្ជេយ្យ ស វេ កក្ការុមរហតិ។|
    count |១០៣|
      block |យស្ស ចិត្តំ អហាលិទ្ទំ សទ្ធា ច អវិរាគិនី|
      block |ឯកោ សាទុំ ន ភុញ្ជេយ្យ ស វេ កក្ការុមរហតិ។|
    count |១០៤|
      block |សម្មុខា វា តិរោក្ខា វា យោ សន្តេ ន បរិភាសតិ|
      block |យថាវាទី តថាការី ស វេ កក្ការុមរហតីតិ។|
    stand |កក្ការុជាតកំ ឆដ្ឋំ។|
    count |  |
    block |៣២៧។ កាកវតីជាតកំ ៤-៣-៧|
    count |១០៥|
      block |វាតិ ចាយំ តតោ គន្ធោ យត្ថ មេ វសតី បិយា|
      block |ទូរេ ឥតោ ហិ កាកវតី យត្ថ មេ និរតោ មនោ។|
    count |១០៦|
      block |កថំ សមុទ្ទមតរី កថំ អតរិ កេបុកំ|
      block |កថំ សត្ត សមុទ្ទានិ កថំ សិម្ពលិមារុហិ។|
    count |១០៧|
      block |តយា សមុទ្ទមតរិំ តយា អតរិ កេបុកំ|
      block |តយា សត្ត សមុទ្ទានិ តយា សិម្ពលិមារុហិំ។|
    count |១០៨|
      block |ធិរត្ថុមំ មហាកាយំ ធិរត្ថុមំ អចេតនំ|
      block |យត្ថ ជាយាយហំ ជារំ អាវហាមិ វហាមិ ចាតិ។|
    stand |កាកវតីជាតកំ សត្តមំ។|
    count |  |
    block |៣២៨។ អននុសោចិយជាតកំ ៤-៣-៨|
    count |១០៩|
      block |ពហូនំ វិជ្ជតី ភោតី តេហិ មេ កិំ ភវិស្សតិ|
      block |តស្មា ឯតំ ន សោចាមិ បិយំ សម្មិល្លហាសិនិំ។|
    count |១១០|
      block |តំ តំ ចេ អនុសោចេយ្យ យំ យំ តស្ស ន វិជ្ជតិ|
      block |អត្តានមនុសោចេយ្យ សទា មច្ចុវសំ បតំ។|
    count |១១១|
      block |ន ហេវ ឋិតំ នាសីនំ ន សយានំ ន បទ្ធគុំ|
      block |យាវ ព្យាតិ និមិសតិ តត្រាបិ រសតី វយោ។|
    count |១១២|
      block |តត្ថត្តនិ វតប្បទ្ធេ វិនាភាវេ អសំសយេ|
      block |ភូតំ សេសំ ទយិតព្ពំ វីតំ អននុសោចិយន្តិ។|
    stand |អននុសោចិយជាតកំ អដ្ឋមំ។|
    count |  |
    block |៣២៩។ កាឡពាហុជាតកំ ៤-៣-៩|
    count |១១៣|
      block |យំ អន្នបានស្ស បុរេ លភាម តំ ទានិ សាខមិគមេវ គច្ឆតិ|
      block |គច្ឆាម ទានិ វនមេវ រាធ អសក្កតា ចស្ម ធនញ្ជយាយ។|
    count |១១៤|
      block |លាភោ អលាភោ យសោ អយសោ ច និន្ទា បសំសា ច សុខញ្ច ទុក្ខំ|
      block |ឯតេ អនិច្ចា មនុជេសុ ធម្មា មា សោចិ កិំ សោចសិ បោដ្ឋបាទ។|
    count |១១៥|
      block |អទ្ធា តុវំ បណ្ឌិតកោសិ រាធ ជានាសិ អត្ថានិ អនាគតានិ|
      block |កថំ នុ សាខាមិគំ ទក្ខិសាម និទ្ធាវិតំ រាជកុលតោវ ជម្មំ។|
    count |១១៦|
      block |ចាលេតិ កណ្ណំ ភកុដិំ ករោតិ មុហុំ មុហុំ ភាយយតេ កុមារេ|
      block |សយមេវ តំ កាហតិ កាឡពាហុ យេនារកា ឋស្សតិ អន្នបានាតិ។|
    stand |កាឡពាហុជាតកំ នវមំ។|
    count |  |
    block |៣៣០។ សីលវីមំសជាតកំ ៤-៣-១០|
    count |១១៧|
      block |សីលំ កិរេវ កល្យាណំ សីលំ លោកេ អនុត្តរំ|
      block |បស្ស ឃោរវិសោ នាគោ សីលវាតិ ន ហញ្ញតិ។|
    count |១១៨|
      block |យាវទេវស្សហូ កិញ្ចិ តាវទេវ អខាទិសុំ|
      block |សង្គម្ម កុលលា លោកេ ន ហិំសន្តិ អកិញ្ចនំ។|
    count |១១៩|
      block |សុខំ និរាសា សុបតិ អាសា ផលវតី សុខា|
      block |អាសំ និរាសំ កត្វាន សុខំ សុបតិ បិង្គលា។|
    count |១២០|
      block |ន សមាធិបរោ អត្ថិ អស្មិំ លោកេ បរម្ហិ ច|
      block |ន បរំ នាបិ អត្តានំ វិហិំសតិ សមាហិតោតិ។|
      block |សមនុស្ស -សទុទ្ទុភ-យាចនកោ អថ មេណ្ឌវរុត្តម-គោធវរោ|
      block |អថ កាយសកេបុក ភោតីវរោ អថ រាធសុសីលវរេន ទសាតិ។|
    stand |សីលវីមំសជាតកំ ទសមំ។|
    stand |កុដិទូសកវគ្គោ តតិយោ។|
    block |តស្សុទ្ទានំ|
  block |៤។ កោកិលវគ្គោ|
    count |  |
    block |៣៣១។ កោកិលជាតកំ ៤-៤-១|
    count |១២១|
      block |យោ វេ កាលេ អសម្បត្តេ អតិវេលំ បភាសតិ|
      block |ឯវំ សោ និហតោ សេតិ កោកិលាយិវ អត្រជោ។|
    count |១២២|
      block |ន ហិ សត្ថំ សុនិសិតំ វិសំ ហលាហលាមិវ|
      block |ឯវំ និកដ្ឋេ បាតេតិ វាចា ទុព្ភាសិតា យថា។|
    count |១២៣|
      block |តស្មា កាលេ អកាលេ វា វាចំ រក្ខេយ្យ បណ្ឌិតោ|
      block |នាតិវេលំ បភាសេយ្យ អបិ អត្តសមម្ហិ វា។|
    count |១២៤|
      block |យោ ច កាលេ មិតំ ភាសេ មតិបុព្ពោ វិចក្ខណោ|
      block |សព្ពេ អមិត្តេ អាទេតិ សុបណ្ណោ ឧរគាមិវាតិ។|
    stand |កោកិលជាតកំ បឋមំ។|
    count |  |
    block |៣៣២។ រថលដ្ឋិជាតកំ ៤-៤-២|
    count |១២៥|
      block |អបិ ហន្ត្វា ហតោ ព្រូតិ ជេត្វា ជិតោតិ ភាសតិ|
      block |បុព្ពវក្ខាយិនោ រាជ អញ្ញទត្ថុ ន សទ្ទហេ។|
    count |១២៦|
      block |តស្មា បណ្ឌិតជាតិយោ សុណេយ្យ ឥតរស្សបិ|
      block |ឧភិន្នំ វចនំ សុត្វា យថា ធម្មោ តថា ករេ។|
    count |១២៧|
      block |អលសោ គិហី កាមភោគី ន សាធុ អសញ្ញតោ បព្ពជិតោ ន សាធុ|
      block |រាជា ន សាធុ អនិសម្មការី យោ បណ្ឌិតោ កោធនោ តំ ន សាធុ។|
    count |១២៨|
      block |និសម្ម ខត្តិយោ កយិរា នានិសម្ម ទិសម្បតិ|
      block |និសម្មការិនោ រាជ យសោ កិត្តិ ច វឌ្ឍតីតិ។|
    stand |រថលដ្ឋិជាតកំ ទុតិយំ។|
    count |  |
    block |៣៣៣។ បក្កគោធជាតកំ ៤-៤-៣|
    count |១២៩|
      block |តទេវ មេ ត្វំ វិទិតោ វនមជ្ឈេ រថេសភ|
      block |យស្ស តេ ខគ្គពទ្ធស្ស សន្នទ្ធស្ស តិរីដិនោ|
      block |អស្សត្ថទុមសាខាយ បក្កា គោធា បលាយថ។|
    count |១៣០|
      block |នមេ នមន្តស្ស ភជេ ភជន្តំ កិច្ចានុកុព្ពស្ស ករេយ្យ កិច្ចំ|
      block |នានត្ថកាមស្ស ករេយ្យ អត្ថំ អសម្ភជន្តម្បិ ន សម្ភជេយ្យ។|
    count |១៣១|
      block |ចជេ ចជន្តំ វនថំ ន កយិរា អបេតចិត្តេន ន សម្ភជេយ្យ|
      block |ទិជោ ទុមំ ខីណផលន្តិ ញត្វា អញ្ញំ សមេក្ខេយ្យ មហា ហិ លោកោ។|
    count |១៣២|
      block |សោ តេ ករិស្សាមិ យថានុភាវំ កតញ្ញុតំ ខត្តិយេ បេក្ខមានោ|
      block |សព្ពញ្ច តេ ឥស្សរិយំ ទទាមិ យស្សិច្ឆសី តស្ស តុវំ ទទាមីតិ។|
    stand |បក្កគោធជាតកំ តតិយំ។|
    count |  |
    block |៣៣៤។ រាជោវាទជាតកំ ៤-៤-៤|
    count |១៣៣|
      block |គវំ ចេ តរមានានំ ជិម្ហំ គច្ឆតិ បុង្គវោ|
      block |សព្ពា តា ជិម្ហំ គច្ឆន្តិ នេត្តេ ជិម្ហំ គតេ សតិ។|
    count |១៣៤|
      block |ឯវមេវ មនុស្សេសុ យោ ហោតិ សេដ្ឋសម្មតោ|
      block |សោ ចេ អធម្មំ ចរតិ បគេវ ឥតរា បជា|
      block |សព្ពំ រដ្ឋំ ទុខំ សេតិ រាជា ចេ ហោតិ អធម្មិកោ។|
    count |១៣៥|
      block |គវំ ចេ តរមានានំ ឧជុំ គច្ឆតិ បុង្គវោ|
      block |សព្ពា គាវី ឧជុំ យន្តិ នេត្តេ ឧជុំ គតេ សតិ។|
    count |១៣៦|
      block |ឯវមេវ មនុស្សេសុ យោ ហោតិ សេដ្ឋសម្មតោ|
      block |សោ សចេ ធម្មំ ចរតិ បគេវ ឥតរា បជា|
      block |សព្ពំ រដ្ឋំ សុខំ សេតិ រាជា ចេ ហោតិ ធម្មិកោតិ។|
    stand |រាជោវាទជាតកំ ចតុត្ថំ។|
    count |  |
    block |៣៣៥។ ជម្ពុកជាតកំ ៤-៤-៥|
    count |១៣៧|
      block |ព្រហា បវឌ្ឍកាយោ សោ ទីឃទាឋោ ច ជម្ពុក|
      block |ន ត្វំ តត្ថ កុលេ ជាតោ យត្ថ គណ្ហន្តិ កុញ្ជរំ។|
    count |១៣៨|
      block |អសីហោ សីហមានេន យោ អត្តានំ វិកុព្ពតិ|
      block |កោត្ថូវ គជមាសជ្ជ សេតិ ភូម្យា អនុត្ថុនំ។|
    count |១៣៩|
      block |យសស្សិនោ ឧត្តមបុគ្គលស្ស សញ្ជាតខន្ធស្ស មហព្ពលស្ស|
      block |អសមេក្ខិយ ថាមពលូបបត្តិំ ស សេតិ នាគេន ហតោយំ ជម្ពុកោ។|
    count |១៤០|
      block |យោ ចីធ កម្មំ កុរុតេ បមាយ ថាមព្ពលំ អត្តនិ សំវិទិត្វា|
      block |ជប្បេន មន្តេន សុភាសិតេន បរិក្ខវា សោ វិបុលំ ជិនាតីតិ។|
    stand |ជម្ពុកជាតកំ បញ្ចមំ។|
    count |  |
    block |៣៣៦។ ព្រហាឆត្តជាតកំ ៤-៤-៦|
    count |១៤១|
      block |តិណំ តិណន្តិ លបសិ កោ នុ តេ តិណមាហរិ|
      block |កិំ នុ តេ តិណកិច្ចត្ថិ តិណមេវ បភាសសិ។|
    count |១៤២|
      block |ឥធាគមា ព្រហ្មចារី ព្រហា ឆត្តោ ពហុស្សុតោ|
      block |សោ មេ សព្ពំ សមាទាយ តិណំ និក្ខិប្ប គច្ឆតិ។|
    count |១៤៣|
      block |ឯវេតំ ហោតិ កត្តព្ពំ អប្បេន ពហុមិច្ឆតា|
      block |សព្ពំ សកស្ស អាទានំ អនាទានំ តិណស្ស ច។|
    count |១៤៤|
      block |សីលវន្តោ ន កុព្ពន្តិ ពាលោ សីលានិ កុព្ពតិ|
      block |អនិច្ចសីលំ ទុស្សីល្យំ កិំ បណ្ឌិច្ចំ ករិស្សតីតិ។|
    stand |ព្រហាឆត្តជាតកំ ឆដ្ឋំ។|
    count |  |
    block |៣៣៧។ បីឋជាតកំ ៤-៤-៧|
    count |១៤៥|
      block |ន តេ បីឋមទាយិម្ហា ន បានំ នបិ ភោជនំ|
      block |ព្រហ្មចារិ ខមស្សុ មេ ឯតំ បស្សាមិ អច្ចយំ។|
    count |១៤៦|
      block |នេវាភិសជ្ជាមិ ន ចាបិ កុប្បេ ន ចាបិ មេ អប្បិយមាសិ កិញ្ចិ|
      block |អថោបិ មេ អាសិ មនោវិតក្កោ ឯតាទិសោ នូន កុលស្ស ធម្មោ។|
    count |១៤៧|
      block |ឯសស្មាកំ កុលេ ធម្មោ បិតុបិតាមហោ សទា|
      block |អាសនំ ឧទកំ បជ្ជំ សព្ពេតំ និបទាមសេ។|
    count |១៤៨|
      block |ឯសស្មាកំ កុលេ ធម្មោ បិតុបិតាមហោ សទា|
      block |សក្កច្ចំ ឧបតិដ្ឋាម ឧត្តមំ វិយ ញាតកន្តិ។|
    stand |បីឋជាតកំ សត្តមំ។|
    count |  |
    block |៣៣៨។ ថុសជាតកំ ៤-៤-៨|
    count |១៤៩|
      block |វិទិតំ ថុសំ ឧន្ទុរានំ វិទិតំ បន តណ្ឌុលំ|
      block |ថុសំ ថុសំ វិវជ្ជេត្វា តណ្ឌុលំ បន ខាទរេ។|
    count |១៥០|
      block |យា មន្តនា អរញ្ញស្មិំ យា ច គាមេ និកណ្ណិកា|
      block |យញ្ចេតំ ឥតិ ចីតិ ច ឯតម្បិ វិទិតំ មយា។|
    count |១៥១|
      block |ធម្មេន កិរ ជាតស្ស បិតា បុត្តស្ស មក្កដោ|
      block |ទហរស្សេវ សន្តស្ស ទន្តេហិ ផលមច្ឆិទា។|
    count |១៥២|
      block |យមេតំ បរិសប្បសិ អជកាណោវ សាសបេ|
      block |យោបាយំ ហេដ្ឋតោ សេតិ ឯតម្បិ វិទិតំ មយាតិ។|
    stand |ថុសជាតកំ អដ្ឋមំ។|
    count |  |
    block |៣៣៩។ ពាវេរុជាតកំ ៤-៤-៩|
    count |១៥៣|
      block |អទស្សនេន មោរស្ស សិខិនោ មញ្ជុភាណិនោ|
      block |កាកំ តត្ថ អបូជេសុំ មំសេន ច ផលេន ច។|
    count |១៥៤|
      block |យទា ច សរសម្បន្នោ មោរោ ពាវេរុមាគមា|
      block |អថ លាភោ ច សក្ការោ វាយសស្ស អហាយថ។|
    count |១៥៥|
      block |យាវ នុប្បជ្ជតី ពុទ្ធោ ធម្មរាជា បភង្ករោ|
      block |តាវ អញ្ញេ អបូជេសុំ បុថូ សមណព្រាហ្មណេ។|
    count |១៥៦|
      block |យទា ច សរសម្បន្នោ ពុទ្ធោ ធម្មំ អទេសយិ|
      block |អថ លាភោ ច សក្ការោ តិត្ថិយានំ អហាយថាតិ។|
    stand |ពាវេរុជាតកំ នវមំ។|
    count |  |
    block |៣៤០។ វិសយ្ហជាតកំ ៤-៤-១០|
    count |១៥៧|
      block |អទាសិ ទានានិ បុរេ វិសយ្ហ ទទតោ ច តេ ខយធម្មោ អហោសិ|
      block |ឥតោ បរំ ចេ ន ទទេយ្យ ទានំ តិដ្ឋេយ្យុំ តេ សំយមន្តស្ស ភោគា។|
    count |១៥៨|
      block |អនរិយមរិយេន សហស្សនេត្ត សុទុគ្គតេនាបិ អកិច្ចមាហុ|
      block |មា វោ ធនំ តំ អហុ ទេវរាជ យំ ភោគហេតុ វិជហេមុ សទ្ធំ។|
    count |១៥៩|
      block |យេន ឯកោ រថោ យាតិ យាតិ តេនាបរោ រថោ|
      block |បោរាណំ និហិតំ វត្តំ វត្តតញ្ញេវ វាសវ។|
    count |១៦០|
      block |យទិ ហេស្សតិ ទស្សាម អសន្តេ កិំ ទទាមសេ|
      block |ឯវំភូតាបិ ទស្សាម មា ទានំ បមទម្ហសេតិ។|
      block |អតិវេលបភាសតិ ជីតវរោ វនមជ្ឈ រថេសភ ជិម្ហគមោ|
      block |អថ ជម្ពុ តិណាសនបីឋវរំ អថ តណ្ឌុល មោរ វិសយ្ហ ទសាតិ។|
    stand |វិសយ្ហជាតកំ ទសមំ។|
    stand |កោកិលវគ្គោ ចតុត្ថោ។|
    block |តស្សុទ្ទានំ|
  block |៥។ ចូឡកុណាលវគ្គោ|
    count |  |
    block |៣៤១។ កណ្ឌរីជាតកំ ៤-៥-១|
    count |១៦១|
      block |នរានមារាមករាសុ នារិសុ អនេកចិត្តាសុ អនិគ្គហាសុ ច|
      block |សព្ពត្ថ នាបីតិករាបិ ចេ សិយា ន វិស្សសេ តិត្ថសមា ហិ នារិយោ។|
    count |១៦២|
      block |យំ វេ ទិស្វា កណ្ឌរីកិន្នរានំ សព្ពិត្ថិយោ ន រមន្តិ អគារេ|
      block |តំ តាទិសំ មច្ចំ ចជិត្វា ភរិយា អញ្ញំ ទិស្វា បុរិសំ បីឋសប្បិំ។|
    count |១៦៣|
      block |ពកស្ស ច ពាវរិកស្ស រញ្ញោ អច្ចន្តកាមានុគតស្ស ភរិយា|
      block |អវាចរី បដ្ឋវសានុគស្ស កំ វាបិ ឥត្ថី នាតិចរេ តទញ្ញំ។|
    count |១៦៤|
      block |បិង្គិយានី សព្ពលោកិស្សរស្ស រញ្ញោ បិយា ព្រហ្មទត្តស្ស ភរិយា|
      block |អវាចរី បដ្ឋវសានុគស្ស តំ វាបិ សា នាជ្ឈគា កាមកាមិនីតិ។|
    stand |កណ្ឌរីជាតកំ បឋមំ។|
    count |  |
    block |៣៤២។ វានរជាតកំ ៤-៥-២|
    count |១៦៥|
      block |អសក្ខិំ វត អត្តានំ ឧទ្ធាតុំ ឧទកា ថលំ|
      block |ន ទានាហំ បុន តុយ្ហំ វសំ គច្ឆាមិ វារិជ។|
    count |១៦៦|
      block |អលមេតេហិ អម្ពេហិ ជម្ពូហិ បនសេហិ ច|
      block |យានិ បារំ សមុទ្ទស្ស វរំ មយ្ហំ ឧទុម្ពរោ។|
    count |១៦៧|
      block |យោ ច ឧប្បតិតំ អត្ថំ ន ខិប្បមនុពុជ្ឈតិ|
      block |អមិត្តវសមន្វេតិ បច្ឆា ច អនុតប្បតិ។|
    count |១៦៨|
      block |យោ ច ឧប្បតិតំ អត្ថំ ខិប្បមេវ និពោធតិ|
      block |មុច្ចតេ សត្តុសម្ពាធា ន ច បច្ឆានុតប្បតីតិ។|
    stand |វានរជាតកំ ទុតិយំ។|
    count |  |
    block |៣៤៣។ កុន្តិនីជាតកំ ៤-៥-៣|
    count |១៦៩|
      block |អវសិម្ហ តវាគារេ និច្ចំ សក្កតបូជិតា|
      block |ត្វមេវ ទានិមករិ ហន្ទ រាជ វជាមហំ។|
    count |១៧០|
      block |យោ វេ កតេ បដិកតេ កិព្ពិសេ បដិកិព្ពិសេ|
      block |ឯវំ តំ សម្មតី វេរំ វស កុន្តិនិ មាគមា។|
    count |១៧១|
      block |ន កតស្ស ច កត្តា ច មេត្តិ សន្ធីយតេ បុន|
      block |ហទយំ នានុជានាតិ គច្ឆញ្ញេវ រថេសភ។|
    count |១៧២|
      block |កតស្ស ចេវ កត្តា ច មេត្តិ សន្ធីយតេ បុន|
      block |ធីរានំ នោ ច ពាលានំ វស កុន្តិនិ មាគមាតិ។|
    stand |កុន្តិនីជាតកំ តតិយំ។|
    count |  |
    block |៣៤៤។ អម្ពជាតកំ ៤-៥-៤|
    count |១៧៣|
      block |យោ នីលិយំ មណ្ឌយតិ សណ្ឌាសេន វិហញ្ញតិ|
      block |តស្ស សា វសមន្វេតុ យា តេ អម្ពេ អវាហរិ។|
    count |១៧៤|
      block |វីសំ វា បញ្ចវីសំ វា ឩនតិំសំ វ ជាតិយា|
      block |តាទិសា បតិ មា លទ្ធា យា តេ អម្ពេ អវាហរិ។|
    count |១៧៥|
      block |ទីឃំ គច្ឆតុ អទ្ធានំ ឯកិកា អភិសារិកា|
      block |សង្កេតេ បតិ មា អទ្ទ យា តេ អម្ពេ អវាហរិ។|
    count |១៧៦|
      block |អលង្កតា សុវសនា មាលិនី ចន្ទនុស្សទា|
      block |ឯកិកា សយនេ សេតុ យា តេ អម្ពេ អវាហរីតិ។|
    stand |អម្ពជាតកំ ចតុត្ថំ។|
    count |  |
    block |៣៤៥។ គជកុម្ភជាតកំ ៤-៥-៥|
    count |១៧៧|
      block |វនំ យទគ្គិ ទហតិ បាវកោ កណ្ហវត្តនី|
      block |កថំ ករោសិ បចលក ឯវំ ទន្ធបរក្កមោ។|
    count |១៧៨|
      block |ពហូនិ រុក្ខឆិទ្ទានិ បថព្យា វិវរានិ ច|
      block |តានិ ចេ នាភិសម្ភោម ហោតិ នោ កាលបរិយាយោ។|
    count |១៧៩|
      block |យោ ទន្ធកាលេ តរតិ តរណីយេ ច ទន្ធតិ|
      block |សុក្ខបណ្ណំវ អក្កម្ម អត្ថំ ភញ្ជតិ អត្តនោ។|
    count |១៨០|
      block |យោ ទន្ធកាលេ ទន្ធេតិ តរណីយេ ច តារយិ|
      block |សសីវ រត្តិំ វិភជំ តស្សត្ថោ បរិបូរតីតិ។|
    stand |គជកុម្ភជាតកំ បញ្ចមំ។|
    count |  |
    block |៣៤៦។ កេសវជាតកំ ៤-៥-៦|
    count |១៨១|
      block |មនុស្សិន្ទំ ជហិត្វាន សព្ពកាមសមិទ្ធិនំ|
      block |កថំ នុ ភគវា កេសី កប្បស្ស រមតិ អស្សមេ។|
    count |១៨២|
      block |សាទូនី រមណីយានិ សន្តិ វក្ខា មនោរមា|
      block |សុភាសិតានិ កប្បស្ស នារទ រមយន្តិ មំ។|
    count |១៨៣|
      block |សាលីនំ ឱទនំ ភុញ្ជេ សុចិំ មំសូបសេចនំ|
      block |កថំ សាមាកនីវារំ អលោណំ ឆាទយន្តិ តំ។|
    count |១៨៤|
      block |សាទុំ វា យទិ វាសាទុំ អប្បំ វា យទិ វា ពហុំ|
      block |វិស្សត្ថោ យត្ថ ភុញ្ជេយ្យ វិស្សាសបរមា រសាតិ។|
    stand |កេសវជាតកំ ឆដ្ឋំ។|
    count |  |
    block |៣៤៧។ អយកូដជាតកំ ៤-៥-៧|
    count |១៨៥|
      block |សព្ពាយសំ កូដមតិប្បមាណំ បគ្គយ្ហ យោ តិដ្ឋសិ អន្តលិក្ខេ|
      block |រក្ខាយ មេ ត្វំ វិហិតោ នុសជ្ជ ឧទាហុ មេ ចេតយសេ វធាយ។|
    count |១៨៦|
      block |ទូតោ អហំ រាជិធ រក្ខសានំ វធាយ តុយ្ហំ បហិតោហមស្មិ|
      block |ឥន្ទោ ច តំ រក្ខតិ ទេវរាជា តេនុត្តមង្គំ ន តេ ផាលយាមិ។|
    count |១៨៧|
      block |សចេ ច មំ រក្ខតិ ទេវរាជា ទេវានមិន្ទោ មឃវា សុជម្បតិ|
      block |កាមំ បិសាចា វិនទន្តុ សព្ពេ ន សន្តសេ រក្ខសិយា បជាយ។|
    count |១៨៨|
      block |កាមំ កន្ទន្តុ កុម្ភណ្ឌា សព្ពេ បំសុបិសាចកា|
      block |នាលំ បិសាចា យុទ្ធាយ មហតី សា វិភិំសិកាតិ។|
    stand |អយកូដជាតកំ សត្តមំ។|
    count |  |
    block |៣៤៨។ អរញ្ញជាតកំ ៤-៥-៨|
    count |១៨៩|
      block |អរញ្ញា គាមមាគម្ម កិំសីលំ កិំវតំ អហំ|
      block |បុរិសំ តាត សេវេយ្យំ តំ មេ អក្ខាហិ បុច្ឆិតោ។|
    count |១៩០|
      block |យោ តំ វិស្សាសយេ តាត វិស្សាសញ្ច ខមេយ្យ តេ|
      block |សុស្សូសី ច តិតិក្ខី ច តំ ភជេហិ ឥតោ គតោ។|
    count |១៩១|
      block |យស្ស កាយេន វាចាយ មនសា នត្ថិ ទុក្កដំ|
      block |ឧរសីវ បតិដ្ឋាយ តំ ភជេហិ ឥតោ គតោ។|
    count |១៩២|
      block |ហលិទ្ទិរាគំ កបិចិត្តំ បុរិសំ រាគវិរាគិនំ|
      block |តាទិសំ តាត មា សេវិ និម្មនុស្សម្បិ ចេ សិយាតិ។|
    stand |អរញ្ញជាតកំ អដ្ឋមំ។|
    count |  |
    block |៣៤៩។ សន្ធិភេទជាតកំ ៤-៥-៩|
    count |១៩៣|
      block |នេវ ឥត្ថីសុ សាមញ្ញំ នាបិ ភក្ខេសុ សារថិ|
      block |អថស្ស សន្ធិភេទស្ស បស្ស យាវ សុចិន្តិតំ។|
    count |១៩៤|
      block |អសិ តិក្ខោវ មំសម្ហិ បេសុញ្ញំ បរិវត្តតិ|
      block |យត្ថូសភញ្ច សីហញ្ច ភក្ខយន្តិ មិគាធមា។|
    count |១៩៥|
      block |ឥមំ សោ សយនំ សេតិ យមិមំ បស្សសិ សារថិ|
      block |យោ វាចំ សន្ធិភេទស្ស បិសុណស្ស និពោធតិ។|
    count |១៩៦|
      block |តេ ជនា សុខមេធន្តិ នរា សគ្គគតារិវ|
      block |យេ វាចំ សន្ធិភេទស្ស នាវពោធន្តិ សារថីតិ។|
    stand |សន្ធិភេទជាតកំ នវមំ។|
    count |  |
    block |៣៥០។ ទេវតាបញ្ហជាតកំ ៤-៥-១០|
    count |១៩៧|
      block |ហន្តិ ហត្ថេហិ បាទេហិ មុខញ្ច បរិសុម្ភតិ|
      block |ស វេ រាជ បិយោ ហោតិ កំ តេន ត្វាភិបស្សសិ។|
    count |១៩៨|
      block |អក្កោសតិ យថាកាមំ អាគមញ្ចស្ស ឥច្ឆតិ|
      block |ស វេ រាជ បិយោ ហោតិ កំ តេន ត្វាភិបស្សសិ។|
    count |១៩៩|
      block |អព្ភក្ខាតិ អភូតេន អលិកេនាភិសារយេ|
      block |ស វេ រាជ បិយោ ហោតិ កំ តេន ត្វាភិបស្សសិ។|
    count |២០០|
      block |ហរំ អន្នញ្ច បានញ្ច វត្ថសេនាសនានិ ច|
      block |អញ្ញទត្ថុហរា សន្តា តេ វេ រាជ បិយា ហោន្តិ|
      block |កំ តេន ត្វាភិបស្សសីតិ។|
      block |នរានំ អសក្ខិវសិម្ហវរោ នីលិយមគ្គិវរញ្ច បុន|
      block |បុន រសាយសកូដវរោ តថារញ្ញ សារថិ ហន្តិ ទសាតិ។|
      block |កាលិង្គំ បុចិមន្ទញ្ច កុដិទូសក កោកិលា|
      block |ចូឡកុណាលវគ្គោ សោ បញ្ចមោ សុប្បកាសិតោតិ។|
    stand |ទេវតាបញ្ហជាតកំ ទសមំ។|
    stand |ចូឡកុណាលវគ្គោ បញ្ចមោ។|
    block |តស្សុទ្ទានំ|
    block |អថ វគ្គុទ្ទានំ|
    stand |ចតុក្កនិបាតំ និដ្ឋិតំ។|
