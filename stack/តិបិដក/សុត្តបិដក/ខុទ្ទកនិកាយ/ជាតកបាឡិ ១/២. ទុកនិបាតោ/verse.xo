block |២។ ទុកនិបាតោ|
  block |១។ ទឡ្ហវគ្គោ|
    count |  |
    block |១៥១។ រាជោវាទជាតកំ ២-១-១|
    count |១|
      block |ទឡ្ហំ ទឡ្ហស្ស ខិបតិ ពល្លិកោ មុទុនា មុទុំ|
      block |សាធុម្បិ សាធុនា ជេតិ អសាធុម្បិ អសាធុនា|
      block |ឯតាទិសោ អយំ រាជា មគ្គា ឧយ្យាហិ សារថិ។|
    count |២|
      block |អក្កោធេន ជិនេ កោធំ អសាធុំ សាធុនា ជិនេ|
      block |ជិនេ កទរិយំ ទានេន សច្ចេនាលិកវាទិនំ|
      block |ឯតាទិសោ អយំ រាជា មគ្គា ឧយ្យាហិ សារថីតិ។|
    stand |រាជោវាទជាតកំ បឋមំ។|
    count |  |
      block |សានិ កម្មានិ តប្បេន្តិ ឧណ្ហំវជ្ឈោហិតំ មុខេ។|
    block |១៥២ អសមេក្ខិតកម្មន្តំ តុរិតាភិនិបាតិនំ។|
    count |៤|
      block |សីហោ ច សីហនាទេន ទទ្ទរំ អភិនាទយិ|
      block |សុត្វា សីហស្ស និគ្ឃោសំ សិង្គាលោ ទទ្ទរេ វសំ|
      block |ភីតោ សន្តាសមាបាទិ ហទយញ្ចស្ស អប្ផលីតិ។|
    stand |សិង្គាលជាតកំ ទុតិយំ។|
    count |  |
    block |១៥៣។ សូករជាតកំ ២-១-៣|
    count |៥|
      block |ចតុប្បទោ អហំ សម្ម ត្វម្បិ សម្ម ចតុប្បទោ|
      block |ឯហិ សម្ម និវត្តស្សុ កិំ នុ ភីតោ បលាយសិ។|
    count |៦|
      block |អសុចិ បូតិលោមោសិ ទុគ្គន្ធោ វាសិ សូករ|
      block |សចេ យុជ្ឈិតុកាមោសិ ជយំ សម្ម ទទាមិ តេតិ។|
    stand |សូករជាតកំ តតិយំ។|
    count |  |
    block |១៥៤។ ឧរគជាតក ២-១-៤|
    count |៧|
      block |ឥធូរគានំ បវរោ បវិដ្ឋោ សេលស្ស វណ្ណេន បមោក្ខមិច្ឆំ|
      block |ព្រហ្មញ្ច វណ្ណំ អបចាយមានោ ពុភុក្ខិតោ នោ វិតរាមិ ភោត្តុំ។|
    count |៨|
      block |សោ ព្រហ្មគុត្តោ ចិរមេវ ជីវ ទិព្យា ច តេ បាតុភវន្តុ ភក្ខា|
      block |យោ ព្រហ្មវណ្ណំ អបចាយមានោ ពុភុក្ខិតោ នោ វិតរាសិ ភោត្តុន្តិ។|
    stand |ឧរគជាតកំ ចតុត្ថំ។|
    count |  |
    block |១៥៥។ ភគ្គជាតកំ ២-១-៥|
    count |៩|
      block |ជីវ វស្សសតំ ភគ្គ អបរានិ ច វីសតិំ|
      block |មា មំ បិសាចា ខាទន្តុ ជីវ ត្វំ សរទោ សតំ។|
    count |១០|
      block |ត្វម្បិ វស្សសតំ ជីវ អបរានិ ច វីសតិំ|
      block |វិសំ បិសាចា ខាទន្តុ ជីវ ត្វំ សរទោ សតន្តិ។|
    stand |ភគ្គជាតកំ បញ្ចមំ។|
    count |  |
    block |១៥៦។ អលីនចិត្តជាតកំ ២-១-៦|
    count |១១|
      block |អលីនចិត្តំ និស្សាយ បហដ្ឋា មហតី ចមូ|
      block |កោសលំ សេនាសន្តុដ្ឋំ ជីវគ្គាហំ អគាហយិ។|
    count |១២|
      block |ឯវំ និស្សយសម្បន្នោ ភិក្ខុ អារទ្ធវីរិយោ|
      block |ភាវយំ កុសលំ ធម្មំ យោគក្ខេមស្ស បត្តិយា|
      block |បាបុណេ អនុបុព្ពេន សព្ពសំយោជនក្ខយន្តិ។|
    stand |អលីនចិត្តជាតកំ ឆដ្ឋំ។|
    count |  |
    block |១៥៧។ គុណជាតកំ ២-១-៧|
    count |១៣|
      block |យេន កាមំ បណាមេតិ ធម្មោ ពលវតំ មិគី|
      block |ឧន្នទន្តី វិជានាហិ ជាតំ សរណតោ ភយំ។|
    count |១៤|
      block |អបិ ចេបិ ទុព្ពលោ មិត្តោ មិត្តធម្មេសុ តិដ្ឋតិ|
      block |សោ ញាតកោ ច ពន្ធុ ច សោ មិត្តោ សោ ច មេ សខា|
      block |ទាឋិនិ មាតិមញ្ញិត្ថោ សិង្គាលោ មម បាណទោតិ។|
    stand |គុណជាតកំ សត្តមំ។|
    count |  |
    block |១៥៨។ សុហនុជាតកំ ២-១-៨|
    count |១៥|
      block |នយិទំ វិសមសីលេន សោណេន សុហនូ សហ|
      block |សុហនូបិ តាទិសោយេវ យោ សោណស្ស សគោចរោ។|
    count |១៦|
      block |បក្ខន្ទិនា បគព្ភេន និច្ចំ សន្ទានខាទិនា|
      block |សមេតិ បាបំ បាបេន សមេតិ អសតា អសន្តិ។|
    stand |សុហនុជាតកំ អដ្ឋមំ។|
    count |  |
    block |១៥៩។ មោរជាតកំ ២-១-៩|
    count |១៧|
      block |ឧទេតយំ ចក្ខុមា ឯករាជា ហរិស្សវណ្ណោ បថវិប្បភាសោ|
      block |តំ តំ នមស្សាមិ ហរិស្សវណ្ណំ បថវិប្បភាសំ តយាជ្ជ គុត្តា វិហរេមុ ទិវសំ។|
      block |យេ ព្រាហ្មណា វេទគូ សព្ពធម្មេ តេ មេ នមោ តេ ច មំ បាលយន្តុ|
      block |នមត្ថុ ពុទ្ធានំ នមត្ថុ ពោធិយា នមោ វិមុត្តានំ នមោ វិមុត្តិយា|
      block |ឥមំ សោ បរិត្តំ កត្វា មោរោ ចរតិ ឯសនា។|
    count |១៨|
      block |អបេតយំ ចក្ខុមា ឯករាជា ហរិស្សវណ្ណោ បថវិប្បភាសោ|
      block |តំ តំ នម្មស្សាមិ ហរិស្សវណ្ណំ បថវិប្បភាសំ តយាជ្ជ គុត្តា វិហរេមុ រត្តិំ។|
      block |យេ ព្រាហ្មណា វេទគូ សព្ពធម្មេ តេ មេ នមោ តេ ច មំ បាលយន្តុ|
      block |នមត្ថុ ពុទ្ធានំ នមត្ថុ ពោធិយា នមោ វិមុត្តានំ នមោ វិមុត្តិយា|
      block |ឥមំ សោ បរិត្តំ កត្វា មោរោ វាសមកប្បយីតិ។|
    stand |មោរជាតកំ នវមំ។|
    count |  |
    block |១៦០។ វិនីលជាតកំ ២-១-១០|
    count |១៩|
      block |ឯវមេវ នូន រាជានំ វេទេហំ មិថិលគ្គហំ|
      block |អស្សា វហន្តិ អាជញ្ញា យថា ហំសា វិនីលកំ។|
    count |២០|
      block |វិនីល ទុគ្គំ ភជសិ អភូមិំ តាត សេវសិ|
      block |គាមន្តកានិ សេវស្សុ ឯតំ មាតាលយំ តវាតិ។|
      block |វរពល្លិក ទទ្ទរ សូករកោ ឧរគូត្តម បញ្ចមភគ្គវរោ|
      block |មហតីចមុ យាវ សិង្គាលវរោ សុហនុត្តម មោរ វិនីលំ ទសាតិ។|
    stand |វិនីលជាតកំ ទសមំ។|
    stand |ទឡ្ហវគ្គោ បឋមោ។|
    block |តស្សុទ្ទានំ|
  block |២។ សន្ថវវគ្គោ|
    count |  |
    block |១៦១។ ឥន្ទសមានគោត្តជាតកំ ២-២-១|
    count |២១|
      block |ន សន្ថវំ កាបុរិសេន កយិរា អរិយោ អនរិយេន បជានមត្ថំ|
      block |ចិរានុវុត្ថោបិ ករោតិ បាបំ គជោ យថា ឥន្ទសមានគោត្តំ។|
    count |២២|
      block |យំ ត្វេវ ជញ្ញា សទិសោ មមន្តិ សីលេន បញ្ញាយ សុតេន ចាបិ|
      block |តេនេវ មេត្តិំ កយិរាថ សទ្ធិំ សុខោ ហវេ សប្បុរិសេន សង្គមោតិ។|
    stand |ឥន្ទសមានគោត្តជាតកំ បឋមំ។|
    count |  |
    block |១៦២។ សន្ថវជាតកំ ២-២-២|
    count |២៣|
      block |ន សន្ថវស្មា បរមត្ថិ បាបិយោ យោ សន្ថវោ កាបុរិសេន ហោតិ|
      block |សន្តប្បិតោ សប្បិនា បាយសេន កិច្ឆាកតំ បណ្ណកុដិំ អទយ្ហិ។|
    count |២៤|
      block |ន សន្ថវស្មា បរមត្ថិ សេយ្យោ យោ សន្ថវោ សប្បុរិសេន ហោតិ|
      block |សីហស្ស ព្យគ្ឃស្ស ច ទីបិនោ ច សាមា មុខំ លេហតិ សន្ថវេនាតិ។|
    stand |សន្ថវជាតកំ ទុតិយំ។|
    count |  |
    block |១៦៣។ សុសីមជាតកំ ២-២-៣|
    count |២៥|
      block |កាឡា មិគា សេតទន្តា តវីមេ បរោសតំ ហេមជាលាភិឆន្នា|
      block |តេ តេ ទទាមីតិ សុសីម ព្រូសិ អនុស្សរំ បេត្តិបិតាមហានំ។|
    count |២៦|
      block |កាឡា មិគា សេតទន្តា មមីមេ បរោសតំ ហេមជាលាភិច្ឆន្នា|
      block |តេ តេ ទទាមីតិ វទាមិ មាណវ អនុស្សរំ បេត្តិបិតាមហានន្តិ។|
    stand |សុសីមជាតកំ តតិយំ។|
    count |  |
    block |១៦៤។ គិជ្ឈជាតកំ ២-២-៤|
    count |២៧|
      block |យំ នុ គិជ្ឈោ យោជនសតំ កុណបានិ អវេក្ខតិ|
      block |កស្មា ជាលញ្ច បាសញ្ច អាសជ្ជាបិ ន ពុជ្ឈសិ។|
    count |២៨|
      block |យទា បរាភវោ ហោតិ បោសោ ជីវិតសង្ខយេ|
      block |អថ ជាលញ្ច បាសញ្ច អាសជ្ជាបិ ន ពុជ្ឈតីតិ។|
    stand |គិជ្ឈជាតកំ ចតុត្ថំ។|
    count |  |
    block |១៦៥។ នកុលជាតកំ ២-២-៥|
    count |២៩|
      block |សន្ធិំ កត្វា អមិត្តេន អណ្ឌជេន ជលាពុជ|
      block |វិវរិយ ទាឋំ សេសិ កុតោ តេ ភយមាគតំ។|
    count |៣០|
      block |សង្កេថេវ អមិត្តស្មិំ មិត្តស្មិម្បិ ន វិស្សសេ|
      block |អភយា ភយមុប្បន្នំ អបិ មូលានិ កន្តតីតិ។|
    stand |នកុលជាតកំ បញ្ចមំ។|
    count |  |
    block |១៦៦។ ឧបសាឡកជាតកំ ២-២-៦|
    count |៣១|
      block |ឧបសាឡកនាមានិ សហស្សានិ ចតុទ្ទស|
      block |អស្មិំ បទេសេ ទឌ្ឍានិ នត្ថិ លោកេ អនាមតំ។|
    count |៣២|
      block |យម្ហិ សច្ចញ្ច ធម្មោ ច អហិំសា សំយមោ ទមោ|
      block |ឯតំ អរិយា សេវន្តិ ឯតំ លោកេ អនាមតន្តិ។|
    stand |ឧបសាឡកជាតកំ ឆដ្ឋំ។|
    count |  |
    block |១៦៧។ សមិទ្ធិជាតកំ ២-២-៧|
    count |៣៣|
      block |អភុត្វា ភិក្ខសិ ភិក្ខុ ន ហិ ភុត្វាន ភិក្ខសិ|
      block |ភុត្វាន ភិក្ខុ ភិក្ខស្សុ មា តំ កាលោ ឧបច្ចគា។|
    count |៣៤|
      block |កាលំ វោហំ ន ជានាមិ ឆន្នោ កាលោ ន ទិស្សតិ|
      block |តស្មា អភុត្វា ភិក្ខាមិ មា មំ កាលោ ឧបច្ចគាតិ។|
    stand |សមិទ្ធិជាតកំ សត្តមំ។|
    count |  |
    block |១៦៨។ សកុណគ្ឃិជាតកំ ២-២-៨|
    count |៣៥|
      block |សេនោ ពលសា បតមានោ លាបំ គោចរឋាយិនំ|
      block |សហសា អជ្ឈប្បត្តោវ មរណំ តេនុបាគមិ។|
    count |៣៦|
      block |សោហំ នយេន សម្បន្នោ បេត្តិកេ គោចរេ រតោ|
      block |អបេតសត្តុ មោទាមិ សម្បស្សំ អត្ថមត្តនោតិ។|
    stand |សកុណគ្ឃិជាតកំ អដ្ឋមំ។|
    count |  |
    block |១៦៩។ អរកជាតកំ ២-២-៩|
    count |៣៧|
      block |យោ វេ មេត្តេន ចិត្តេន សព្ពលោកានុកម្បតិ|
      block |ឧទ្ធំ អធោ ច តិរិយំ អប្បមាណេន សព្ពសោ។|
    count |៣៨|
      block |អប្បមាណំ ហិតំ ចិត្តំ បរិបុណ្ណំ សុភាវិតំ|
      block |យំ បមាណកតំ កម្មំ ន តំ តត្រាវសិស្សតីតិ។|
    stand |អរកជាតកំ នវមំ។|
    count |  |
    block |១៧០។ កកណ្ដកជាតកំ ២-២-១០|
    count |៣៩|
      block |នាយំ បុរេ ឧណ្ណមតិ តោរណគ្គេ កកណ្ដកោ|
      block |មហោសធ វិជានាហិ កេន ថទ្ធោ កកណ្ដកោ។|
    count |៤០|
      block |អលទ្ធបុព្ពំ លទ្ធាន អឌ្ឍមាសំ កកណ្ដកោ|
      block |អតិមញ្ញតិ រាជានំ វេទេហំ មិថិលគ្គហន្តិ។|
      block |អថ ឥន្ទសមាន សបណ្ណកុដិ សុសិមុត្តម គិជ្ឈ ជលាពុជកោ|
      block |ឧបសាឡក ភិក្ខុ សលាបវរោ អថ មេត្តវរោ ទសបុណ្ណមតីតិ។|
    stand |កកណ្ដកជាតកំ ទសមំ។|
    stand |សន្ថវវគ្គោ ទុតិយោ។|
    block |តស្សុទ្ទានំ|
  block |៣។ កល្យាណវគ្គោ|
    count |  |
    block |១៧១។ កល្យាណធម្មជាតកំ ២-៣-១|
    count |៤១|
      block |កល្យាណធម្មោតិ យទា ជនិន្ទ លោកេ សមញ្ញំ អនុបាបុណាតិ|
      block |តស្មា ន ហិយ្យេថ នរោ សបញ្ញោ ហិរិយាបិ សន្តោ ធុរមាទិយន្តិ។|
    count |៤២|
      block |សាយំ សមញ្ញា ឥធ មជ្ជ បត្តា កល្យាណធម្មោតិ ជនិន្ទ លោកេ|
      block |តាហំ សមេក្ខំ ឥធ បព្ពជិស្សំ ន ហិ មត្ថិ ឆន្ទោ ឥធ កាមភោគេតិ។|
    stand |កល្យាណធម្មជាតកំ បឋមំ។|
    count |  |
    block |១៧២។ ទទ្ទរជាតកំ ២-៣-២|
    count |៤៣|
      block |កោ នុ សទ្ទេន មហតា អភិនាទេតិ ទទ្ទរំ|
      block |តំ សីហា នប្បដិនទន្តិ កោ នាមេសោ មិគាធិភូ។|
    count |៤៤|
      block |អធមោ មិគជាតានំ សិង្គាលោ តាត វស្សតិ|
      block |ជាតិមស្ស ជិគុច្ឆន្តា តុណ្ហី សីហា សមច្ឆរេតិ។|
    stand |ទទ្ទរជាតកំ ទុតិយំ។|
    count |  |
    block |១៧៣។ មក្កដជាតកំ ២-៣-៣|
    count |៤៥|
      block |តាត មាណវកោ ឯសោ តាលមូលំ អបស្សិតោ|
      block |អគារកញ្ចិទំ អត្ថិ ហន្ទ ទេមស្សគារកំ។|
    count |៤៦|
      block |មា ខោ ត្វំ តាត បក្កោសិ ទូសេយ្យ នោ អគារកំ|
      block |នេតាទិសំ មុខំ ហោតិ ព្រាហ្មណស្ស សុសីលិនោតិ។|
    stand |មក្កដជាតកំ តតិយំ។|
    count |  |
    block |១៧៤។ ទុព្ភិយមក្កដជាតកំ ២-៣-៤|
    count |៤៧|
      block |អទម្ហ តេ វារិ បហូតរូបំ ឃម្មាភិតត្តស្ស បិបាសិតស្ស|
      block |សោ ទានិ បិត្វាន កិរិង្ករោសិ អសង្គមោ បាបជនេន សេយ្យោ។|
    count |៤៨|
      block |កោ តេ សុតោ វា ទិដ្ឋោ វា សីលវា នាម មក្កដោ|
      block |ឥទានិ ខោ តំ ឱហច្ឆំ ឯសា អស្មាក ធម្មតាតិ។|
    stand |ទុព្ភិយមក្កដជាតកំ ចតុត្ថំ។|
    count |  |
    block |១៧៥។ អាទិច្ចុបដ្ឋានជាតកំ ២-៣-៥|
    count |៤៩|
      block |សព្ពេសុ កិរ ភូតេសុ សន្តិ សីលសមាហិតា|
      block |បស្ស សាខាមិគំ ជម្មំ អាទិច្ចមុបតិដ្ឋតិ។|
    count |៥០|
      block |នាស្ស សីលំ វិជានាថ អនញ្ញាយ បសំសថ|
      block |អគ្គិហុត្តញ្ច ឧហន្នំ ទ្វេ ច ភិន្នា កមណ្ឌលូតិ។|
    stand |អាទិច្ចុបដ្ឋានជាតកំ បញ្ចមំ។|
    count |  |
    block |១៧៦។ កឡាយមុដ្ឋិជាតកំ ២-៣-៦|
    count |៥១|
      block |ពាលោ វតាយំ ទុមសាខគោចរោ បញ្ញា ជនិន្ទ នយិមស្ស វិជ្ជតិ|
      block |កឡាយមុដ្ឋិំ អវកិរិយ កេវលំ ឯកំ កឡាយំ បតិតំ គវេសតិ។|
    count |៥២|
      block |ឯវមេវ មយំ រាជ យេ ចញ្ញេ អតិលោភិនោ|
      block |អប្បេន ពហុំ ជិយ្យាម កឡាយេនេវ វានរោតិ។|
    stand |កឡាយមុដ្ឋិជាតកំ ឆដ្ឋំ។|
    count |  |
    block |១៧៧។ តិន្ទុកជាតកំ ២-៣-៧|
    count |៥៣|
      block |ធនុហត្ថកលាបេហិ នេត្តិំ សវរធារិភិ|
      block |សមន្តា បរិកិណ្ណម្ហ កថំ មោក្ខោ ភវិស្សតិ។|
    count |៥៤|
      block |អប្បេវ ពហុកិច្ចានំ អត្ថោ ជាយេថ កោចិ នំ|
      block |អត្ថិ រុក្ខស្ស អច្ឆិន្នំ ខជ្ជថញ្ញេវ តិន្ទុកន្តិ។|
    stand |តិន្ទុកជាតកំ សត្តមំ។|
    count |  |
    block |១៧៨។ កច្ឆបជាតកំ ២-៣-៨|
    count |៥៥|
      block |ជនិត្តំ មេ ភវិត្តំ មេ ឥតិ បង្កេ អវស្សយិំ|
      block |តំ មំ បង្កោ អជ្ឈភវិ យថា ទុព្ពលកំ តថា|
      block |តំ តំ វទាមិ ភគ្គវ សុណោហិ វចនំ មម។|
    count |៥៦|
      block |គាមេ វា យទិ វា រញ្ញេ សុខំ យត្រាធិគច្ឆតិ|
      block |តំ ជនិត្តំ ភវិត្តញ្ច បុរិសស្ស បជានតោ|
      block |យម្ហិ ជីវេ តម្ហិ គច្ឆេ ន និកេតហតោ សិយាតិ។|
    block |កច្ឆបជាតកំ អដ្ឋមំ។|
    count |  |
    block |១៧៩។ សតធម្មជាតកំ ២-៣-៩|
    count |៥៧|
      block |តញ្ច អប្បញ្ច ឧច្ឆិដ្ឋំ តញ្ច កិច្ឆេន នោ អទា|
      block |សោហំ ព្រាហ្មណជាតិកោ យំ ភុត្តំ តម្បិ ឧគ្គតំ។|
    count |៥៨|
      block |ឯវំ ធម្មំ និរំកត្វា យោ អធម្មេន ជីវតិ|
      block |សតធម្មោវ លាភេន លទ្ធេនបិ ន នន្ទតីតិ។|
    stand |សតធម្មជាតកំ នវមំ។|
    count |  |
    block |១៨០។ ទុទ្ទទជាតកំ ២-៣-១០|
    count |៥៩|
      block |ទុទ្ទទំ ទទមានានំ ទុក្ករំ កម្ម កុព្ពតំ|
      block |អសន្តោ នានុកុព្ពន្តិ សតំ ធម្មោ ទុរន្នយោ។|
    count |៦០|
      block |តស្មា សតញ្ច អសតំ នានា ហោតិ ឥតោ គតិ|
      block |អសន្តោ និរយំ យន្តិ សន្តោ សគ្គបរាយណាតិ។|
      block |សុសមញ្ញមិគាធិភូ មាណវកោ វារិបហូតរូបាទិច្ចុបដ្ឋានា|
      block |សកឡាយសតិន្ទុកបង្ក បុន សតធម្ម សុទុទ្ទទកេន ទសាតិ។|
    stand |ទុទ្ទទជាតកំ ទសមំ។|
    stand |កល្យាណវគ្គោ តតិយោ។|
    block |តស្សុទ្ទានំ|
  block |៤។ អសទិសវគ្គោ|
    count |  |
    block |១៨១។ អសទិសជាតកំ ២-៤-១|
    count |៦១|
      block |ធនុគ្គហោ អសទិសោ រាជបុត្តោ មហព្ពលោ|
      block |ទូរេបាតី អក្ខណវេធី មហាកាយប្បទាលនោ។|
    count |៦២|
      block |សព្ពាមិត្តេ រណំ កត្វា ន ច កញ្ចិ វិហេឋយិ|
      block |ភាតរំ សោត្ថិំ កត្វាន សំយមំ អជ្ឈុបាគមីតិ។|
    stand |អសទិសជាតកំ បឋមំ។|
    count |  |
    block |១៨២។ សង្គាមាវចរជាតកំ ២-៤-២|
    count |៦៣|
      block |សង្គាមាវចរោ សូរោ ពលវា ឥតិ វិស្សុតោ|
      block |កិំ នុ តោរណមាសជ្ជ បដិក្កមសិ កុញ្ជរ។|
    count |៦៤|
      block |ឱមទ្ទ ខិប្បំ បលិឃំ ឯសិកានិ ច អព្ពហ|
      block |តោរណានិ ច មទ្ទិត្វា ខិប្បំ បវិស កុញ្ជរាតិ។|
    stand |សង្គាមាវចរជាតកំ ទុតិយំ។|
    count |  |
    block |១៨៣។ វាលោទកជាតកំ ២-៤-៣|
    count |៦៥|
      block |វាលោទកំ អប្បរសំ និហីនំ បិត្វា មទោ ជាយតិ គទ្រភានំ|
      block |ឥមញ្ច បិត្វាន រសំ បណីតំ មទោ ន សញ្ជាយតិ សិន្ធវានំ។|
    count |៦៦|
      block |អប្បំ បិវិត្វាន និហីនជច្ចោ សោ មជ្ជតី តេន ជនិន្ទ បុដ្ឋោ|
      block |ធោរយ្ហសីលី ច កុលម្ហិ ជាតោ ន មជ្ជតី អគ្គរសំ បិវិត្វាតិ។|
    stand |វាលោទកជាតកំ តតិយំ។|
    count |  |
    block |១៨៤។ គិរិទត្តជាតកំ ២-៤-៤|
    count |៦៧|
      block |ទូសិតោ គិរិទត្តេន ហយោ សាមស្ស បណ្ឌវោ|
      block |បោរាណំ បកតិំ ហិត្វា តស្សេវានុវិធិយ្យតិ។|
    count |៦៨|
      block |សចេ ច តនុជោ បោសោ សិខរាការ កប្បិតោ|
      block |អាននេ នំ គហេត្វាន មណ្ឌលេ បរិវត្តយេ|
      block |ខិប្បមេវ បហន្ត្វាន តស្សេវានុវិធិយ្យតីតិ។|
    stand |គិរិទត្តជាតកំ ចតុត្ថំ។|
    count |  |
    block |១៨៥។ អនភិរតិជាតកំ ២-៤-៥|
    count |៦៩|
      block |យថោទកេ អាវិលេ អប្បសន្នេ ន បស្សតិ សិប្បិកសម្ពុកញ្ច|
      block |សក្ខរំ វាលុកំ មច្ឆគុម្ពំ ឯវំ អាវិលម្ហិ ចិត្តេ|
      block |ន បស្សតិ អត្តទត្ថំ បរត្ថំ។|
    count |៧០|
      block |យថោទកេ អច្ឆេ វិប្បសន្នេ សោ បស្សតិ សិប្បិកសម្ពុកញ្ច|
      block |សក្ខរំ វាលុកំ មច្ឆគុម្ពំ ឯវំ អនាវិលម្ហិ ចិត្តេ|
      block |សោ បស្សតិ អត្តទត្ថំ បរត្ថន្តិ។|
    stand |អនភិរតិជាតកំ បញ្ចមំ។|
    count |  |
    block |១៨៦។ ទធិវាហនជាតកំ ២-៤-៦|
    count |៧១|
      block |វណ្ណគន្ធរសូបេតោ អម្ពោយំ អហុវា បុរេ|
      block |តមេវ បូជំ លភមានោ កេនម្ពោ កដុកប្ផលោ។|
    count |៧២|
      block |បុចិមន្ទបរិវារោ អម្ពោ តេ ទធិវាហន|
      block |មូលំ មូលេន សំសដ្ឋំ សាខា សាខា និសេវរេ|
      block |អសាតសន្និវាសេន តេនម្ពោ កដុកប្ផលោតិ។|
    stand |ទធិវាហនជាតកំ ឆដ្ឋំ។|
    count |  |
    block |១៨៧។ ចតុមដ្ឋជាតកំ ២-៤-៧|
    count |៧៣|
      block |ឧច្ចេ វិដភិមារុយ្ហ មន្តយវ្ហោ រហោគតា|
      block |នីចេ ឱរុយ្ហ មន្តវ្ហោ មិគរាជាបិ សោស្សតិ។|
    count |៧៤|
      block |យំ សុវណ្ណោ សុវណ្ណេន ទេវោ ទេវេន មន្តយេ|
      block |កិំ តេត្ថ ចតុមដ្ឋស្ស ពិលំ បវិស ជម្ពុកាតិ។|
    stand |ចតុមដ្ឋជាតកំ សត្តមំ។|
    count |  |
    block |១៨៨។ សីហកោត្ថុជាតកំ ២-៤-៨|
    count |៧៥|
      block |សីហង្គុលី សីហនខោ សីហបាទបតិដ្ឋិតោ|
      block |សោ សីហោ សីហសង្ឃម្ហិ ឯកោ នទតិ អញ្ញថា។|
    count |៧៦|
      block |មា ត្វំ នទិ រាជបុត្ត អប្បសទ្ទោ វនេ វស|
      block |សរេន ខោ តំ ជានេយ្យុំ ន ហិ តេ បេត្តិកោ សរោតិ។|
    stand |សីហកោត្ថុជាតកំ អដ្ឋមំ។|
    count |  |
    block |១៨៩។ សីហចម្មជាតកំ ២-៤-៩|
    count |៧៧|
      block |នេតំ សីហស្ស នទិតំ ន ព្យគ្ឃស្ស ន ទីបិនោ|
      block |បារុតោ សីហចម្មេន ជម្មោ នទតិ គទ្រភោ។|
    count |៧៨|
      block |ចិរម្បិ ខោ តំ ខាទេយ្យ គទ្រភោ ហរិតំ យវំ|
      block |បារុតោ សីហចម្មេន រវមានោវ ទូសយីតិ។|
    stand |សីហចម្មជាតកំ នវមំ។|
    count |  |
    block |១៩០។ សីលានិសំសជាតកំ ២-៤-១០|
    count |៧៩|
      block |បស្ស សទ្ធាយ សីលស្ស ចាគស្ស ច អយំ ផលំ|
      block |នាគោ នាវាយ វណ្ណេន សទ្ធំ វហតុបាសកំ។|
    count |៨០|
      block |សព្ភិរេវ សមាសេថ សព្ភិ កុព្ពេថ សន្ថវំ|
      block |សតញ្ហិ សន្និវាសេន សោត្ថិំ គច្ឆតិ ន្ហាបិតោតិ។|
      block |ធនុគ្គហ កុញ្ជរ អប្បរសោ គិរិទត្តមនាវិលចិត្តវរំ|
      block |ទធិវាហន ជម្ពូក សីហនខោ ហរិតយវ នាគវរេន ទសាតិ។|
    stand |សីលានិសំសជាតកំ ទសមំ។|
    stand |អសទិសវគ្គោ ចតុត្ថោ។|
    block |តស្សុទ្ទានំ|
  block |៥។ រុហកវគ្គោ|
    count |  |
    block |១៩១។ រុហកជាតកំ ២-៥-១|
    count |៨១|
      block |អបិ រុហក ឆិន្នាបិ ជិយា សន្ធីយតេ បុន|
      block |សន្ធីយស្សុ បុរាណិយា មា កោធស្ស វសំ គមិ។|
    count |៨២|
      block |វិជ្ជមានេសុ វាកេសុ វិជ្ជមានេសុ ការិសុ|
      block |អញ្ញំ ជិយំ ករិស្សាមិ អលញ្ញេវ បុរាណិយាតិ។|
    stand |រុហកជាតកំ បឋមំ។|
    count |  |
    block |១៩២។ សិរិកាឡកណ្ណិជាតកំ ២-៥-២|
    count |៨៣|
      block |ឥត្ថី សិយា រូបវតី សា ច សីលវតី សិយា|
      block |បុរិសោ តំ ន ឥច្ឆេយ្យ សទ្ទហាសិ មហោសធ។|
    count |៨៤|
      block |សទ្ទហាមិ មហារាជ បុរិសោ ទុព្ភគោ សិយា|
      block |សិរី ច កាឡកណ្ណី ច ន សមេន្តិ កុទាចនន្តិ។|
    stand |សិរិកាឡកណ្ណិជាតកំ ទុតិយំ។|
    count |  |
    block |១៩៣។ ចូឡបទុមជាតកំ ២-៥-៣|
    count |៨៥|
      block |អយមេវ សា អហមបិ សោ អនញ្ញោ អយមេវ សោ ហត្ថច្ឆិន្នោ អនញ្ញោ|
      block |យមាហ កោមារបតី មមន្តិ វជ្ឈិត្ថិយោ នត្ថិ ឥត្ថីសុ សច្ចំ។|
    count |៨៦|
      block |ឥមញ្ច ជម្មំ មុសលេន ហន្ត្វា លុទ្ទំ ឆវំ បរទារូបសេវិំ|
      block |ឥមិស្សា ច នំ បាបបតិព្ពតាយ ជីវន្តិយា ឆិន្ទថ កណ្ណនាសន្តិ។|
    stand |ចូឡបទុមជាតកំ តតិយំ។|
    count |  |
    block |១៩៤។ មណិចោរជាតកំ ២-៥-៤|
    count |៨៧|
      block |ន សន្តិ ទេវា បវសន្តិ នូន ន ហិ នូន សន្តិ ឥធ លោកបាលា|
      block |សហសា ករោន្តានមសញ្ញតានំ ន ហិ នូន សន្តី បដិសេធិតារោ។|
    count |៨៨|
      block |អកាលេ វស្សតី តស្ស កាលេ តស្ស ន វស្សតិ|
      block |សគ្គា ច ចវតិ ឋានា ននុ សោ តាវតា ហតោតិ។|
    stand |មណិចោរជាតកំ ចតុត្ថំ។|
    count |  |
    block |១៩៥។ បព្ពតូបត្ថរជាតកំ ២-៥-៥|
    count |៨៩|
      block |បព្ពតូបត្ថរេ រម្មេ ជាតា បោក្ខរណី សិវា|
      block |តំ សិង្គាលោ អបាបាយិ ជានំ សីហេន រក្ខិតំ។|
    count |៩០|
      block |បិវន្តិ ចេ មហារាជ សាបទានិ មហានទិំ|
      block |ន តេន អនទី ហោតិ ខមស្សុ យទិ តេ បិយាតិ។|
    stand |បព្ពតូបត្ថរ ជាតកំ បញ្ចមំ។|
    count |  |
    block |១៩៦។ វលាហកស្សជាតកំ ២-៥-៦|
    count |៩១|
      block |យេ ន កាហន្តិ ឱវាទំ នរា ពុទ្ធេន ទេសិតំ|
      block |ព្យសនំ តេ គមិស្សន្តិ រក្ខសីហិវ វាណិជា។|
    count |៩២|
      block |យេ ច កាហន្តិ ឱវាទំ នរា ពុទ្ធេន ទេសិតំ|
      block |សោត្ថិំ បារំ គមិស្សន្តិ វលាហេនេវ វាណិជាតិ។|
    stand |វលាហកស្ស ជាតកំ ឆដ្ឋំ។|
    count |  |
    block |១៩៧។ មិត្តាមិត្តជាតកំ ២-៥-៧|
    count |៩៣|
      block |ន នំ ឧម្ហយតេ ទិស្វា ន ច នំ បដិនន្ទតិ|
      block |ចក្ខូនិ ចស្ស ន ទទាតិ បដិលោមញ្ច វត្តតិ។|
    count |៩៤|
      block |ឯតេ ភវន្តិ អាការា អមិត្តស្មិំ បតិដ្ឋិតា|
      block |យេហិ អមិត្តំ ជានេយ្យ ទិស្វា សុត្វា ច បណ្ឌិតោតិ។|
    stand |មិត្តាមិត្តជាតកំ សត្តមំ។|
    count |  |
    block |១៩៨។ រាធជាតកំ ២-៥-៨|
    count |៩៥|
      block |បវាសា អាគតោ តាត ឥទានិ នចិរាគតោ|
      block |កច្ចិន្នុ តាត តេ មាតា ន អញ្ញមុបសេវតិ។|
    count |៩៦|
      block |ន ខោ បនេតំ សុភណំ គិរំ សច្ចុបសំហិតំ|
      block |សយេថ បោដ្ឋបាទោវ មុម្មុរេ ឧបកូថិតោតិ។|
    stand |រាធជាតកំ អដ្ឋមំ។|
    count |  |
    block |១៩៩។ គហបតិជាតកំ ២-៥-៩|
    count |៩៧|
      block |ឧភយំ មេ ន ខមតិ ឧភយំ មេ ន រុច្ចតិ|
      block |យាចាយំ កោដ្ឋមោតិណ្ណា នាទ្ទសំ ឥតិ ភាសតិ។|
    count |៩៨|
      block |តំ តំ គាមបតិ ព្រូមិ កទរេ អប្បស្មិ ជីវិតេ|
      block |ទ្វេ មាសេ សង្គរំ កត្វា មំសំ ជរគ្គវំ កិសំ|
      block |អប្បត្តកាលេ ចោទេសិ តម្បិ មយ្ហំ ន រុច្ចតីតិ។|
    stand |គហបតិជាតកំ នវមំ។|
    count |  |
    block |២០០។ សាធុសីលជាតកំ ២-៥-១០|
    count |៩៩|
      block |សរីរទព្យំ វុឌ្ឍព្យំ សោជច្ចំ សាធុសីលិយំ|
      block |ព្រាហ្មណំ តេវ បុច្ឆាម កន្នុ តេសំ វនិម្ហសេ។|
    count |១០០|
      block |អត្ថោ អត្ថិ សរីរស្មិំ វុឌ្ឍព្យស្ស នមោ ករេ|
      block |អត្ថោ អត្ថិ សុជាតស្មិំ សីលំ អស្មាក រុច្ចតីតិ។|
      block |អបិរុហក រូបវតី មុសលោ បវសន្តិ សបញ្ចមបោក្ខរណី|
      block |អថ មុត្តិមវាណិជ ឧម្ហយតេ ចិរអាគត កោដ្ឋ សរីរ ទសាតិ។|
    stand |សាធុសីលជាតកំ ទសមំ។|
    stand |រុហកវគ្គោ បញ្ចមោ។|
    block |តស្សុទ្ទានំ|
  block |៦។ នតំទឡ្ហវគ្គោ|
    count |  |
    block |២០១។ ពន្ធនាគារជាតកំ ២-៦-១|
    count |១០១|
      block |ន តំ ទឡ្ហំ ពន្ធនមាហុ ធីរា យទាយសំ ទារុជបព្ពជញ្ច|
      block |សារត្តរត្តា មណិកុណ្ឌលេសុ បុត្តេសុ ទារេសុ ច យា អបេក្ខា។|
    count |១០២|
      block |ឯតំ ទឡ្ហំ ពន្ធនមាហុ ធីរា ឱហារិនំ សិថិលំ ទុប្បមុញ្ចំ|
      block |ឯតម្បិ ឆេត្វាន វជន្តិ ធីរា អនបេក្ខិនោ កាមសុខំ បហាយាតិ។|
    stand |ពន្ធនាគារជាតកំ បឋមំ។|
    count |  |
    block |២០២។ កេឡិសីលជាតកំ ២-៦-២|
    count |១០៣|
      block |ហំសា កោញ្ចា មយូរា ច ហត្ថយោ បសទា មិគា|
      block |សព្ពេ សីហស្ស ភាយន្តិ នត្ថិ កាយស្មិ តុល្យតា។|
    count |១០៤|
      block |ឯវមេវ មនុស្សេសុ ទហរោ ចេបិ បញ្ញវា|
      block |សោ ហិ តត្ថ មហា ហោតិ នេវ ពាលោ សរីរវាតិ។|
    stand |កេឡិសីលជាតកំ ទុតិយំ។|
    count |  |
    block |២០៣។ ខណ្ឌជាតកំ ២-៦-៣|
    count |១០៥|
      block |វិរូបក្ខេហិ មេ មេត្តំ មេត្តំ ឯរាបថេហិ មេ|
      block |ឆព្យាបុត្តេហិ មេ មេត្តំ មេត្តំ កណ្ហាគោតមកេហិ ច។|
      block |អបាទកេហិ មេ មេត្តំ មេត្តំ ទ្វិបាទកេហិ មេ|
      block |ចតុប្បទេហិ មេ មេត្តំ មេត្តំ ពហុប្បទេហិ មេ។|
      block |មា មំ អបាទកោ ហិំសិ មា មំ ហិំសិ ទ្វិបាទកោ|
      block |មា មំ ចតុប្បទោ ហិំសិ មា មំ ហិំសិ ពហុប្បទោ។|
      block |សព្ពេ សត្តា សព្ពេ បាណា សព្ពេ ភូតា ច កេវលា|
      block |សព្ពេ ភទ្រានិ បស្សន្តុ មា កញ្ចិ បាបមាគមា។|
    count |១០៦|
      block |អប្បមាណោ ពុទ្ធោ អប្បមាណោ ធម្មោ|
      block |អប្បមាណោ សង្ឃោ បមាណវន្តានិ សរីសបានិ|
      block |អហិវិច្ឆិកសតបទី ឧណ្ណនាភិ សរពូមូសិកា។|
      block |កតា មេ រក្ខា កតា មេ បរិត្តា បដិក្កមន្តុ ភូតានិ|
      block |សោហំ នមោ ភគវតោ នមោ សត្តន្នំ សម្មាសម្ពុទ្ធានន្តិ។|
    stand |ខណ្ឌជាតកំ តតិយំ។|
    count |  |
    block |២០៤។ វីរកជាតកំ ២-៦-៤|
    count |១០៧|
      block |អបិ វីរក បស្សេសិ សកុណំ មញ្ជុភាណកំ|
      block |មយូរគីវសង្កាសំ បតិំ មយ្ហំ សវិដ្ឋកំ។|
    count |១០៨|
      block |ឧទកថលចរស្ស បក្ខិនោ និច្ចំ អាមកមច្ឆភោជិនោ|
      block |តស្សានុករំ សវិដ្ឋកោ សេវាលេ បលិគុណ្ឋិតោ មតោតិ។|
    stand |វីរកជាតកំ ចតុត្ថំ។|
    count |  |
    block |២០៥។ គង្គេយ្យជាតកំ ២-៦-៥|
    count |១០៩|
      block |សោភតិ មច្ឆោ គង្គេយ្យោ អថោ សោភតិ យាមុនោ|
      block |ចតុប្បទោយំ បុរិសោ និគ្រោធបរិមណ្ឌលោ|
      block |ឦសកាយត គីវោ ច សព្ពេវ អតិរោចតិ។|
    count |១១០|
      block |យំ បុច្ឆិតោ ន តំ អក្ខាសិ អញ្ញំ អក្ខាសិ បុច្ឆិតោ|
      block |អត្តប្បសំសកោ បោសោ នាយំ អស្មាក រុច្ចតីតិ។|
    stand |គង្គេយ្យជាតកំ បញ្ចមំ។|
    count |  |
    block |២០៦។ កុរុង្គមិគជាតកំ ២-៦-៦|
    count |១១១|
      block |ឥង្ឃ វទ្ធមយំ បាសំ ឆិន្ទ ទន្តេហិ កច្ឆប|
      block |អហំ តថា ករិស្សាមិ យថា នេហិតិ លុទ្ទកោ។|
    count |១១២|
      block |កច្ឆបោ បាវិសី វារិំ កុរុង្គោ បាវិសី វនំ|
      block |សតបត្តោ ទុមគ្គម្ហា ទូរេ បុត្តេ អបានយីតិ។|
    stand |កុរុង្គមិគជាតកំ ឆដ្ឋំ។|
    count |  |
    block |២០៧។ អស្សកជាតកំ ២-៦-៧|
    count |១១៣|
      block |អយមស្សករាជេន ទេសោ វិចរិតោ មយា|
      block |អនុកាមយ កាមេន បិយេន បតិនា សហ។|
    count |១១៤|
      block |នវេន សុខទុក្ខេន បោរាណំ អបិធីយតិ|
      block |តស្មា អស្សករញ្ញាវ កីដោ បិយតរោ មមាតិ។|
    stand |អស្សកជាតកំ សត្តមំ។|
    count |  |
    block |២០៨។ សុសុមារជាតកំ ២-៦-៨|
    count |១១៥|
      block |អលំ មេតេហិ អម្ពេហិ ជម្ពូហិ បនសេហិ ច|
      block |យានិ បារំ សមុទ្ទស្ស វរំ មយ្ហំ ឧទុម្ពរោ។|
    count |១១៦|
      block |មហតី វត តេ ពោន្ទិ ន ច បញ្ញា តទូបិកា|
      block |សុសុមារ វញ្ចិតោ មេសិ គច្ឆ ទានិ យថាសុខន្តិ។|
    stand |សុសុមារជាតកំ អដ្ឋមំ។|
    count |  |
    block |២០៩។ កុក្កុដជាតកំ ២-៦-៩|
    count |១១៧|
      block |ទិដ្ឋា មយា វនេ រុក្ខា អស្សកណ្ណា វិភីដកា|
      block |ន តានិ ឯវំ សក្កន្តិ យថា ត្វំ រុក្ខ សក្កសិ។|
    count |១១៨|
      block |បុរាណកុក្កុដោ អយំ ភេត្វា បញ្ជរមាគតោ|
      block |កុសលោ វាឡបាសានំ អបក្កមតិ ភាសតីតិ។|
    stand |កុក្កុដ ជាតកំ នវមំ។|
    count |  |
    block |២១០។ កន្ទគលកជាតកំ ២-៦-១០|
    count |១១៩|
      block |អម្ភោ កោ នាម យំ រុក្ខោ សិន្នបត្តោ សកណ្ដកោ|
      block |យត្ថ ឯកប្បហារេន ឧត្តមង្គំ វិភិជ្ជិតំ។|
    count |១២០|
      block |អចារិ វតាយំ វិតុទំ វនានិ កដ្ឋង្គរុក្ខេសុ អសារកេសុ|
      block |អថាសទា ខទិរំ ជាតសារំ យត្ថព្ភិទា គរុឡោ ឧត្តមង្គន្តិ។|
      block |ទឡ្ហពន្ធន ហំសវរោ ច បុន វិរូបក្ខ សវិដ្ឋក មច្ឆវរោ|
      block |សកុរុង្គ សអស្សក អម្ពវរោ បុន កុក្កុដកោ គរុឡេន ទសាតិ។|
    stand |កន្ទគលក ជាតកំ ទសមំ។|
    stand |នតំទឡ្ហវគ្គោ ឆដ្ឋោ។|
    block |តស្សុទ្ទានំ|
  block |៧។ ពីរណថម្ភវគ្គោ|
    count |  |
    block |២១១។ សោមទត្តជាតកំ ២-៧-១|
    count |១២១|
      block |អកាសិ យោគ្គំ ធុវមប្បមត្តោ សំវច្ឆរំ ពីរណថម្ភកស្មិំ|
      block |ព្យាកាសិ សញ្ញំ បរិសំ វិគយ្ហ ន និយ្យមោ តាយតិ អប្បបញ្ញំ។|
    count |១២២|
      block |ទ្វយំ យាចនកោ តាត សោមទត្ត និគច្ឆតិ|
      block |អលាភំ ធនលាភំ វា ឯវំ ធម្មា ហិ យាចនាតិ។|
    stand |សោមទត្តជាតកំ បឋមំ។|
    count |  |
    block |២១២។ ឧច្ឆិដ្ឋភត្តជាតកំ ២-៧-២|
    count |១២៣|
      block |អញ្ញោ ឧបរិមោ វណ្ណោ អញ្ញោ វណ្ណោ ច ហេដ្ឋិមោ|
      block |ព្រាហ្មណី ត្វេវ បុច្ឆាមិ កិំ ហេដ្ឋា កិញ្ច ឧប្បរិ។|
    count |១២៤|
      block |អហំ នដោស្មិ ភទ្ទន្តេ ភិក្ខកោស្មិ ឥធាគតោ|
      block |អយញ្ហិ កោដ្ឋមោតិណ្ណោ អយំ សោ យំ គវេសសីតិ។|
    stand |ឧច្ឆិដ្ឋភត្តជាតកំ ទុតិយំ។|
    count |  |
    block |២១៣។ ភរុជាតកំ ២-៧-៣|
    count |១២៥|
      block |ឥសីនមន្តរំ កត្វា ភរុរាជាតិ មេ សុតំ|
      block |ឧច្ឆិន្នោ សហ រដ្ឋេហិ សរាជា វិភវង្គតោ។|
    count |១២៦|
      block |តស្មា ហិ ឆន្ទាគមនំ នប្បសំសន្តិ បណ្ឌិតា|
      block |អទុដ្ឋចិត្តោ ភាសេយ្យ គិរំ សច្ចុបសំហិតន្តិ។|
    stand |ភរុជាតកំ តតិយំ។|
    count |  |
    block |២១៤។ បុណ្ណនទីជាតកំ ២-៧-៤|
    count |១២៧|
      block |បុណ្ណំ នទិំ យេន ច បេយ្យមាហុ ជាតំ យវំ យេន ច គុយ្ហមាហុ|
      block |ទូរំ គតំ យេន ច អវ្ហយន្តិ សោ ត្យាគតោ ហន្ទ ច ភុញ្ជ ព្រាហ្មណ។|
    count |១២៨|
      block |យតោ មំ សរតី រាជា វាយសម្បិ បហេតវេ|
      block |ហំសា កោញ្ចា មយូរា ច អសតីយេវ បាបិយាតិ។|
    stand |បុណ្ណនទីជាតកំ ចតុត្ថំ។|
    count |  |
    block |២១៥។ កច្ឆបជាតកំ ២-៧-៥|
    count |១២៩|
      block |អវធី វត អត្តានំ កច្ឆបោ ព្យាហរំ គិរំ|
      block |សុគ្គហីតស្មិំ កដ្ឋស្មិំ វាចាយ សកិយាវធិ។|
    count |១៣០|
      block |ឯតម្បិ ទិស្វា នរវីរិយសេដ្ឋ វាចំ បមុញ្ចេ កុសលំ នាតិវេលំ|
      block |បស្សសិ ពហុភាណេន កច្ឆបំ ព្យសនំ គតន្តិ។|
    block |កច្ឆបជាតកំ បញ្ចមំ។|
    count |  |
    block |២១៦។ មច្ឆជាតកំ ២-៧-៦|
    count |១៣១|
      block |ន មាយមគ្គិ តបតិ ន សូលោ សាធុតច្ឆិតោ|
      block |យញ្ច មំ មញ្ញតេ មច្ឆី អញ្ញំ សោ រតិយា គតោ។|
    count |១៣២|
      block |សោ មំ ទហតិ រាគគ្គិ ចិត្តំ ចូបតបេតិ មំ|
      block |ជាលិនោ មុញ្ចថាយិរា មំ ន កាមេ ហញ្ញតេ ក្វចីតិ។|
    block |មច្ឆជាតកំ ឆដ្ឋំ។|
    count |  |
    block |២១៧។ សេគ្គុជាតកំ ២-៧-៧|
    count |១៣៣|
      block |សព្ពោ លោកោ អត្តមនោ អហោសិ អកោវិទា គាមធម្មស្ស សេគ្គុ|
      block |កោមារិ កោ នាម តវជ្ជ ធម្មោ យំ ត្វំ គហិតា បវនេ បរោទសិ។|
    count |១៣៤|
      block |យោ ទុក្ខផុដ្ឋាយ ភវេយ្យ តាណំ សោ មេ បិតា ទុព្ភិ វនេ ករោតិ|
      block |សា កស្ស កន្ទាមិ វនស្ស មជ្ឈេ យោ តាយិតា សោ សហសំ ករោតីតិ។|
    stand |សេគ្គុជាតកំ សត្តមំ។|
    count |  |
    block |២១៨។ កូដវាណិជជាតកំ ២-៧-៨|
    count |១៣៥|
      block |សឋស្ស សាឋេយ្យមិទំ សុចិន្តិតំ បច្ចោឌ្ឌិតំ បដិកូដស្ស កូដំ|
      block |ផាលញ្ចេ ខាទេយ្យុំ មូសិកា កស្មា កុមារំ កុលលា ន ហរេយ្យុំ។|
    count |១៣៦|
      block |កូដស្ស ហិ សន្តិ កូដកូដា ភវតិ ចាបិ និកតិនោ និកត្យា|
      block |ទេហិ បុត្តនដ្ឋ ផាលនដ្ឋស្ស ផាលំ មា តេ បុត្តមហាសិ ផាលនដ្ឋោតិ។|
    stand |កូដវាណិជជាតកំ អដ្ឋមំ។|
    count |  |
    block |២១៩។ គរហិតជាតកំ ២-៧-៩|
    count |១៣៧|
      block |ហិរញ្ញំ មេ សុវណ្ណំ មេ ឯសា រត្តិំ ទិវា កថា|
      block |ទុម្មេធានំ មនុស្សានំ អរិយធម្មំ អបស្សតំ។|
    count |១៣៨|
      block |ទ្វេ ទ្វេ គហបតយោ គេហេ ឯកោ តត្ថ អមស្សុកោ|
      block |លម្ពត្ថនោ វេណិកតោ អថោ អង្កិតកណ្ណកោ|
      block |កីតោ ធនេន ពហុនា សោ តំ វិតុទតេ ជនន្តិ។|
    stand |គរហិតជាតកំ នវមំ។|
    count |  |
    block |២២០។ ធម្មធជជាតកំ ២-៧-១០|
    count |១៣៩|
      block |សុខំ ជីវិតរូបោសិ រដ្ឋា វិវនមាគតោ|
      block |សោ ឯកកោ រុក្ខមូលេ កបណោ វិយ ឈាយសិ។|
    count |១៤០|
      block |សុខំ ជីវិតរូបោស្មិ រដ្ឋា វិវនមាគតោ|
      block |សោ ឯកកោ រុក្ខមូលេ កបណោ វិយ ឈាយាមិ|
      block |សតំ ធម្មំ អនុស្សរំតិ។|
      block |អថ ពីរណថម្ភវរោ ច នដោ ភរុរាជវរុត្តមបុណ្ណនទី|
      block |ពហុភាណិ អគ្គិបវនេ មូសិកា សហលម្ពត្ថនោ កបណេន ទសាតិ។|
    stand |ធម្មធជជាតកំ ទសមំ។|
    stand |ពីរណថម្ភវគ្គោ សត្តមោ។|
    block |តស្សុទ្ទានំ|
  block |៨។ កាសាវវគ្គោ|
    count |  |
    block |២២១។ កាសាវជាតកំ ២-៨-១|
    count |១៤១|
      block |អនិក្កសាវោ កាសាវំ យោ វត្ថំ បរិទហិស្សតិ|
      block |អបេតោ ទមសច្ចេន ន សោ កាសាវមរហតិ។|
    count |១៤២|
      block |យោ ច វន្តកសាវស្ស សីលេសុ សុសមាហិតោ|
      block |ឧបេតោ ទមសច្ចេន ស វេ កាសាវមរហតីតិ។|
    stand |កាសាវជាតកំ បឋមំ។|
    count |  |
    block |២២២។ ចូឡនន្ទិយជាតកំ ២-៨-២|
    count |១៤៣|
      block |ឥទំ តទាចរិយវចោ បារាសរិយោ យទព្រវិ|
      block |មាសុ ត្វំ អករិ បាបំ យំ ត្វំ បច្ឆា កតំ តបេ។|
    count |១៤៤|
      block |យានិ ករោតិ បុរិសោ តានិ អត្តនិ បស្សតិ|
      block |កល្យាណការី កល្យាណំ បាបការី ច បាបកំ|
      block |យាទិសំ វបតេ ពីជំ តាទិសំ ហរតេ ផលន្តិ។|
    stand |ចូឡនន្ទិយជាតកំ ទុតិយំ។|
    count |  |
    block |២២៣។ បុដភត្តជាតកំ ២-៨-៣|
    count |១៤៥|
      block |នមេ នមន្តស្ស ភជេ ភជន្តំ កិច្ចានុកុព្ពស្ស ករេយ្យ កិច្ចំ|
      block |នានត្ថកាមស្ស ករេយ្យ អត្ថំ អសម្ភជន្តម្បិ ន សម្ភជេយ្យ។|
    count |១៤៦|
      block |ចជេ ចជន្តំ វនថំ ន កយិរា អបេតចិត្តេន ន សម្ភជេយ្យ|
      block |ទិជោ ទុមំ ខីណផលន្តិ ញត្វា អញ្ញំ សមេក្ខេយ្យ មហា ហិ លោកោតិ។|
    stand |បុដភត្តជាតកំ តតិយំ។|
    count |  |
    block |២២៤។ កុម្ភិលជាតកំ ២-៨-៤|
    count |១៤៧|
      block |យស្សេតេ ចតុរោ ធម្មា វានរិន្ទ យថា តវ|
      block |សច្ចំ ធម្មោ ធិតិ ចាគោ ទិដ្ឋំ សោ អតិវត្តតិ។|
    count |១៤៨|
      block |យស្ស ចេតេ ន វិជ្ជន្តិ គុណា បរមភទ្ទកា|
      block |សច្ចំ ធម្មោ ធិតិ ចាគោ ទិដ្ឋំ សោ នាតិវត្តតីតិ។|
    stand |កុម្ភិលជាតកំ ចតុត្ថំ។|
    count |  |
    block |២២៥។ ខន្តិវណ្ណជាតកំ ២-៨-៥|
    count |១៤៩|
      block |អត្ថិ មេ បុរិសោ ទេវ សព្ពកិច្ចេសុ ព្យាវដោ|
      block |តស្ស ចេកោបរាធត្ថិ តត្ថ ត្វំ កិន្តិ មញ្ញសិ។|
    count |១៥០|
      block |អម្ហាកម្បត្ថិ បុរិសោ ឯទិសោ ឥធ វិជ្ជតិ|
      block |ទុល្លភោ អង្គសម្បន្នោ ខន្តិរស្មាក រុច្ចតីតិ។|
    stand |ខន្តិវណ្ណជាតកំ បញ្ចមំ។|
    count |  |
    block |២២៦។ កោសិយជាតកំ ២-៨-៦|
    count |១៥១|
      block |កាលេ និក្ខមនា សាធុ នាកាលេ សាធុ និក្ខមោ|
      block |អកាលេន ហិ និក្ខម្ម ឯកកម្បិ ពហុជ្ជនោ|
      block |ន កិញ្ចិ អត្ថំ ជោតេតិ ធង្កសេនាវ កោសិយំ។|
    count |១៥២|
      block |ធីរោ ច វិធិវិធានញ្ញូ បរេសំ វិវរានុគូ|
      block |សព្ពាមិត្តេ វសីកត្វា កោសិយោវ សុខី សិយាតិ។|
    stand |កោសិយជាតកំ ឆដ្ឋំ។|
    count |  |
    block |២២៧។ គូថបាណជាតកំ ២-៨-៧|
    count |១៥៣|
      block |សូរោ សូរេន សង្គម្ម វិក្កន្តេន បហារិនា|
      block |ឯហិ នាគ និវត្តស្សុ កិំ នុ ភីតោ បលាយសិ|
      block |បស្សន្តុ អង្គមគធា មម តុយ្ហញ្ច វិក្កមំ។|
    count |១៥៤|
      block |ន តំ បាទា វធិស្សាមិ ន ទន្តេហិ ន សោណ្ឌិយា|
      block |មីឡ្ហេន តំ វធិស្សាមិ បូតិ ហញ្ញតុ បូតិនាតិ។|
    stand |គូថបាណជាតកំ សត្តមំ។|
    count |  |
    block |២២៨។ កាមនីតជាតកំ ២-៨-៨|
    count |១៥៥|
      block |តយោ គិរិំ អន្តរំ កាមយាមិ បញ្ចាលា កុរុយោ កេកកេ ច|
      block |តតុត្តរិំ ព្រាហ្មណ កាមយាមិ តិកិច្ឆ មំ ព្រាហ្មណ កាមនីតំ។|
    count |១៥៦|
      block |កណ្ហាហិទដ្ឋស្ស ករោន្តិ ហេកេ អមនុស្សបវិដ្ឋស្ស ករោន្តិ បណ្ឌិតា|
      block |ន កាមនីតស្ស ករោតិ កោចិ ឱក្កន្តសុក្កស្ស ហិ កា តិកិច្ឆាតិ។|
    stand |កាមនីតជាតកំ អដ្ឋមំ។|
    count |  |
    block |២២៩។ បលាយិតជាតកំ ២-៨-៩|
    count |១៥៧|
      block |គជគ្គមេឃេហិ ហយគ្គមាលិភិ រថូមិជាតេហិ សរាភិវស្សេភិ|
      block |ថរុគ្គហាវដ្ដ ទឡ្ហប្បហារិភិ បរិវារិតា តក្កសិលា សមន្តតោ។|
    count |១៥៨|
      block |អភិធាវថ ចូបធាវថ ច វិវិធា វិនាទិតា វទន្តិភិ|
      block |វត្តតជ្ជ តុមុលោ ឃោសោ យថា វិជ្ជុលតា ជលធរស្ស គជ្ជតោតិ។|
    stand |បលាយិតជាតកំ នវមំ។|
    count |  |
    block |២៣០។ ទុតិយបលាយិតជាតកំ ២-៨-១០|
    count |១៥៩|
      block |ធជមបរិមិតំ អនន្តបារំ ទុប្បសហំធង្កេហិ សាគរំវ|
      block |គិរិមិវអនិលេន ទុប្បសយ្ហោ ទុប្បសហោ អហមជ្ជតាទិសេន។|
    count |១៦០|
      block |មា ពាលិយំ វិលបិ ន ហិស្ស តាទិសំ វិឌយ្ហសេ ន ហិ លភសេ និសេធកំ|
      block |អាសជ្ជសិ គជមិវ ឯកចារិនំ យោ តំ បទា នឡមិវ បោថយិស្សតីតិ។|
      block |វរវត្ថវចោ ទុមខីណផលំ ចតុរោធម្មវរំ បុរិសុត្តម|
      block |ធង្កមគធា ច តយោគិរិនាម គជគ្គវរោ ធជវរេន ទសាតិ។|
    stand |ទុតិយបលាយិតជាតកំ ទសមំ។|
    stand |កាសាវវគ្គោ អដ្ឋមោ។|
    block |តស្សុទ្ទានំ|
  block |៩។ ឧបាហនវគ្គោ|
    count |  |
    block |២៣១។ ឧបាហនជាតកំ ២-៩-១|
    count |១៦១|
      block |យថាបិ កីតា បុរិសស្សុបាហនា សុខស្ស អត្ថាយ ទុខំ ឧទព្ពហេ|
      block |ឃម្មាភិតត្តា ថលសា បបីឡិតា តស្សេវ បាទេ បុរិសស្ស ខាទរេ។|
    count |១៦២|
      block |ឯវមេវ យោ ទុក្កុលីនោ អនរិយោ តម្មាក វិជ្ជញ្ច សុតញ្ច អាទិយ|
      block |តមេវ សោ តត្ថ សុតេន ខាទតិ អនរិយោ វុច្ចតិ ទុបាហនូបមោតិ។|
    stand |ឧបាហនជាតកំ បឋមំ។|
    count |  |
    block |២៣២។ វីណាគុណជាតកំ ២-៩-២|
    count |១៦៣|
      block |ឯកចិន្តិតោ យមត្ថោ ពាលោ អបរិណាយកោ|
      block |ន ហិ ខុជ្ជេន វាមេន ភោតិ សង្គន្តុមរហសិ។|
    count |១៦៤|
      block |បុរិសូសភំ មញ្ញមានា អហំ ខុជ្ជមកាមយិំ|
      block |សោយំ សំកុដិតោ សេតិ ឆិន្នតន្តិ យថា វិណាតិ។|
    stand |វីណាគុណជាតកំ ទុតិយំ។|
    count |  |
    block |២៣៣។ វិកណ្ណជាតកំ ២-៩-៣|
    count |១៦៥|
      block |កាមំ យហិំ ឥច្ឆសិ តេន គច្ឆ វិទ្ធោសិ មម្មម្ហិ វិកណ្ណកេន|
      block |ហតោសិ ភត្តេន សុវាទិតេន លោលោ ច មច្ឆេ អនុពន្ធមានោ។|
    count |១៦៦|
      block |ឯវម្បិ លោកាមិសំ ឱបតន្តោ វិហញ្ញតី ចិត្តវសានុវត្តី|
      block |សោ ហញ្ញតិ ញាតិសខាន មជ្ឈេ មច្ឆានុគោ សោរិវ សុំសុមារោតិ។|
    stand |វិកណ្ណជាតកំ តតិយំ។|
    count |  |
    block |២៣៤។ អសិតាភូជាតកំ ២-៩-៤|
    count |១៦៧|
      block |ត្វមេវ ទានិមករ យំ កាមោ ព្យគមា តយិ|
      block |សោយំ អប្បដិសន្ធិកោ ខរឆិន្នំវ រេនុកំ។|
    count |១៦៨|
      block |អត្រិច្ឆំ អតិលោភេន អតិលោភមទេន ច|
      block |ឯវំ ហាយតិ អត្ថម្ហា អហំវ អសិតាភុយាតិ។|
    stand |អសិតាភូជាតកំ ចតុត្ថំ។|
    count |  |
    block |២៣៥។ វច្ឆនខជាតកំ ២-៩-៥|
    count |១៦៩|
      block |សុខា ឃរា វច្ឆនខ សហិរញ្ញា សភោជនា|
      block |យត្ថ ភុត្វា បិវិត្វា ច សយេយ្យាថ អនុស្សុកោ។|
    count |១៧០|
      block |ឃរា នានីហមានស្ស ឃរា នាភណតោ មុសា|
      block |ឃរា នាទិន្នទណ្ឌស្ស បរេសំ អនិកុព្ពតោ|
      block |ឯវំ ឆិទ្ទំ ទុរភិសម្ភវំ កោ ឃរំ បដិបជ្ជតីតិ។|
    block |វច្ឆនខជាតកំ បញ្ចមំ។|
    count |  |
    block |២៣៦។ ពកជាតកំ ២-៩-៦|
    count |១៧១|
      block |ភទ្ទកោ វតយំ បក្ខី ទិជោ កុមុទសន្និភោ|
      block |វូបសន្តេហិ បក្ខេហិ មន្ទមន្ទោវ ឈាយតិ។|
    count |១៧២|
      block |នាស្ស សីលំ វិជានាថ អនញ្ញាយ បសំសថ|
      block |អម្ហេ ទិជោ ន បាលេតិ តេន បក្ខី ន ផន្ទតីតិ។|
    stand |ពកជាតកំ ឆដ្ឋំ។|
    count |  |
    block |២៣៧។ សាកេតជាតកំ ២-៩-៧|
    count |១៧៣|
      block |កោ នុ ខោ ភគវា ហេតុ ឯកច្ចេ ឥធ បុគ្គលេ|
      block |អតីវ ហទយំ និព្ពាតិ ចិត្តញ្ចាបិ បសីទតិ។|
    count |១៧៤|
      block |បុព្ពេវ សន្និវាសេន បច្ចុប្បន្នហិតេន វា|
      block |ឯវំ តំ ជាយតេ បេមំ ឧប្បលំវ យថោទកេតិ។|
    stand |សាកេតជាតកំ សត្តមំ។|
    count |  |
    block |២៣៨។ ឯកបទជាតកំ ២-៩-៨|
    count |១៧៥|
      block |ឥង្ឃ ឯកបទំ តាត អនេកត្ថបទស្សិតំ|
      block |កិញ្ចិ សង្គាហិកំ ព្រូសិ យេនត្ថេ សាធយេមសេ។|
    count |១៧៦|
      block |ទក្ខេយ្យេកបទំ តាត អនេកត្ថបទស្សិតំ|
      block |តញ្ច សីលេន សញ្ញុត្តំ ខន្តិយា ឧបបាទិតំ|
      block |អលំ មិត្តេ សុខាបេតុំ អមិត្តានំ ទុខាយ ចាតិ។|
    stand |ឯកបទជាតកំ អដ្ឋមំ។|
    count |  |
    block |២៣៩។ ហរិតមណ្ឌូកជាតកំ ២-៩-៩|
    count |១៧៧|
      block |អាសីវិសម្បិ មំ សន្តំ បវិដ្ឋំ កុមិនាមុខំ|
      block |រុច្ចតេ ហរិតាមាតា យំ មំ ខាទន្តិ មច្ឆកា។|
    count |១៧៨|
      block |វិលុម្បតេវ បុរិសោ យាវស្ស ឧបកប្បតិ|
      block |យទា ចញ្ញេ វិលុម្បន្តិ សោ វិលុត្តោ វិលុម្បតីតិ។|
    stand |ហរិតមណ្ឌូកជាតកំ នវមំ។|
    count |  |
    block |២៤០។ មហាបិង្គលជាតកំ ២-៩-១០|
    count |១៧៩|
      block |សព្ពោ ជនោ ហិំសិតោ បិង្គលេន តស្មិំ មតេ បច្ចយា វេទយន្តិ|
      block |បិយោ នុ តេ អាសិ អកណ្ហនេត្តោ កស្មា នុ ត្វំ រោទសិ ទ្វារបាល។|
    count |១៨០|
      block |ន មេ បិយោ អាសិ អកណ្ហនេត្តោ ភាយាមិ បច្ចាគមនាយ តស្ស|
      block |ឥតោ គតោ ហិំសេយ្យ មច្ចុរាជំ សោ ហិំសិតោ អានេយ្យ បុន ឥធ។|
    count |១៨១|
      block |ទឌ្ឍោ វាហសហស្សេហិ សិត្តោ ឃដសតេហិ សោ|
      block |បរិក្ខតា ច សា ភូមិ មា ភាយិ នាគមិស្សតីតិ។|
      block |វរុបាហន ខុជ្ជ វិកណ្ណកកោ អសិតាភុយ បញ្ចមវច្ឆនខោ|
      block |ទិជ បេមវរុត្តមឯកបទំ កុមិនាមុខ បិង្គលកេន ទសាតិ។|
    stand |មហាបិង្គលជាតកំ ទសមំ។|
    stand |ឧបាហនវគ្គោ នវមោ។|
    block |តស្សុទ្ទានំ|
  block |១០។ សិង្គាលវគ្គោ|
    count |  |
    block |២៤១។ សព្ពទាឋិជាតកំ ២-១០-១|
    count |១៨២|
      block |សិង្គាលោ មានថទ្ធោ ច បរិវារេន អត្ថិកោ|
      block |បាបុណិ មហតិំ ភូមិំ រាជាសិ សព្ពទាឋិនំ។|
    count |១៨៣|
      block |ឯវមេវ មនុស្សេសុ យោ ហោតិ បរិវារវា|
      block |សោ ហិ តត្ថ មហា ហោតិ សិង្គាលោ វិយ ទាឋិនន្តិ។|
    stand |សព្ពទាឋិជាតកំ បឋមំ។|
    count |  |
    block |២៤២។ សុនខជាតកំ ២-១០-២|
    count |១៨៤|
      block |ពាលោ វតាយំ សុនខោ យោ វរត្តំ ន ខាទតិ|
      block |ពន្ធនា ច បមុញ្ចេយ្យ អសិតោ ច ឃរំ វជេ។|
    count |១៨៥|
      block |អដ្ឋិតំ មេ មនស្មិំ មេ អថោ មេ ហទយេ កតំ|
      block |កាលញ្ច បដិកង្ខាមិ យាវ បស្សុបតូ ជនោ។|
    stand |សុនខជាតកំ ទុតិយំ។|
    count |  |
    block |២៤៣។ គុត្តិលជាតកំ ២-១០-៣|
    count |១៨៦|
      block |សត្តតន្តិំ សុមធុរំ រាមណេយ្យំ អវាចយិំ|
      block |សោ មំ រង្គម្ហិ អវ្ហេតិ សរណំ មេ ហោហិ កោសិយ។|
    count |១៨៧|
      block |អហំ តំ សរណំ សម្ម អហមាចរិយបូជកោ|
      block |ន តំ ជយិស្សតិ សិស្សោ សិស្សមាចរិយ ជេស្សសីតិ។|
    stand |គុត្តិលជាតកំ តតិយំ។|
    count |  |
    block |២៤៤។ វិគតិច្ឆជាតកំ ២-១០-៤|
    count |១៨៨|
      block |យំ បស្សតិ ន តំ ឥច្ឆតិ យញ្ច ន បស្សតិ តំ កិរិច្ឆតិ|
      block |មញ្ញាមិ ចិរំ ចរិស្សតិ ន ហិ តំ លច្ឆតិ យំ ស ឥច្ឆតិ។|
    count |១៨៩|
      block |យំ លភតិ ន តេន តុស្សតិ យញ្ច បត្ថេតិ លទ្ធំ ហីឡេតិ|
      block |ឥច្ឆា ហិ អនន្តគោចរា វិគតិច្ឆាន នមោ ករោមសេតិ។|
    stand |វិគតិច្ឆ ជាតកំ ចតុត្ថំ។|
    count |  |
    block |២៤៥។ មូលបរិយាយជាតកំ ២-១០-៥|
    count |១៩០|
      block |កាលោ ឃសតិ ភូតានិ សព្ពានេវ សហត្តនា|
      block |យោ ច កាលឃសោ ភូតោ ស ភូតបចនិំ បចិ។|
    count |១៩១|
      block |ពហូនិ នរសីសានិ លោមសានិ ព្រហានិ ច|
      block |គីវាសុ បដិមុក្កានិ កោចិទេវេត្ថ កណ្ណវាតិ។|
    stand |មូលបរិយាយជាតកំ បញ្ចមំ។|
    count |  |
    block |២៤៦។ ពាលោវាទជាតកំ ២-១០-៦|
    count |១៩២|
      block |ហន្ត្វា ឆេត្វា វធិត្វា ច ទេតិ ទានំ អសញ្ញតោ|
      block |ឯទិសំ ភត្តំ ភុញ្ជមានោ ស បាបមុបលិម្បតិ។|
    count |១៩៣|
      block |បុត្តទារម្បិ ចេ ហន្ត្វា ទេតិ ទានំ អសញ្ញតោ|
      block |ភុញ្ជមានោបិ សប្បញ្ញោ ន បាបមុបលិម្បតីតិ។|
    stand |ពាលោវាទជាតកំ ឆដ្ឋំ។|
    count |  |
    block |២៤៧។ បាទញ្ជលីជាតកំ ២-១០-៧|
    count |១៩៤|
      block |អទ្ធា បាទញ្ជលី សព្ពេ បញ្ញាយ អតិរោចតិ|
      block |តថា ហិ ឱដ្ឋំ ភញ្ជតិ ឧត្តរិំ នូន បស្សតិ។|
    count |១៩៥|
      block |នាយំ ធម្មំ អធម្មំ វា អត្ថានត្ថញ្ច ពុជ្ឈតិ|
      block |អញ្ញត្រ ឱដ្ឋនិព្ភោគា នាយំ ជានាតិ កិញ្ចនន្តិ។|
    stand |បាទញ្ជលីជាតកំ សត្តមំ។|
    count |  |
    block |២៤៨។ កិំសុកោបមជាតកំ ២-១០-៨|
    count |១៩៦|
      block |សព្ពេហិ កិំសុកោ ទិដ្ឋោ កិំន្វេត្ថ វិចិកិច្ឆថ|
      block |ន ហិ សព្ពេសុ ឋានេសុ សារថី បរិបុច្ឆិតោ។|
    count |១៩៧|
      block |ឯវំ សព្ពេហិ ញាណេហិ យេសំ ធម្មា អជានិតា|
      block |តេ វេ ធម្មេសុ កង្ខន្តិ កិំសុកស្មិំវ ភាតរោតិ។|
    stand |កិំសុកោបមជាតកំ អដ្ឋមំ។|
    count |  |
    block |២៤៩។ សាលកជាតកំ ២-១០-៩|
    count |១៩៨|
      block |ឯកបុត្តកោ ភវិស្សសិ ត្វញ្ច នោ ហេស្សសិ ឥស្សរោ កុលេ|
      block |ឱរោហ ទុមស្មា សាលក ឯហិ ទានិ ឃរកំ វជេមសេ។|
    count |១៩៩|
      block |ននុ មំ សុហទយោតិ មញ្ញសិ យញ្ច មំ ហនសិ វេឡុយដ្ឋិយា|
      block |បក្កម្ពវនេ រមាមសេ គច្ឆ ត្វំ ឃរកំ យថាសុខន្តិ។|
    stand |សាលកជាតកំ នវមំ។|
    count |  |
    block |២៥០។ កបិជាតកំ ២-១០-១០|
    count |២០០|
      block |អយំ ឥសី ឧបសមសំយមេ រតោ ស តិដ្ឋតិ សិសិរភយេន អដ្ដិតោ|
      block |ហន្ទ អយំ បវិសតុមំ អគារកំ វិនេតុ សីតំ ទរថញ្ច កេវលំ។|
    count |២០១|
      block |នាយំ ឥសី ឧបសមសំយមេ រតោ កបី អយំ ទុមវរសាខគោចរោ|
      block |សោ ទូសកោ រោសកោ ចាបិ ជម្មោ សចេវជេមម្បិ ទូសេយ្យគារន្តិ។|
      block |អថ រាជា សិង្គាលវរោ សុនខោ តថា កោសិយ ឥច្ឆតិ កាលឃសោ|
      block |អថ ទានវរោដ្ឋបិ សារថិនា បុនម្ពវនញ្ច សិសិរកបិ ទសាតិ។|
      block |ទឡ្ហញ្ច វគ្គំ អបរេន សន្ថវំ កល្យាណវគ្គាសទិសោ ច រូហកំ|
      block |នតំទឡ្ហ ពីរណថម្ភកំ បុន កាសាវុបាហន សិង្គាលកេន ទសាតិ។|
    stand |កបិជាតកំ ទសមំ។|
    stand |សិង្គាលវគ្គោ ទសមោ។|
    block |តស្សុទ្ទានំ|
    block |អថ វគ្គុទ្ទានំ|
    stand |ទុកនិបាតំ និដ្ឋិតំ។|
