block |៥។ បញ្ចកនិបាតោ|
  block |១។ មណិកុណ្ឌលវគ្គោ|
    count |  |
    block |៣៥១។ មណិកុណ្ឌលជាតកំ ៥-១-១|
    count |១|
      block |ជីនោ រថស្សំ មណិកុណ្ឌលេ ច បុត្តេ ច ទារេ ច តថេវ ជីនោ|
      block |សព្ពេសុ ភោគេសុ អសេសកេសុ កស្មា ន សន្តប្បសិ សោកកាលេ។|
    count |២|
      block |បុព្ពេវ មច្ចំ វិជហន្តិ ភោគា មច្ចោ វា តេ បុព្ពតរំ ជហាតិ|
      block |អសស្សតា ភោគិនោ កាមកាមិ តស្មា ន សោចាមហំ សោកកាលេ។|
    count |៣|
      block |ឧទេតិ អាបូរតិ វេតិ ចន្ទោ អត្ថំ តបេត្វាន បលេតិ សូរិយោ|
      block |វិទិតា មយា សត្តុក លោកធម្មា តស្មា ន សោចាមហំ សោកកាលេ។|
    count |៤|
      block |អលសោ គិហី កាមភោគី ន សាធុ អសញ្ញតោ បព្ពជិតោ ន សាធុ|
      block |រាជា ន សាធុ អនិសម្មការី យោ បណ្ឌិតោ កោធនោ តំ ន សាធុ។|
    count |៥|
      block |និសម្ម ខត្តិយោ កយិរា នានិសម្ម ទិសម្បតិ|
      block |និសម្មការិនោ រាជ យសោ កិត្តិ ច វឌ្ឍតីតិ។|
    stand |មណិកុណ្ឌលជាតកំ បឋមំ។|
    count |  |
    block |៣៥២។ សុជាតជាតកំ ៥-១-២|
    count |៦|
      block |កិំ នុ សន្តរមានោវ លាយិត្វា ហរិតំ តិណំ|
      block |ខាទ ខាទាតិ លបសិ គតសត្តំ ជរគ្គវំ។|
    count |៧|
      block |ន ហិ អន្នេន បានេន មតោ គោណោ សមុដ្ឋហេ|
      block |ត្វញ្ច តុច្ឆំ វិលបសិ យថា តំ ទុម្មតី តថា។|
    count |៨|
      block |តថេវ តិដ្ឋតិ សីសំ ហត្ថបាទា ច វាលធិ|
      block |សោតា តថេវ តិដ្ឋន្តិ មញ្ញេ គោណោ សមុដ្ឋហេ។|
    count |៩|
      block |នេវយ្យកស្ស សីសញ្ច ហត្ថបាទា ច ទិស្សរេ|
      block |រុទំ មត្តិកថូបស្មិំ ននុ ត្វញ្ញេវ ទុម្មតិ។|
    count |១០|
      block |អាទិត្តំ វត មំ សន្តំ ឃតសិត្តំវ បាវកំ|
      block |វារិនា វិយ ឱសិញ្ចំ សព្ពំ និព្ពាបយេ ទរំ។|
    count |១១|
      block |អព្ពហី វត មេ សល្លំ យមាសិ ហទយស្សិតំ|
      block |យោ មេ សោកបរេតស្ស បិតុ សោកំ អបានុទិ។|
    count |១២|
      block |សោហំ អព្ពូឡ្ហសល្លោស្មិ វីតសោកោ អនាវិលោ|
      block |ន សោចាមិ ន រោទាមិ តវ សុត្វាន មាណវ។|
    count |១៣|
      block |ឯវំ ករោន្តិ សប្បញ្ញា យេ ហោន្តិ អនុកម្បកា|
      block |វិនិវត្តេន្តិ សោកម្ហា សុជាតោ បិតរំ យថាតិ។|
    stand |សុជាតជាតកំ ទុតិយំ។|
    count |  |
    block |៣៥៣។ វេនសាខជាតកំ ៥-១-៣|
    count |១៤|
      block |នយិទំ និច្ចំ ភវិតព្ពំ ព្រហ្មទត្ត ខេមំ សុភិក្ខំ សុខតា ច កាយេ|
      block |អត្ថច្ចយេ មា អហុ សម្បមូឡ្ហោ ភិន្នប្លវោ សាគរស្សេវ មជ្ឈេ។|
    count |១៥|
      block |យានិ ករោតិ បុរិសោ តានិ អត្តនិ បស្សតិ|
      block |កល្យាណការី កល្យាណំ បាបការី ច បាបកំ|
      block |យាទិសំ វបតេ ពីជំ តាទិសំ ហរតេ ផលំ។|
    count |១៦|
      block |ឥទំ តទាចរិយវចោ បារាសរិយោ យទព្រវិ|
      block |មា សុ ត្វំ អករិ បាបំ យំ ត្វំ បច្ឆា កតំ តបេ។|
    count |១៧|
      block |អយមេវ សោ បិង្គិយ វេនសាខោ យម្ហិ ឃាតយិំ ខត្តិយានំ សហស្សំ|
      block |អលង្កតេ ចន្ទនសារានុលិត្តេ តមេវ ទុក្ខំ បច្ចាគតំ មមំ។|
    count |១៨|
      block |សាមា ច ខោ ចន្ទនលិត្តគត្តា លដ្ឋីវ សោភញ្ជនកស្ស ឧគ្គតា|
      block |អទិស្វា កាលំ ករិស្សាមិ ឧព្ពរិំ តំ មេ ឥតោ ទុក្ខតរំ ភវិស្សតីតិ។|
    stand |វេនសាខជាតកំ តតិយំ។|
    count |  |
    block |៣៥៤។ ឧរគជាតកំ ៥-១-៤|
    count |១៩|
      block |ឧរគោវ តចំ ជិណ្ណំ ហិត្វា គច្ឆតិ សំ តនុំ|
      block |ឯវំ សរីរេ និព្ភោគេ បេតេ កាលង្កតេ សតិ។|
    count |២០|
      block |ឌយ្ហមានោ ន ជានាតិ ញាតីនំ បរិទេវិតំ|
      block |តស្មា ឯតំ ន សោចាមិ គតោ សោ តស្ស យា គតិ។|
    count |២១|
      block |អនវ្ហិតោ តតោ អាគា អននុញ្ញាតោ ឥតោ គតោ|
      block |យថាគតោ តថា គតោ តត្ថ កា បរិទេវនា។|
    count |២២|
      block |ឌយ្ហមានោ ន ជានាតិ ញាតីនំ បរិទេវិតំ|
      block |តស្មា ឯតំ ន សោចាមិ គតោ សោ តស្ស យា គតិ។|
    count |២៣|
      block |សចេ រោទេ កិសា អស្សំ តស្សា មេ កិំ ផលំ សិយា|
      block |ញាតិមិត្តសុហជ្ជានំ ភិយ្យោ នោ អរតី សិយា។|
    count |២៤|
      block |ឌយ្ហមានោ ន ជានាតិ ញាតីនំ បរិទេវិតំ|
      block |តស្មា ឯតំ ន សោចាមិ គតោ សោ តស្ស យា គតិ។|
    count |២៥|
      block |យថាបិ ទារកោ ចន្ទំ គច្ឆន្តមនុរោទតិ|
      block |ឯវំ សម្បទមេវេតំ យោ បេតមនុសោចតិ។|
    count |២៦|
      block |ឌយ្ហមានោ ន ជានាតិ ញាតីនំ បរិទេវិតំ|
      block |តស្មា ឯតំ ន សោចាមិ គតោ សោ តស្ស យា គតិ។|
    count |២៧|
      block |យថាបិ ឧទកកុម្ភោ ភិន្នោ អប្បដិសន្ធិយោ|
      block |ឯវំ សម្បទមេវេតំ យោ បេតមនុសោចតិ។|
    count |២៨|
      block |ឌយ្ហមានោ ន ជានាតិ ញាតីនំ បរិទេវិតំ|
      block |តស្មា ឯតំ ន សោចាមិ គតោ សោ តស្ស យា គតីតិ។|
    stand |ឧរគជាតកំ ចតុត្ថំ។|
    count |  |
    block |៣៥៥។ ឃដជាតកំ ៥-១-៥|
    count |២៩|
      block |អញ្ញេ សោចន្តិ រោទន្តិ អញ្ញេ អស្សុមុខា ជនា|
      block |បសន្នមុខវណ្ណោសិ កស្មា ឃដ ន សោចសិ។|
    count |៣០|
      block |នាព្ភតីតហរោ សោកោ នានាគតសុខាវហោ|
      block |តស្មា ធង្ក ន សោចាមិ នត្ថិ សោកេ ទុតីយតា។|
    count |៣១|
      block |សោចំ បណ្ឌុ កិសោ ហោតិ ភត្តញ្ចស្ស ន រុច្ចតិ|
      block |អមិត្តា សុមនា ហោន្តិ សល្លវិទ្ធស្ស រុប្បតោ។|
    count |៣២|
      block |គាមេ វា យទិ វារញ្ញេ និន្នេ វា យទិ វា ថលេ|
      block |ឋិតំ មំ នាគមិស្សតិ ឯវំ ទិដ្ឋបទោ អហំ។|
    count |៣៣|
      block |យស្សត្តា នាលមេកោវ សព្ពកាមរសាហរោ|
      block |សព្ពាបិ បថវី តស្ស ន សុខំ អាវហិស្សតីតិ។|
    stand |ឃដជាតកំ បញ្ចមំ។|
    count |  |
    block |៣៥៦។ កោរណ្ឌិយជាតកំ ៥-១-៦|
    count |៣៤|
      block |ឯកោ អរញ្ញេ គិរិកន្ទរាយំ បគ្គយ្ហ បគ្គយ្ហ សិលំ បវេច្ឆសិ|
      block |បុនប្បុនំ សន្តរមានរូបោ កោរណ្ឌិយ កោ នុ តវ យិធត្ថោ។|
    count |៣៥|
      block |អហញ្ហិមំ សាគរ សេវិតន្តំ សមំ ករិស្សាមិ យថាបិ បាណិ|
      block |វិកិរិយ សានូនិ ច បព្ពតានិ ច តស្មា សិលំ ទរិយា បក្ខិបាមិ។|
    count |៣៦|
      block |នយិមំ មហិំ អរហតិ បាណិកប្បំ សមំ មនុស្សោ ករណាយ មេកោ|
      block |មញ្ញាមិមញ្ញេវ ទរិំ ជិគីសំ កោរណ្ឌិយ ហាហសិ ជីវលោកំ។|
    count |៣៧|
      block |សចេ អហំ ភូតធរំ ន សក្កា សមំ មនុស្សោ ករណាយ មេកោ|
      block |ឯវមេវ ត្វំ ព្រហ្មេ ឥមេ មនុស្សេ នានាទិដ្ឋិកេ នានយិស្សសិ តេ។|
    count |៣៨|
      block |សង្ខិត្តរូបេន ភវំ មមត្ថំ អក្ខាសិ កោរណ្ឌិយ ឯវមេតំ|
      block |យថា ន សក្កា បថវី សមាយំ កត្តុំ មនុស្សេន តថា មនុស្សាតិ។|
    stand |កោរណ្ឌិយជាតកំ ឆដ្ឋំ។|
    count |  |
    block |៣៥៧។ លដុកិកជាតកំ ៥-១-៧|
    count |៣៩|
      block |វន្ទាមិ តំ កុញ្ជរ សដ្ឋិហាយនំ អារញ្ញកំ យូថបតិំ យសស្សិំ|
      block |បក្ខេហិ តំ បញ្ជលិកំ ករោមិ មា មេ វធី បុត្តកេ ទុព្ពលាយ។|
    count |៤០|
      block |វន្ទាមិ តំ កុញ្ជរ ឯកចារិំ អារញ្ញកំ បព្ពតសានុគោចរំ|
      block |បក្ខេហិ តំ បញ្ជលិកំ ករោមិ មា មេ វធី បុត្តកេ ទុព្ពលាយ|
    count |៤១|
      block |វមិស្សាមិ តេ លដុកិកេ បុត្តកានិ កិំ មេ តុវំ កាហសិ ទុព្ពលាសិ|
      block |សតំ សហស្សានិបិ តាទិសីនំ វាមេន បាទេន បបោថយេយ្យំ។|
    count |៤២|
      block |ន ហេវ សព្ពត្ថ ពលេន កិច្ចំ ពលញ្ហិ ពាលស្ស វធាយ ហោតិ|
      block |ករិស្សាមិ តេ នាគរាជា អនត្ថំ យោ មេ វធី បុត្តកេ ទុព្ពលាយ។|
    count |៤៣|
      block |កាកញ្ច បស្ស លដុកិកំ មណ្ឌូកំ នីលមក្ខិកំ|
      block |ឯតេ នាគំ អឃាតេសុំ បស្ស វេរស្ស វេរិនំ|
      block |តស្មា ហិ វេរំ ន កយិរាថ អប្បិយេនបិ កេនចីតិ។|
    stand |លដុកិកជាតកំ សត្តមំ។|
    count |  |
    block |៣៥៨។ ចូឡធម្មបាលជាតកំ ៥-១-៨|
    count |៤៤|
      block |អហមេវ ទូសិយា ភូនហតា រញ្ញោ មហាបតាបស្ស|
      block |ឯតំ មុញ្ចតុ ធម្មបាលំ ហត្ថេ មេ ទេវ ឆេទេហិ។|
    count |៤៥|
      block |អហមេវ ទូសិយា ភូនហតា រញ្ញោ មហាបតាបស្ស|
      block |ឯតំ មុញ្ចតុ ធម្មបាលំ បាទេ មេ ទេវ ឆេទេហិ។|
    count |៤៦|
      block |អហមេវ ទូសិយា ភូនហតា រញ្ញោ មហាបតាបស្ស|
      block |ឯតំ មុញ្ចតុ ធម្មបាលំ សីសំ មេ ទេវ ឆេទេហិ។|
    count |៤៧|
      block |ន ហិ នូនិមស្ស រញ្ញោ មិត្តាមច្ចា ច វិជ្ជរេ សុហទា|
      block |យេ ន វទន្តិ រាជានំ មា ឃាតយិ ឱរសំ បុត្តំ។|
    count |៤៨|
      block |ន ហិ នូនិមស្ស រញ្ញោ ញាតី មិត្តា ច វិជ្ជរេ សុហទា|
      block |យេ ន វទន្តិ រាជានំ មា ឃាតយិ អត្រជំ បុត្តំ។|
    count |៤៩|
      block |ចន្ទនសារានុលិត្តា ពាហា ឆិជ្ជន្តិ ធម្មបាលស្ស|
      block |ទាយាទស្ស បថព្យា បាណា មេ ទេវ រុជ្ឈន្តីតិ។|
    stand |ចូឡធម្មបាលជាតកំ អដ្ឋមំ។|
    count |  |
    block |៣៥៩។ សុវណ្ណមិគជាតកំ ៥-១-៩|
    count |៥០|
      block |វិក្កម រេ ហរិបាទ វិក្កម រេ មហាមិគ|
      block |ឆិន្ទ វារត្តិកំ បាសំ នាហំ ឯកា វនេ រមេ។|
    count |៥១|
      block |វិក្កមាមិ ន បារេមិ ភូមិំ សុម្ភាមិ វេគសា|
      block |ទឡ្ហោ វារត្តិកោ បាសោ បាទំ មេ បរិកន្តតិ។|
    count |៥២|
      block |អត្ថរស្សុ បលាសានិ អសិំ និព្ពាហ លុទ្ទក|
      block |បឋមំ មំ វធិត្វាន ហន បច្ឆា មហាមិគំ។|
    count |៥៣|
      block |ន មេ សុតំ វា ទិដ្ឋំ វា ភាសន្តិំ មានុសិំ មិគិំ|
      block |ត្វញ្ច ភទ្ទេ សុខី ហោហិ ឯសោ ចាបិ មហាមិគោ។|
    count |៥៤|
      block |ឯវំ លុទ្ទក នន្ទស្សុ សហ សព្ពេហិ ញាតិភិ|
      block |យថាហមជ្ជ នន្ទាមិ មុត្តំ ទិស្វា មហាមិគន្តិ។|
    stand |សុវណ្ណមិគជាតកំ នវមំ។|
    count |  |
    block |៣៦០។ សុយោនន្ទីជាតកំ ៥-១-១០|
    count |៥៥|
      block |វាតិ គន្ធោ តិមិរានំ កុសមុទ្ទោ ច ឃោសវា|
      block |ទូរេ ឥតោ សុយោនន្ទី តម្ពកាមា តុទន្តិ មំ។|
    count |៥៦|
      block |កថំ សមុទ្ទមតរិ កថំ អទ្ទក្ខិ សេទុមំ|
      block |កថំ តស្សា ច តុយ្ហញ្ច អហុ សគ្គ សមាគមោ។|
    count |៥៧|
      block |កុរុកច្ឆា បយាតានំ វាណិជានំ ធនេសិនំ|
      block |មករេហិ អភិទា នាវា ផលកេនាហមប្លវិំ។|
    count |៥៨|
      block |សា មំ សណ្ហេន មុទុនា និច្ចំ ចន្ទនគន្ធិនី|
      block |អង្គេន ឧទ្ធរី ភទ្ទា មាតា បុត្តំវ ឱរសំ។|
    count |៥៩|
      block |សា មំ អន្នេន បានេន វត្ថេន សយនេន ច|
      block |អត្តនាបិ ច មន្ទក្ខី ឯវំ តម្ព វិជានាហីតិ។|
      block |អថ ជិនវរោ ហរិតំ តិណកោ អថ ភិន្នប្លវោ ឧរគោវ ឃដោ|
      block |ទរិយា បុន កុញ្ជរ ភូនហតា មិគមុត្តមសគ្គវរេន ទសាតិ។|
    stand |សុយោនន្ទីជាតកំ ទសមំ។|
    stand |មណិកុណ្ឌលវគ្គោ បឋមោ។|
    block |តស្សុទ្ទានំ|
  block |២។ វណ្ណារោហវគ្គោ|
    count |  |
    block |៣៦១។ វណ្ណារោហជាតកំ ៥-២-១|
    count |៦០|
      block |វណ្ណារោហេន ជាតិយា ពលនិក្កមនេន ច|
      block |សុពាហុ ន មយា សេយ្យោ សុទាឋ ឥតិ ភាសសិ។|
    count |៦១|
      block |វណ្ណារោហេន ជាតិយា ពលនិក្កមនេន ច|
      block |សុទាឋោ ន មយា សេយ្យោ សុពាហុ ឥតិ ភាសសិ។|
    count |៦២|
      block |ឯវំ ចេ មំ វិហរន្តំ សុពាហុ សម្ម ទុព្ភសិ|
      block |ន ទានាហំ តយា សទ្ធិំ សំវាសមភិរោចយេ។|
    count |៦៣|
      block |យោ បរេសំ វចនានិ សទ្ទហេយ្យ យថាតថំ|
      block |ខិប្បំ ភិជ្ជេថ មិត្តស្មិំ វេរញ្ច បសវេ ពហុំ។|
    count |៦៤|
      block |ន សោ មិត្តោ យោ សទា អប្បមត្តោ ភេទាសង្កី រន្ធមេវានុបស្សី|
      block |យស្មិញ្ច សេតី ឧរសីវ បុត្តោ ស វេ មិត្តោ យោ អភេជ្ជោ បរេហីតិ។|
    stand |វណ្ណារោហជាតកំ បឋមំ។|
    count |  |
    block |៣៦២។ សីលវីមំសជាតកំ ៥-២-២|
    count |៦៥|
      block |សីលំ សេយ្យោ សុតំ សេយ្យោ ឥតិ មេ សំសយោ អហុ|
      block |សីលមេវ សុតា សេយ្យោ ឥតិ មេ នត្ថិ សំសយោ។|
    count |៦៦|
      block |មោឃា ជាតិ ច វណ្ណោ ច សីលមេវ កិរុត្តមំ|
      block |សីលេន អនុបេតស្ស សុតេនត្ថោ ន វិជ្ជតិ។|
    count |៦៧|
      block |ខត្តិយោ ច អធម្មដ្ឋោ វេស្សោ ចាធម្មនិស្សិតោ|
      block |តេ បរិច្ចជ្ជុភោ លោកេ ឧបបជ្ជន្តិ ទុគ្គតិំ។|
    count |៦៨|
      block |ខត្តិយា ព្រាហ្មណា វេស្សា សុទ្ទា ចណ្ឌាលបុក្កុសា|
      block |ឥធ ធម្មំ ចរិត្វាន ភវន្តិ តិទិវេ សមា។|
    count |៦៩|
      block |ន វេទា សម្បរាយាយ ន ជាតិ នាបិ ពន្ធវា|
      block |សកញ្ច សីលំ សំសុទ្ធំ សម្បរាយាយ សុខាយ ចាតិ។|
    stand |សីលវីមំសជាតកំ ទុតិយំ។|
    count |  |
    block |៣៦៣។ ហិរិជាតកំ ៥-២-៣|
    count |៧០|
      block |ហិរិំ តរន្តំ វិជិគុច្ឆមានំ តវាហមស្មី ឥតិ ភាសមានំ|
      block |សេយ្យានិ កម្មានិ អនាទិយន្តំ នេសោ មមន្តិ ឥតិ នំ វិជញ្ញា។|
    count |៧១|
      block |យញ្ហិ កយិរា តញ្ហិ វទេ យំ ន កយិរា ន តំ វទេ|
      block |អករោន្តំ ភាសមានំ បរិជានន្តិ បណ្ឌិតា។|
    count |៧២|
      block |ន សោ មិត្តោ យោ សទា អប្បមត្តោ ភេទាសង្កី រន្ធមេវានុបស្សី|
      block |យស្មិញ្ច សេតី ឧរសីវ បុត្តោ ស វេ មិត្តោ យោ អភេជ្ជោ បរេហិ។|
    count |៧៣|
      block |បាមោជ្ជករណំ ឋានំ បសំសាវហនំ សុខំ|
      block |ផលានិសំសោ ភាវេតិ វហន្តោ បោរិសំ ធុរំ។|
    count |៧៤|
      block |បវិវេករសំ បិត្វា រសំ ឧបសមស្ស ច|
      block |និទ្ទរោ ហោតិ និប្បាបោ ធម្មប្បីតិរសំ បិវន្តិ។|
    stand |ហិរិជាតកំ តតិយំ។|
    count |  |
    block |៣៦៤។ ខជ្ជោបនកជាតកំ ៥-២-៤|
    count |៧៥|
      block |កោ នុ សន្តម្ហិ បជ្ជោតេ អគ្គិបរិយេសនំ ចរំ|
      block |អទ្ទក្ខិ រត្តិ ខជ្ជោតំ ជាតវេទំ អមញ្ញថ។|
    count |៧៦|
      block |ស្វស្ស គោមយចុណ្ណានិ អភិមត្ថំ តិណានិ ច|
      block |វិបរីតាយ សញ្ញាយ នាសក្ខិ បជ្ជលេតវេ។|
    count |៧៧|
      block |ឯវម្បិ អនុបាយេន អត្ថំ ន លភតេ មិគោ|
      block |វិសាណតោ គវំ ទោហំ យត្ថ ខីរំ ន វិន្ទតិ។|
    count |៧៨|
      block |វិវិធេហិ ឧបាយេហិ អត្ថំ បប្បោន្តិ មាណវា|
      block |និគ្គហេន អមិត្តានំ មិត្តានំ បគ្គហេន ច។|
    count |៧៩|
      block |សេនាមោក្ខបលាភេន វល្លភានំ នយេន ច|
      block |ជគតិំ ជគតិបាលា អាវសន្តិ វសុន្ធរន្តិ។|
    stand |ខជ្ជោបនកជាតកំ ចតុត្ថំ។|
    count |  |
    block |៣៦៥។ អហិតុណ្ឌិកជាតកំ ៥-២-៥|
    count |៨០|
      block |ធុត្តោម្ហិ សម្ម សុមុខ ជូតេ អក្ខបរាជិតោ|
      block |ហរេហិ អម្ពបក្កានិ វីរិយំ តេ ភក្ខយាមសេ។|
    count |៨១|
      block |អលិកំ វត មំ សម្ម អភូតេន បសំសសិ|
      block |កោ តេ សុតោ វា ទិដ្ឋោ វា សុមុខោ នាម មក្កដោ។|
    count |៨២|
      block |អជ្ជាបិ មេ តំ មនសិ យំ មំ ត្វំ អហិតុណ្ឌិក|
      block |ធញ្ញាបណំ បវិសិត្វា មត្តោ ឆាតំ ហនាសិ មំ។|
    count |៨៣|
      block |តាហំ សរំ ទុក្ខសេយ្យំ អបិ រជ្ជម្បិ ការយេ|
      block |នេវាហំ យាចិតោ ទជ្ជំ តថា ហិ ភយតជ្ជិតោ។|
    count |៨៤|
      block |យញ្ច ជញ្ញា កុលេ ជាតំ គព្ភេ តិត្តំ អមច្ឆរិំ|
      block |តេន សខិញ្ច មិត្តញ្ច ធីរោ សន្ធាតុមរហតីតិ។|
    stand |អហិតុណ្ឌិកជាតកំ បញ្ចមំ។|
    count |  |
    block |៣៦៦។ គុម្ពិយជាតកំ ៥-២-៦|
    count |៨៥|
      block |មធុវណ្ណំ មធុរសំ មធុគន្ធំ វិសំ អហុ|
      block |គុម្ពិយោ ឃាសមេសានោ អរញ្ញេ ឱទហី វិសំ។|
    count |៨៦|
      block |មធុ ឥតិ មញ្ញមានា យេ តំ វិសមខាទិសុំ|
      block |តេសំ តំ កដុកំ អាសិ មរណំ តេនុបាគមុំ។|
    count |៨៧|
      block |យេ ច ខោ បដិសង្ខាយ វិសំ តំ បរិវជ្ជយុំ|
      block |តេ អាតុរេសុ សុខិតា ឌយ្ហមានេសុ និព្ពុតា។|
    count |៨៨|
      block |ឯវមេវ មនុស្សេសុ វិសំ កាមា សមោហិតា|
      block |អាមិសំ ពន្ធនញ្ចេតំ មច្ចុវេសោ គុហាសយោ។|
    count |៨៩|
      block |ឯវមេវ ឥមេ កាមេ អាតុរា បរិចារិកេ|
      block |យេ សទា បរិវជ្ជេន្តិ សង្គំ លោកេ ឧបច្ចគុន្តិ។|
    stand |គុម្ពិយជាតកំ ឆដ្ឋំ។|
    count |  |
    block |៣៦៧។ សាឡិយជាតកំ ៥-២-៧|
    count |៩០|
      block |យ្វាយំ សាឡិយ ឆាបោតិ កណ្ហសប្បំ អគាហយិ|
      block |តេន សប្បេនយំ ទដ្ឋោ ហតោ បាបានុសាសកោ។|
    count |៩១|
      block |អហន្តារ មហន្តារំ យោ នរោ ហន្តុមិច្ឆតិ|
      block |ឯវំ សោ និហតោ សេតិ យថាយំ បុរិសោ ហតោ។|
    count |៩២|
      block |អហន្តារ មឃាតេន្តំ យោ នរោ ហន្តុមិច្ឆតិ|
      block |ឯវំ សោ និហតោ សេតិ យថាយំ បុរិសោ ហតោ។|
    count |៩៣|
      block |យថា បំសុមុដ្ឋិំ បុរិសោ បដិវាតំ បដិក្ខិបេ|
      block |តមេវ សោ រជោ ហន្តិ តថាយំ បុរិសោ ហតោ។|
    count |៩៤|
      block |យោ អប្បទុដ្ឋស្ស នរស្ស ទុស្សតិ សុទ្ធស្ស បោសស្ស អនង្គណស្ស|
      block |តមេវ ពាលំ បច្ចេតិ បាបំ សុខុមោ រជោ បដិវាតំវ ខិត្តោតិ។|
    stand |សាឡិយជាតកំ សត្តមំ។|
    count |  |
    block |៣៦៨។ តចសារជាតកំ ៥-២-៨|
    count |៩៥|
      block |អមិត្តហត្ថត្ថគតា តចសារសមប្បិតា|
      block |បសន្នមុខវណ្ណាត្ថ កស្មា តុម្ហេ ន សោចថ។|
    count |៩៦|
      block |ន សោចនាយ បរិទេវនាយ អត្ថោវ លព្ភោ អបិ អប្បកោបិ|
      block |សោចន្តមេនំ ទុខិតំ វិទិត្វា បច្ចត្ថិកា អត្តមនា ភវន្តិ។|
    count |៩៧|
      block |យតោ ច ខោ បណ្ឌិតោ អាបទាសុ ន វេធតី អត្ថវិនិច្ឆយញ្ញូ|
      block |បច្ចត្ថិកាស្ស ទុខិតា ភវន្តិ ទិស្វា មុខំ អវិការំ បុរាណំ។|
    count |៩៨|
      block |ជប្បេន មន្តេន សុភាសិតេន អនុប្បទានេន បវេណិយា វា|
      block |យថា យថា យត្ថ លភេថ អត្ថំ តថា តថា តត្ថ បរក្កមេយ្យ។|
    count |៩៩|
      block |យតោ ច ជានេយ្យ អលព្ភនេយ្យោ មយា វ អញ្ញេន វា ឯស អត្ថោ|
      block |អសោចមានោ អធិវាសយេយ្យ កម្មំ ទឡ្ហំ កិន្តិ ករោមិ ទានីតិ។|
    stand |តចសារជាតកំ អដ្ឋមំ។|
    count |  |
    block |៣៦៩។ មិត្តវិន្ទកជាតកំ ៥-២-៩|
    count |១០០|
      block |ក្យាហំ ទេវានមករំ កិំ បាបំ បកតំ មយា|
      block |យំ មេ សិរស្មិំ ឱហច្ច ចក្កំ ភមតិ មត្ថកេ។|
    count |១០១|
      block |អតិក្កម្ម រមណកំ សទាមត្តញ្ច ទូភកំ|
      block |ព្រហ្មត្តរញ្ច បាសាទំ កេនត្ថេន ឥធាគតោ។|
    count |១០២|
      block |ឥតោ ពហុតរា ភោគា អត្រ មញ្ញេ ភវិស្សរេ|
      block |ឥតិ ឯតាយ សញ្ញាយ បស្ស មំ ព្យសនំ គតំ។|
    count |១០៣|
      block |ចតុព្ភិ អដ្ឋជ្ឈគមា អដ្ឋាហិបិ ច សោឡស|
      block |សោឡសាហិ ច ពាត្តិំស អត្រិច្ឆំ ចក្កមាសទោ|
    block |ឥច្ឆាហតស្ស បោសស្ស ចក្កំ ភមតិ មត្ថកេ។|
    count |១០៤|
      block |ឧបរិវិសាលា ទុប្បូរា ឥច្ឆា វិសដគាមិនី|
      block |យេ ច តំ អនុគិជ្ឈន្តិ តេ ហោន្តិ ចក្កធារិនោតិ។|
    stand |មិត្តវិន្ទកជាតកំ នវមំ។|
    count |  |
    block |៣៧០។ បលាសជាតកំ ៥-២-១០|
    count |១០៥|
      block |ហំសោ បលាសមវច និគ្រោធោ សម្ម ជាយតិ|
      block |អង្កស្មិំ តេ និសិន្នោវ សោ តេ មម្មានិ ឆេច្ឆតិ។|
    count |១០៦|
      block |វឌ្ឍតាមេវ និគ្រោធោ បតិដ្ឋស្ស ភវាមហំ|
      block |យថា បិតា ច មាតា ច ឯវំ មេ សោ ភវិស្សតិ។|
    count |១០៧|
      block |យំ ត្វំ អង្កស្មិំ វឌ្ឍេសិ ខីររុក្ខំ ភយានកំ|
      block |អាមន្ត ខោ តំ គច្ឆាម វុឌ្ឍិ មស្ស ន រុច្ចតិ។|
    count |១០៨|
      block |ឥទានិ ខោ មំ ភាយេតិ មហានេរុនិទស្សនំ|
      block |ហំសស្ស អនភិញ្ញាយ មហា មេ ភយមាគតំ។|
    count |១០៩|
      block |ន តស្ស វុឌ្ឍិ កុសលប្បសត្ថា យោ វឌ្ឍមានោ ឃសតេ បតិដ្ឋំ|
      block |តស្សូបរោធំ បរិសង្កមានោ បតារយី មូលវធាយ ធីរោតិ។|
    stand |បលាសជាតកំ ទសមំ។|
    stand |វណ្ណារោហវគ្គោ ទុតិយោ។|
  block |៣។ អឌ្ឍវគ្គោ|
    count |  |
    block |៣៧១។ ទីឃីតិកោសលជាតកំ ៥-៣-១|
    count |១១០|
      block |ឯវំភូតស្ស តេ រាជ អាគតស្ស វសេ មម|
      block |អត្ថិ នុ កោចិ បរិយាយោ យោ តំ ទុក្ខា បមោចយេ។|
    count |១១១|
      block |ឯវំភូតស្ស មេ តាត អាគតស្ស វសេ តវ|
      block |នត្ថិ នោ កោចិ បរិយាយោ យោ មំ ទុក្ខា បមោចយេ។|
    count |១១២|
      block |នាញ្ញំ សុចរិតំ រាជ នាញ្ញំ រាជ សុភាសិតំ|
      block |តាយតេ មរណកាលេ ឯវមេវិតរំ ធនំ។|
    count |១១៣|
      block |អក្កោច្ឆិ មំ អវធិ មំ អជិនិ មំ អហាសិ មេ|
      block |យេ ច តំ ឧបនយ្ហន្តិ វេរំ តេសំ ន សម្មតិ។|
    count |១១៤|
      block |អក្កោច្ឆិ មំ អវធិ មំ អជិនិ មំ អហាសិ មេ|
      block |យេ ច តំ នុបនយ្ហន្តិ វេរំ តេសូបសម្មតិ។|
    count |១១៥|
      block |ន ហិ វេរេន វេរានិ សម្មន្តីធ កុទាចនំ|
      block |អវេរេន ច សម្មន្តិ ឯស ធម្មោ សនន្តនោតិ។|
    stand |ទីឃីតិកោសលជាតកំ បឋមំ។|
    count |  |
    block |៣៧២។ មិគបោតកជាតកំ ៥-៣-២|
    count |១១៦|
      block |អគារា បច្ចុបេតស្ស អនគារស្ស តេ សតោ|
      block |សមណស្ស ន តំ សាធុ យំ បេតមនុសោចសិ។|
    count |១១៧|
      block |សំវាសេន ហវេ សក្ក មនុស្សស្ស មិគស្ស វា|
      block |ហទយេ ជាយតេ បេមំ ន តំ សក្កា អសោចិតុំ។|
    count |១១៨|
      block |មតំ មរិស្សំ រោទន្តិ យេ រុទន្តិ លបន្តិ ច|
      block |តស្មា ត្វំ ឥសិ មា រោទិ រោទិតំ មោឃមាហុ សន្តោ។|
    count |១១៩|
      block |រោទិតេន ហវេ ព្រហ្មេ មតោ បេតោ សមុដ្ឋហេ|
      block |សព្ពេ សង្គម្ម រោទាម អញ្ញមញ្ញស្ស ញាតកេ។|
    count |១២០|
      block |អាទិត្តំ វត មំ សន្តំ ឃតសិត្តំវ បាវកំ|
      block |វារិនា វិយ ឱសិញ្ចំ សព្ពំ និព្ពាបយេ ទរំ។|
    count |១២១|
      block |អព្ពហិ វត មេ សល្លំ យមាសិ ហទយស្សិតំ|
      block |យោ មេ សោកបរេតស្ស បុត្តសោកំ អបានុទិ។|
    count |១២២|
      block |សោហំ អព្ពូឡ្ហសល្លោស្មិ វីតសោកោ អនាវិលោ|
      block |ន សោចាមិ ន រោទាមិ តវ សុត្វាន វាសវាតិ។|
    stand |មិគបោតកជាតកំ ទុតិយំ។|
    count |  |
    block |៣៧៣។ មូសិកជាតកំ ៥-៣-៣|
    count |១២៣|
      block |កុហិំ គតា កត្ថ គតា ឥតិ លាលប្បតី ជនោ|
      block |អហមេវេកោ ជានាមិ ឧទបានេ មូសិកា ហតា។|
    count |១២៤|
      block |យញ្ចេតំ ឥតិ ចីតិ ច គទ្រភោវ និវត្តសិ|
      block |ឧទបានេ មូសិកំ ហន្ត្វា យវំ ភក្ខេតុមិច្ឆសិ។|
    count |១២៥|
      block |ទហរោ ចាសិ ទុម្មេធ បឋមុប្បត្តិកោ សុសុ|
      block |ទីឃញ្ចេតំ សមាសជ្ជ ន តេ ទស្សាមិ ជីវិតំ។|
    count |១២៦|
      block |នាន្តលិក្ខភវនេន នាង្គបុត្តបិនេន វា|
      block |បុត្តេន ហិ បត្ថយិតោ សិលោកេហិ បមោចិតោ។|
    count |១២៧|
      block |សព្ពំ សុតមធីយេថ ហីនមុក្កដ្ឋមជ្ឈិមំ|
      block |សព្ពស្ស អត្ថំ ជានេយ្យ ន ច សព្ពំ បយោជយេ|
      block |ហោតិ តាទិសកោ កាលោ យត្ថ អត្ថាវហំ សុតន្តិ។|
    stand |មូសិកជាតកំ តតិយំ។|
    count |  |
    block |៣៧៤។ ចូឡធនុគ្គហជាតកំ ៥-៣-៤|
    count |១២៨|
      block |សព្ពំ ភណ្ឌំ សមាទាយ បារំ តិណ្ណោសិ ព្រាហ្មណ|
    block |បច្ចាគច្ឆ លហុំ ខិប្បំ មម្បិ តារេហិ ទានិតោ។|
    count |១២៩|
      block |អសន្ថុតំ មំ ចិរសន្ថុតេន និមីនិ ភោតី អទ្ធុវំ ធុវេន|
      block |មយាបិ ភោតី និមិនេយ្យ អញ្ញំ ឥតោ អហំ ទូរតរំ គមិស្សំ។|
    count |១៣០|
      block |កាយំ ឯឡគលាគុម្ពេ ករោតិ អហុហាសិយំ|
      block |នយីធ នច្ចគីតំ វា តាឡំ វា សុសមាហិតំ|
      block |អនម្ហិកាលេ សុសោណិ កិំ នុ ជគ្ឃសិ សោភនេ។|
    count |១៣១|
      block |សិង្គាល ពាល ទុម្មេធ អប្បបញ្ញោសិ ជម្ពុក|
      block |ជីនោ មច្ឆញ្ច បេសិញ្ច កបណោ វិយ ឈាយសិ។|
    count |១៣២|
      block |សុទស្សំ វជ្ជមញ្ញេសំ អត្តនោ បន ទុទ្ទសំ|
      block |ជីនា បតិញ្ច ជារញ្ច មញ្ញេ ត្វញ្ញេវ ឈាយសិ។|
    count |១៣៣|
      block |ឯវមេតំ មិគរាជ យថា ភាសសិ ជម្ពុក|
      block |សា នូនាហំ ឥតោ គន្ត្វា ភត្តុ ហេស្សំ វសានុគា។|
    count |១៣៤|
      block |យោ ហរេ មត្តិកំ ថាលំ កំសថាលម្បិ សោ ហរេ|
      block |កតញ្ចេវ តយា បាបំ បុនបេវំ ករិស្សសីតិ។|
    stand |ចូឡធនុគ្គហជាតកំ ចតុត្ថំ។|
    count |  |
    block |៣៧៥។ កបោតជាតកំ ៥-៣-៥|
    count |១៣៥|
      block |ឥទានិ ខោម្ហិ សុខិតោ អរោគោ និក្កណ្ដកោ និប្បតិតោ កបោតោ|
      block |កាហាមិ ទានី ហទយស្ស តុដ្ឋិំ តថាហិមំ មំសសាកំ ពលេតិ។|
    count |១៣៦|
      block |កាយំ ពលាកា សិខិនោ ចោរី លង្ឃិបិតាមហា|
      block |ឱរំ ពលាកេ អាគច្ឆ ចណ្ឌោ មេ វាយសោ សខា។|
    count |១៣៧|
      block |អលញ្ហិ តេ ជគ្ឃិតាយេ មមំ ទិស្វាន ឯទិសំ|
      block |វិលូនំ សូទបុត្តេន បិដ្ឋមណ្ឌេន មក្ខិតំ។|
    count |១៣៨|
      block |សុន្ហាតោ សុវិលិត្តោសិ អន្នបានេន តប្បិតោ|
      block |កណ្ឋេ ច តេ វេឡុរិយោ អគមា នុ កជង្គលំ។|
    count |១៣៩|
      block |មា តេ មិត្តោ អមិត្តោ វា អគមាសិ កជង្គលំ|
      block |បិញ្ឆានិ តត្ថ លាយិត្វា កណ្ឋេ ពន្ធន្តិ វដ្ដនំ។|
    count |១៤០|
      block |បុនបាបជ្ជសី សម្ម សីលញ្ហិ តវ តាទិសំ|
      block |ន ហិ មានុសកា ភោគា សុភុញ្ជា ហោន្តិ បក្ខិនាតិ។|
      block |អថ វណ្ណ សសីល ហិរិ លភតេ សុមុខា វិស សាឡិយមិត្តវរោ|
      block |អថ ចក្ក បលាស សរាជ សតោ យវ ពាល កបោតក បន្នរសាតិ។|
      block |ជីនញ្ច វណ្ណំ អសមំវគុប្បរិ សុទេសិតា ជាតកន្តិ សន្តិ វីសតិ|
      block |មហេសិនោ ព្រហ្មចរិត្តមុត្ត-មវោច គាថា អត្ថវតី សុព្យញ្ជនាតិ។|
    stand |កបោតជាតកំ បញ្ចមំ។|
    stand |អឌ្ឍវគ្គោ តតិយោ។|
    block |តស្សុទ្ទានំ|
    block |អថ វគ្គុទ្ទានំ|
    stand |បញ្ចកនិបាតំ និដ្ឋិតំ។|
