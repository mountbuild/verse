block |៣។ តិកនិបាតោ|
  block |១។ សង្កប្បវគ្គោ|
    count |  |
    block |២៥១។ សង្កប្បរាគជាតកំ ៣-១-១|
    count |១|
      block |សង្កប្បរាគធោតេន វិតក្កនិសិតេន ច|
      block |នាលង្កតេន ភទ្រេន ឧសុការាកតេន ច។|
    count |២|
      block |ន កណ្ណាយតមុត្តេន នាបិ មោរូបសេវិនា|
      block |តេនម្ហិ ហទយេ វិទ្ធោ សព្ពង្គបរិទាហិនា។|
    count |៣|
      block |អាវេធញ្ច ន បស្សាមិ យតោ រុហិរមស្សវេ|
      block |យាវ អយោនិសោ ចិត្តំ សយំ មេ ទុក្ខមាភតន្តិ។|
    stand |សង្កប្បរាគជាតកំ បឋមំ។|
    count |  |
    block |២៥២។ តិលមុដ្ឋិជាតកំ ៣-១-២|
    count |៤|
      block |អជ្ជាបិ មេ តំ មនសិ យំ មំ ត្វំ តិលមុដ្ឋិយា|
      block |ពាហាយ មំ គហេត្វាន លដ្ឋិយា អនុតាឡយិ។|
    count |៥|
      block |ននុ ជីវិតេ ន រមសិ យេនាសិ ព្រាហ្មណាគតោ|
      block |យំ មំ ពាហា គហេត្វាន តិក្ខត្តុំ អនុតាឡយិ។|
    count |៦|
      block |អរិយោ អនរិយំ កុព្ពន្តំ យោ ទណ្ឌេន និសេធតិ|
      block |សាសនំ តំ ន តំ វេរំ ឥតិ នំ បណ្ឌិតា វិទូតិ។|
    stand |តិលមុដ្ឋិជាតកំ ទុតិយំ។|
    count |  |
    block |២៥៣។ មណិកណ្ឋជាតកំ ៣-១-៣|
    count |៧|
      block |មមន្នបានំ វិបុលំ ឧឡារំ ឧប្បជ្ជតីមស្ស មណិស្ស ហេតុ|
      block |តំ តេ ន ទស្សំ អតិយាចកោសិ ន ចាបិ តេ អស្សមមាគមិស្សំ។|
    count |៨|
      block |សុសូ យថា សក្ខរធោតបាណី តាសេសិ មំ សេលំ យាចមានោ|
      block |តំ តេ ន ទស្សំ អតិយាចកោសិ ន ចាបិ តេ អស្សមមាគមិស្សំ។|
    count |៩|
      block |ន តំ យាចេ យស្ស បិយំ ជិគីសេ ទេស្សោ ហោតិ អតិយាចនាយ|
      block |នាគោ មណិំ យាចិតោ ព្រាហ្មណេន អទស្សនំយេវ តទជ្ឈគមាតិ។|
    stand |មណិកណ្ឋជាតកំ តតិយំ។|
    count |  |
    block |២៥៤។ កុណ្ឌកកុច្ឆិសិន្ធវជាតកំ ៣-១-៤|
    count |១០|
      block |ភុត្វា តិណបរិឃាសំ ភុត្វា អាចាមកុណ្ឌកំ|
      block |ឯតំ តេ ភោជនំ អាសិ កស្មា ទានិ ន ភុញ្ជសិ។|
    count |១១|
      block |យត្ថ បោសំ ន ជានន្តិ ជាតិយា វិនយេន វា|
      block |ពហុំ តត្ថ មហាព្រម្ហេ អបិ អាចាមកុណ្ឌកំ។|
    count |១២|
      block |ត្វញ្ច ខោ មំ បជានាសិ យាទិសាយំ ហយុត្តមោ|
      block |ជានន្តោ ជានមាគម្ម ន តេ ភក្ខាមិ កុណ្ឌកន្តិ។|
    stand |កុណ្ឌកកុច្ឆិសិន្ធវជាតកំ ចតុត្ថំ។|
    count |  |
    block |២៥៥។ សុកជាតកំ ៣-១-៥|
    count |១៣|
      block |យាវ សោ មត្តមញ្ញាសិ ភោជនស្មិំ វិហង្គមោ|
      block |តាវ អទ្ធានមាបាទិ មាតរញ្ច អបោសយិ។|
    count |១៤|
      block |យតោ ច ខោ ពហុតរំ ភោជនំ អជ្ឈវាហរិ|
      block |តតោ តត្ថេវ សំសីទិ អមត្តញ្ញូ ហិ សោ អហុ។|
    count |១៥|
      block |តស្មា មត្តញ្ញុតា សាធុ ភោជនស្មិំ អគិទ្ធតា|
      block |អមត្តញ្ញូ ហិ សីទន្តិ មត្តញ្ញូ ច ន សីទរេតិ។|
    stand |សុកជាតកំ បញ្ចមំ។|
    count |  |
    block |២៥៦។ ជរូទបានជាតកំ ៣-១-៦|
    count |១៦|
      block |ជរូទបានំ ខណមានា វាណិជា ឧទកត្ថិកា|
      block |អជ្ឈគមុំ អយសំ លោហំ តិបុសីសញ្ច វាណិជា|
      block |រជតំ ជាតរូបញ្ច មុត្តា វេឡូរិយា ពហូ។|
    count |១៧|
      block |តេ ច តេន អសន្តុដ្ឋា ភិយ្យោ ភិយ្យោ អខាណិសុំ|
      block |តេ តត្ថាសីវិសោ ឃោរោ តេជស្សី តេជសា ហនិ។|
    count |១៨|
      block |តស្មា ខណេ នាតិខណេ អតិខាតំ ហិ បាបកំ|
      block |ខាតេន ច ធនំ លទ្ធំ អតិខាតេន នាសិតន្តិ។|
    stand |ជរូទបានជាតកំ ឆដ្ឋំ។|
    count |  |
    block |២៥៧។ គាមណិចន្ទជាតកំ ៣-១-៧|
    count |១៩|
      block |នាយំ ឃរានំ កុសលោ លោលោ អយំ វលីមុខោ|
      block |កតំ កតំ ខោ ទូសេយ្យ ឯវំធម្មមិទំ កុលំ។|
    count |២០|
      block |នយិទំ ចិត្តវតោ លោមំ នាយំ អស្សាសិកោ មិគោ|
      block |សិដ្ឋំ មេ ជនសន្ធេន នាយំ កិញ្ចិ វិជានតិ។|
    count |២១|
      block |ន មាតរំ បិតរំ វា ភាតរំ ភគិនិំ សកំ|
      block |ភរេយ្យ តាទិសោ បោសោ សិដ្ឋំ ទសរថេន មេតិ។|
    stand |គាមណិចន្ទ ជាតកំ សត្តមំ។|
    count |  |
    block |២៥៨។ មន្ធាតុជាតកំ ៣-១-៨|
    count |២២|
      block |យាវតា ចន្ទិមសូរិយា បរិហរន្តិ ទិសា ភន្តិ វិរោចនា|
      block |សព្ពេវ ទាសា មន្ធាតុ យេ បាណា បថវិស្សិតា។|
    count |២៣|
      block |ន កហាបណវស្សេន តិត្តិ កាមេសុ វិជ្ជតិ|
      block |អប្បស្សាទា ទុខា កាមា ឥតិ វិញ្ញាយ បណ្ឌិតោ។|
    count |២៤|
      block |អបិ ទិព្ពេសុ កាមេសុ រតិំ សោ នាធិគច្ឆតិ|
      block |តណ្ហក្ខយរតោ ហោតិ សម្មាសម្ពុទ្ធសាវកោតិ។|
    stand |មន្ធាតុជាតកំ អដ្ឋមំ។|
    count |  |
    block |២៥៩។ តិរីដវច្ឆជាតកំ ៣-១-៩|
    count |២៥|
      block |នយិមស្ស វិជ្ជាមយមត្ថិ កិញ្ចិ ន ពន្ធវោ នោ បន តេ សហាយោ|
      block |អថ កេន វណ្ណេន តិរីដវច្ឆោ តេទណ្ឌិកោ ភុញ្ជតិ អគ្គបិណ្ឌំ។|
    count |២៦|
      block |អាបាសុ មេ យុទ្ធបរាជិតស្ស ឯកស្ស កត្វា វិវនស្មិ ឃោរេ|
      block |បសារយី កិច្ឆគតស្ស បាណិំ តេនូទតារិំ ទុខសំបរេតោ។|
    count |២៧|
      block |ឯតស្ស កិច្ចេន ឥធានុបត្តោ វេសាយិនោ វិសយា ជីវលោកេ|
      block |លាភារហោ តាត តិរីដវច្ឆោ ទេថស្ស ភោគំ យជថញ្ច យញ្ញន្តិ។|
    stand |តិរីដវច្ឆជាតកំ នវមំ។|
    count |  |
    block |២៦០។ ទូតជាតកំ ៣-១-១០|
    count |២៨|
      block |យស្សត្ថា ទូរមាយន្តិ អមិត្តមបិ យាចិតុំ|
      block |តស្សូទរស្សហំ ទូតោ មា មេ កុជ្ឈ រថេសភ។|
    count |២៩|
      block |យស្ស ទិវា ច រត្តោ ច វសមាយន្តិ មាណវា|
      block |តស្សូទរស្សហំ ទូតោ មា មេ កុជ្ឈ រថេសភ។|
    count |៣០|
      block |ទទាមិ តេ ព្រាហ្មណ រោហិណីនំ គវំ សហស្សំ សហ បុង្គវេន|
      block |ទូតោ ហិ ទូតស្ស កថំ ន ទជ្ជំ មយម្បិ តស្សេវ ភវាម ទូតាតិ។|
      block |ឧសុការវរោ តិលមុដ្ឋិ មណិ ហយរាជ វិហង្គម អាសិវិសោ|
      block |ជនសន្ធ កហាបណវស្ស បុន តិរិដំ បុន ទូតវរេន ទសាតិ។|
    stand |ទូតជាតកំ ទសមំ។|
    stand |សង្កប្បវគ្គោ បឋមោ។|
    block |តស្សុទ្ទានំ|
  block |២។ បទុមវគ្គោ|
    count |  |
    block |២៦១។ បទុមជាតកំ ៣-២-១|
    count |៣១|
      block |យថា កេសា ច មស្សូ ច ឆិន្នំ ឆិន្នំ វិរូហតិ|
      block |ឯវំ រូហតុ តេ នាសា បទុមំ ទេហិ យាចិតោ។|
    count |៣២|
      block |យថា សារទិកំ ពីជំ ខេត្តេ វុត្តំ វិរូហតិ|
      block |ឯវំ រូហតុ តេ នាសា បទុមំ ទេហិ យាចិតោ។|
    count |៣៣|
      block |ឧភោបិ បលបន្តេតេ អបិ បទ្មានិ ទស្សតិ|
      block |វជ្ជុំ វា តេ ន វា វជ្ជុំ នត្ថិ នាសាយ រូហនា|
      block |ទេហិ សម្ម បទុមានិ អហំ យាចាមិ យាចិតោតិ។|
    stand |បទុមជាតកំ បឋមំ។|
    count |  |
    block |២៦២។ មុទុបាណិជាតកំ ៣-២-២|
    count |៣៤|
      block |បាណិ ចេ មុទុកោ ចស្ស នាគោ ចស្ស សុការិតោ|
      block |អន្ធការោ ច វស្សេយ្យ អថ នូន តទា សិយា។|
    count |៣៥|
      block |អនលា មុទុសម្ភាសា ទុប្បូរា តា នទីសមា|
      block |សីទន្តិ នំ វិទិត្វាន អារកា បរិវជ្ជយេ។|
    count |៣៦|
      block |យំ ឯតា ឧបសេវន្តិ ឆន្ទសា វា ធនេន វា|
      block |ជាតវេទោវ សំ ឋានំ ខិប្បំ អនុទហន្តិ នន្តិ។|
    stand |មុទុបាណិជាតកំ ទុតិយំ។|
    count |  |
    block |២៦៣។ ចូឡបលោភនជាតកំ ៣-២-៣|
    count |៣៧|
      block |អភិជ្ជមានេ វារិស្មិំ សយំ អាគម្ម ឥទ្ធិយា|
      block |មិស្សីភាវិត្ថិយា គន្ត្វា សំសីទសិ មហណ្ណវេ។|
    count |៣៨|
      block |អាវដ្ដនី មហាមាយា ព្រហ្មចរិយវិកោបនា|
      block |សីទន្តិ នំ វិទិត្វាន អារកា បរិវជ្ជយេ។|
    count |៣៩|
      block |យំ ឯតា ឧបសេវន្តិ ឆន្ទសា វា ធនេន វា|
      block |ជាតវេទោវ សំ ឋានំ ខិប្បំ អនុទហន្តិ នន្តិ។|
    stand |ចូឡបលោភន ជាតកំ តតិយំ។|
    count |  |
    block |២៦៤។ មហាបនាទជាតកំ ៣-២-៤|
    count |៤០|
      block |បនាទោ នាម សោ រាជា យស្ស យូបោ សុវណ្ណយោ|
      block |តិរិយំ សោឡសុព្ពេធោ ឧទ្ធមាហុ សហស្សធា។|
    count |៤១|
      block |សហស្សកណ្ឌោ សតគេណ្ឌុ ធជាសុ ហរិតាមយោ|
      block |អនច្ចុំ តត្ថ គន្ធព្ពា ឆ សហស្សានិ សត្តធា។|
    count |៤២|
      block |ឯវមេតំ តទា អាសិ យថា ភាសសិ ភទ្ទជិ|
      block |សក្កោ អហំ តទា អាសិំ វេយ្យាវច្ចករោ តវាតិ។|
    stand |មហាបនាទជាតកំ ចតុត្ថំ។|
    count |  |
    block |២៦៥។ ខុរប្បជាតកំ ៣-២-៥|
    count |៤៣|
      block |ទិស្វា ខុរប្បេ ធនុវេគនុន្នេ ខគ្គេ គហីតេ តិខិណេ តេលធោតេ|
      block |តស្មិំ ភយស្មិំ មរណេ វិយូឡ្ហេ កស្មា នុ តេ នាហុ ឆម្ភិតត្តំ។|
    count |៤៤|
      block |ទិស្វា ខុរប្បេ ធនុវេគនុន្នេ ខគ្គេ គហីតេ តិខិណេ តេលធោតេ|
      block |តស្មិំ ភយស្មិំ មរណេ វិយូឡ្ហេ វេទំ អលត្ថំ វិបុលំ ឧឡារំ។|
    count |៤៥|
      block |សោ វេទជាតោ អជ្ឈភវិំ អមិត្តេ បុព្ពេវ មេ ជីវិតមាសិ ចត្តំ|
      block |ន ហិ ជីវិតេ អាលយំ កុព្ពមានោ សូរោ កយិរា សូរកិច្ចំ កទាចីតិ។|
    stand |ខុរប្បជាតកំ បញ្ចមំ។|
    count |  |
    block |២៦៦។ វាតគ្គសិន្ធវជាតកំ ៣-២-៦|
    count |៤៦|
      block |យេនាសិ កិសិយា បណ្ឌុ យេន ភត្តំ ន រុច្ចតិ|
      block |អយំ សោ អាគតោ ភត្តា កស្មា ទានិ បលាយសិ។|
    count |៤៧|
      block |សចេ បនាទិកេនេវ សន្ថវោ នាម ជាយតិ|
      block |យសោ ហាយតិ ឥត្ថីនំ តស្មា តាត បលាយហំ។|
    count |៤៨|
      block |យស្សស្សិនំ កុលេ ជាតំ អាគតំ យា ន ឥច្ឆតិ|
      block |សោចតិ ចិររត្តាយ វាតគ្គមិវ ភទ្ទលីតិ។|
    stand |វាតគ្គសិន្ធវជាតកំ ឆដ្ឋំ។|
    count |  |
    block |២៦៧។ កក្កដកជាតកំ ៣-២-៧|
    count |៤៩|
      block |សិង្គីមិគោ អាយតចក្ខុនេត្តោ អដ្ឋិត្តចោ វារិសយោ អលោមោ|
      block |តេនាភិភូតោ កបណំ រុទាមិ មា ហេវ មំ បាណសមំ ជហេយ្យ។|
    count |៥០|
      block |អយ្យ ន តំ ជហិស្សាមិ កុញ្ជរំ សដ្ឋិហាយនំ|
      block |បថព្យា ចាតុរន្តាយ សុប្បិយោ ហោសិ មេ តុវំ។|
    count |៥១|
      block |យេ កុឡីរា សមុទ្ទស្មិំ គង្គាយ យមុនាយ ច|
      block |តេសំ ត្វំ វារិជោ សេដ្ឋោ មុញ្ច រោទន្តិយា បតិន្តិ។|
    stand |កក្កដក ជាតកំ សត្តមំ។|
    count |  |
    block |២៦៨។ អារាមទូសកជាតកំ ៣-២-៨|
    count |៥២|
      block |យោ វេ សព្ពសមេតានំ អហុវា សេដ្ឋសម្មតោ|
      block |តស្សាយំ ឯទិសី បញ្ញា កិមេវ ឥតរា បជា។|
    count |៥៣|
      block |ឯវមេវ តុវំ ព្រហ្មេ អនញ្ញាយ វិនិន្ទសិ|
      block |កថំ មូលំ អទិស្វាន រុក្ខំ ជញ្ញា បតិដ្ឋិតំ។|
    count |៥៤|
      block |នាហំ តុម្ហេ វិនិន្ទាមិ យេ ចញ្ញេ វានរា វនេ|
      block |វិស្សសេនោវ គារយ្ហោ យស្សត្ថា រុក្ខរោបកាតិ។|
    stand |អារាមទូសកជាតកំ អដ្ឋមំ។|
    count |  |
    block |២៦៩។ សុជាតជាតកំ ៣-២-៩|
    count |៥៥|
      block |ន ហិ វណ្ណេន សម្បន្នា មញ្ជុកា បិយទស្សនា|
      block |ខរវាចា បិយា ហោតិ អស្មិំ លោកេ បរម្ហិ ច។|
    count |៥៦|
      block |ននុ បស្សសិមំ កាឡិំ ទុព្ពណ្ណំ តិលកាហតំ|
      block |កោកិលំ សណ្ហវាចេន ពហូនំ បាណិនំ បិយំ។|
    count |៥៧|
      block |តស្មា សខិលវាចស្ស មន្តភាណី អនុទ្ធតោ|
      block |អត្ថំ ធម្មញ្ច ទីបេតិ មធុរំ តស្ស ភាសិតន្តិ។|
    stand |សុជាតជាតកំ នវមំ។|
    count |  |
    block |២៧០។ ឧលូកជាតកំ ៣-២-១០|
    count |៥៨|
      block |សព្ពេហិ កិរ ញាតីហិ កោសិយោ ឥស្សរោ កតោ|
      block |សចេ ញាតីហិ អនុញ្ញាតោ ភណេយ្យាហំ ឯកវាចិកំ។|
    count |៥៩|
      block |ភណ សម្ម អនុញ្ញាតោ អត្ថំ ធម្មញ្ច កេវលំ|
      block |សន្តិ ហិ ទហរា បក្ខី បញ្ញវន្តោ ជុតិន្ធរា។|
    count |៦០|
      block |ន មេ រុច្ចតិ ភទ្ទំ វោ ឧលូកស្សាភិសេចនំ|
      block |អក្កុទ្ធស្ស មុខំ បស្ស កថំ កុទ្ធោ ករិស្សតីតិ។|
      block |បទុមុត្តម នាគសិរិវ្ហយនោ ស-មហណ្ណវ យូប ខុរប្បវរោ|
      block |អថ ភទ្ទលី កុញ្ជរ រុក្ខ បុន ខរវាច ឧលូកវរេន ទសាតិ។|
    stand |ឧលូកជាតកំ ទសមំ។|
    stand |បទុមវគ្គោ ទុតិយោ។|
    block |តស្សុទ្ទានំ|
  block |៣។ ឧទបានវគ្គោ|
    count |  |
    block |២៧១។ ឧទបានទូសកជាតកំ ៣-៣-១|
    count |៦១|
      block |អារញ្ញិកស្ស ឥសិនោ ចិររត្តំ តបស្សិនោ|
      block |កិច្ឆាកតំ ឧទបានំ កថំ សម្ម អវាហសិ។|
    count |៦២|
      block |ឯស ធម្មោ សិង្គាលានំ យំ បិត្វា ឱហទាមសេ|
      block |បិតុបិតាមហំ ធម្មោ ន តំ ឧជ្ឈាតុមរហសិ។|
    count |៦៣|
      block |យេសំ វោ ឯទិសោ ធម្មោ អធម្មោ បន កីទិសោ|
      block |មា វោ ធម្មំ អធម្មំ វា អទ្ទសាម កុទាចនន្តិ។|
    stand |ឧទបានទូសកជាតកំ បឋមំ។|
    count |  |
    block |២៧២។ ព្យគ្ឃជាតកំ ៣-៣-២|
    count |៦៤|
      block |យេន មិត្តេន សំសគ្គា យោគក្ខេមោ វិហិយ្យតិ|
      block |បុព្ពេវជ្ឈាភវំ តស្ស រុក្ខេ អក្ខីវ បណ្ឌិតោ។|
    count |៦៥|
      block |យេន មិត្តេន សំសគ្គា យោគក្ខេមោ បវឌ្ឍតិ|
      block |ករេយ្យត្តសមំ វុត្តិំ សព្ពកិច្ចេសុ បណ្ឌិតោ។|
    count |៦៦|
      block |ឯថ ព្យគ្ឃា និវត្តវ្ហោ បច្ចុបេថ មហាវនំ|
      block |មា វនំ ឆិន្ទិ និព្យគ្ឃំ ព្យគ្ឃា មាហេសុ និព្ពនាតិ។|
    stand |ព្យគ្ឃជាតកំ ទុតិយំ។|
    count |  |
    block |២៧៣។ កច្ឆបជាតកំ ៣-៣-៣|
    count |៦៧|
      block |កោ នុ ឧទ្ធិតភត្តោវ បូរហត្ថោវ ព្រាហ្មណោ|
      block |កហំ នុ ភិក្ខំ អចរិ កំ សទ្ធំ ឧបសង្កមិ។|
    count |៦៨|
      block |អហំ កបិស្មិ ទុម្មេធោ អនាមាសានិ អាមសិំ|
      block |ត្វំ មំ មោចយ ភទ្ទន្តេ មុត្តោ គច្ឆេយ្យ បព្ពតំ។|
    count |៦៩|
      block |កច្ឆបា កស្សបា ហោន្តិ កោណ្ឌញ្ញា ហោន្តិ មក្កដា|
      block |មុញ្ច កស្សប កោណ្ឌញ្ញំ កតំ មេថុនកំ តយាតិ។|
    stand |កច្ឆបជាតកំ តតិយំ។|
    count |  |
    block |២៧៤។ លោលជាតកំ ៣-៣-៤|
    count |៧០|
      block |កាយំ ពលាកា សិខិនី ចោរី លង្ឃិបិតាមហា|
      block |ឱរំ ពលាកេ អាគច្ឆ ចណ្ឌោ មេ វាយសោ សខា។|
    count |៧១|
      block |នាហំ ពលាកា សិខិនី អហំ លោលោស្មិ វាយសោ|
      block |អកត្វា វចនំ តុយ្ហំ បស្ស លូនោស្មិ អាគតោ។|
    count |៧២|
      block |បុនបាបជ្ជសី សម្ម សីលញ្ហិ តវ តាទិសំ|
      block |ន ហិ មានុសកា ភោគា សុភុញ្ជា ហោន្តិ បក្ខិនាតិ។|
    stand |លោលជាតកំ ចតុត្ថំ។|
    count |  |
    block |២៧៥។ រុចិរជាតកំ ៣-៣-៥|
    count |៧៣|
      block |កាយំ ពលាកា រុចិរា កាកនីឡស្មិមច្ឆតិ|
      block |ចណ្ឌោ កាកោ សខា មយ្ហំ យស្ស ចេតំ កុលាវកំ។|
    count |៧៤|
      block |ននុ មំ សម្ម ជានាសិ ទិជ សាមាកភោជន|
      block |អកត្វា វចនំ តុយ្ហំ បស្ស លូនោស្មិ អាគតោ។|
    count |៧៥|
      block |បុនបាបជ្ជសី សម្ម សីលញ្ហិ តវ តាទិសំ|
      block |ន ហិ មានុសកា ភោគា សុភុញ្ជា ហោន្តិ បក្ខិនាតិ។|
    stand |រុចិរជាតកំ បញ្ចមំ។|
    count |  |
    block |២៧៦។ កុរុធម្មជាតកំ ៣-៣-៦|
    count |៧៦|
      block |តវ សទ្ធញ្ច សីលញ្ច វិទិត្វាន ជនាធិប|
      block |វណ្ណំ អញ្ជនវណ្ណេន កាលិង្គស្មិំ និមិម្ហសេ។|
    count |៧៧|
      block |អន្នភច្ចា ចភច្ចា ច យោធ ឧទ្ទិស្ស គច្ឆតិ|
      block |សព្ពេ តេ អប្បដិក្ខិប្បា បុព្ពាចរិយវចោ ឥទំ។|
    count |៧៨|
      block |ទទាមិ វោ ព្រាហ្មណា នាគមេតំ រាជារហំ រាជភោគ្គំ យសស្សិនំ|
      block |អលង្កតំ ហេមជាលាភិឆន្នំ សសារថិំ គច្ឆថ យេន កាមន្តិ។|
    stand |កុរុធម្មជាតកំ ឆដ្ឋំ។|
    count |  |
    block |២៧៧។ រោមកជាតកំ ៣-៣-៧|
    count |៧៩|
      block |វស្សានិ បញ្ញាស សមាធិកានិ វសិម្ហ សេលស្ស គុហាយ រោមក|
      block |អសង្កមានា អភិនិព្ពុតត្តា ហត្ថត្ត មាយន្តិ មមណ្ឌជា បុរេ។|
    count |៨០|
      block |តេ ទានិ វក្កង្គ កិមត្ថមុស្សុកា ភជន្តិ អញ្ញំ គិរិកន្ទរំ ទិជា|
      block |ន នូន មញ្ញន្តិ មមំ យថា បុរេ ចិរប្បវុត្ថា អថ វា ន តេ ឥមេ។|
    count |៨១|
      block |ជានាម តំ ន មយំ សម្បមូឡ្ហា សោយេវ ត្វំ តេ មយមស្ម នាញ្ញេ|
      block |ចិត្តញ្ច តេ អស្មិំ ជនេ បទុដ្ឋំ អាជីវិកា តេន តមុត្តសាមាតិ។|
    stand |រោមកជាតកំ សត្តមំ។|
    count |  |
    block |២៧៨។ មហិំសរាជជាតកំ ៣-៣-៨|
    count |៨២|
      block |កិមត្ថ មភិសន្ធាយ លហុចិត្តស្ស ទុព្ភិនោ|
      block |សព្ពកាមទទស្សេវ ឥមំ ទុក្ខំ តិតិក្ខសិ។|
    count |៨៣|
      block |សិង្គេន និហនាហេតំ បទសា ច អធិដ្ឋហ|
      block |ភិយ្យោ ពាលា បកុជ្ឈេយ្យុំ នោ ចស្ស បដិសេធកោ។|
    count |៨៤|
      block |មមេវាយំ មញ្ញមានោ អញ្ញេបេវំ ករិស្សតិ|
      block |តេ នំ តត្ថ វធិស្សន្តិ សា មេ មុត្តិ ភវិស្សតីតិ។|
    stand |មហិំសរាជជាតកំ អដ្ឋមំ។|
    count |  |
    block |២៧៩។ សតបត្តជាតកំ ៣-៣-៩|
    count |៨៥|
      block |យថា មាណវកោ បន្ថេ សិង្គាលិំ វនគោចរិំ|
      block |អត្ថកាមំ បវេទេន្តិំ អនត្ថកាមាតិ មញ្ញតិ|
      block |អនត្ថកាមំ សតបត្តំ អត្ថកាមោតិ មញ្ញតិ។|
    count |៨៦|
      block |ឯវមេវ ឥធេកច្ចោ បុគ្គលោ ហោតិ តាទិសោ|
      block |ហិតេហិ វចនំ វុត្តោ បដិគណ្ហាតិ វាមតោ។|
    count |៨៧|
      block |យេ ច ខោ នំ បសំសន្តិ ភយា ឧក្កំសយន្តិ វា|
      block |តញ្ហិ សោ មញ្ញតេ មិត្តំ សតបត្តំវ មាណវោតិ។|
    stand |សតបត្តជាតកំ នវមំ។|
    count |  |
    block |២៨០។ បុដទូសកជាតកំ ៣-៣-១០|
    count |៨៨|
      block |អទ្ធា ហិ នូន មិគរាជា បុដកម្មស្ស កោវិទោ|
      block |តថា ហិ បុដំ ទូសេតិ អញ្ញំ នូន ករិស្សតិ។|
    count |៨៩|
      block |ន មេ មាតា វា បិតា វា បុដកម្មស្ស កោវិទោ|
      block |កតំ កតំ ខោ ទូសេម ឯវំ ធម្មមិទំ កុលំ។|
    count |៩០|
      block |យេសំ វោ ឯទិសោ ធម្មោ អធម្មោ បន កីទិសោ|
      block |មា វោ ធម្មំ អធម្មំ វា អទ្ទសាម កុទាចនន្តិ។|
      block |ឧទបានវរំ វនព្យគ្ឃ កបិ សិខិនី ច ពលាក រុចិរវរោ|
      block |សុជនាធិបរោមកទូស បុន សតបត្តវរោ បុដកម្ម ទសាតិ។|
    stand |បុដទូសកជាតកំ ទសមំ។|
    stand |ឧទបានវគ្គោ តតិយោ។|
    block |តស្សុទ្ទានំ|
  block |៤។ អព្ភន្តរវគ្គោ|
    count |  |
    block |២៨១។ អព្ភន្តរជាតកំ ៣-៤-១|
    count |៩១|
      block |អព្ភន្តរោ នាម ទុមោ យស្ស ទិព្យមិទំ ផលំ|
      block |ភុត្វា ទោហឡិនី នារី ចក្កវត្តិំ វិជាយតិ។|
    count |៩២|
      block |ត្វម្បិ ភទ្ទេ មហេសីសិ សា ចាបិ បតិនោ បិយា|
      block |អាហរិស្សតិ តេ រាជា ឥទំ អព្ភន្តរំ ផលំ។|
    count |៩៣|
      block |ភត្តុរត្ថេ បរក្កន្តោ យំ ឋានមធិគច្ឆតិ|
      block |សូរោ អត្តបរិច្ចាគី លភមានោ ភវាមហន្តិ។|
    stand |អព្ភន្តរជាតកំ បឋមំ។|
    count |  |
    block |២៨២។ សេយ្យជាតកំ ៣-៤-២|
    count |៩៤|
      block |សេយ្យំសោ សេយ្យសោ ហោតិ យោ សេយ្យមុបសេវតិ|
      block |ឯកេន សន្ធិំ កត្វាន សតំ វជ្ឈេ អមោចយិំ។|
    count |៩៥|
      block |តស្មា សព្ពេន លោកេន សន្ធិំ កត្វាន ឯកតោ|
      block |បេច្ច សគ្គំ និគច្ឆេយ្យ ឥទំ សុណាថ កាសិយា។|
    count |៩៦|
      block |ឥទំ វត្វា មហារាជា កំសោ ពារាណសិគ្គហោ|
      block |ធនុំ កណ្ឌញ្ច និក្ខិប្ប សំយមំ អជ្ឈុបាគមីតិ។|
    stand |សេយ្យជាតកំ ទុតិយំ។|
    count |  |
    block |២៨៣។ វឌ្ឍកីសូករជាតកំ ៣-៤-៣|
    count |៩៧|
      block |វរំ វរំ ត្វំ និហនំ បុរេ ចរិ អស្មិំ បទេសេ អភិភុយ្យ សូករេ|
      block |សោ ទានិ ឯកោ ព្យបគម្ម ឈាយសិ ពលំ នុ តេ ព្យគ្ឃ ន ចជ្ជ វិជ្ជតិ។|
    count |៩៨|
      block |ឥមេ សុទំ យន្តិ ទិសោទិសំ បុរេ ភយដ្ដិតា លេណគវេសិនោ បុថុ|
      block |តេ ទានិ សង្គម្ម វសន្តិ ឯកតោ យត្ថដ្ឋិតា ទុប្បសហជ្ជមេ មយា។|
    count |៩៩|
      block |នមត្ថុ សង្ឃាន សមាគតានំ ទិស្វា សយំ សខ្យ វទាមិ អព្ភុតំ|
      block |ព្យគ្ឃំ មិគា យត្ថ ជិនិំសុ ទាឋិនោ សាមគ្គិយា ទាឋពលេសុ មុច្ចរេតិ។|
    stand |វឌ្ឍកីសូករជាតកំ តតិយំ។|
    count |  |
    block |២៨៤។ សិរិជាតកំ ៣-៤-៤|
    count |១០០|
      block |យំ ឧស្សុកា សង្ឃរន្តិ អលក្ខិកា ពហុំ ធនំ|
      block |សិប្បវន្តោ អសិប្បា ច លក្ខិវា តានិ ភុញ្ជតិ។|
    count |១០១|
      block |សព្ពត្ថ កតបុញ្ញស្ស អតិច្ចញ្ញេវ បាណិនោ|
      block |ឧប្បជ្ជន្តិ ពហូ ភោគា អប្បនាយតនេសុបិ។|
    count |១០២|
      block |កុក្កុដោ មណយោ ទណ្ឌោ ថិយោ ច បុញ្ញលក្ខណា|
      block |ឧប្បជ្ជន្តិ អបាបស្ស កតបុញ្ញស្ស ជន្តុនោតិ។|
    stand |សិរិជាតកំ ចតុត្ថំ។|
    count |  |
    block |២៨៥។ មណិសូករជាតកំ ៣-៤-៥|
    count |១០៣|
      block |ទរិយា សត្ត វស្សានិ តិំសមត្តា វសាមសេ|
      block |ហញ្ញាម មណិនោ អាភំ ឥតិ នោ មន្តនំ អហុ។|
    count |១០៤|
      block |យាវតា មណិំ ឃំសាម ភិយ្យោ វោទាយតេ មណិ|
      block |ឥទញ្ច ទានិ បុច្ឆាម កិំ កិច្ចំ ឥធ មញ្ញសិ។|
    count |១០៥|
      block |អយំ មណិ វេឡូរិយោ អកាចោ វិមលោ សុភោ|
      block |នាស្ស សក្កា សិរិំ ហន្តុំ អបក្កមថ សូករាតិ។|
    stand |មណិសូករ ជាតកំ បញ្ចមំ។|
    count |  |
    block |២៨៦។ សាលូកជាតកំ ៣-៤-៦|
    count |១០៦|
      block |មា សាលូកស្ស បិហយិ អាតុរន្នានិ ភុញ្ជតិ|
      block |អប្បោស្សុក្កោ ភុសំ ខាទ ឯតំ ទីឃាយុលក្ខណំ។|
    count |១០៧|
      block |ឥទានិ សោ ឥធាគន្ត្វា អតិថី យុត្តសេវកោ|
      block |អថ ទក្ខសិ សាលូកំ សយន្តំ មុសលុត្តរំ។|
    count |១០៨|
      block |វិកន្តំ សូករំ ទិស្វា សយន្តំ មុសលុត្តរំ|
      block |ជរគ្គវា វិចិន្តេសុំ វរម្ហាកំ ភុសាមិវាតិ។|
    stand |សាលូកជាតកំ ឆដ្ឋំ។|
    count |  |
    block |២៨៧។ លាភគរហជាតកំ ៣-៤-៧|
    count |១០៩|
      block |នានុម្មត្តោ នាបិសុណោ នានដោ នាកុតូហលោ|
      block |មូឡ្ហេសុ លភតេ លាភំ ឯសា តេ អនុសាសនី។|
    count |១១០|
      block |ធិរត្ថុ តំ យសលាភំ ធនលាភញ្ច ព្រាហ្មណ|
      block |យា វុត្តិ វិនិបាតេន អធម្មចរណេន វា។|
    count |១១១|
      block |អបិ ចេ បត្តមាទាយ អនគារោ បរិព្ពជេ|
      block |ឯសាវ ជីវិកា សេយ្យោ យា ចាធម្មេន ឯសនាតិ។|
    stand |លាភគរហជាតកំ សត្តមំ។|
    count |  |
    block |២៨៨។ មច្ឆុទ្ទានជាតកំ ៣-៤-៨|
    count |១១២|
      block |អគ្ឃន្តិ មច្ឆា អធិកំ សហស្សំ ន សោ អត្ថិ យោ ឥមំ សទ្ទហេយ្យ|
      block |មយ្ហញ្ច អស្សុ ឥធ សត្ត មាសា អហម្បិ តំ មច្ឆុទ្ទានំ កិណេយ្យំ។|
    count |១១៣|
      block |មច្ឆានំ ភោជនំ ទត្វា មម ទក្ខិណមាទិសិ|
      block |តំ ទក្ខិណំ សរន្តិយា កតំ អបចិតិំ តយា។|
    count |១១៤|
      block |បទុដ្ឋចិត្តស្ស ន ផាតិ ហោតិ ន ចាបិ តំ ទេវតា បូជយន្តិ|
      block |យោ ភាតរំ បេត្តិកំ សាបតេយ្យំ អវញ្ចយី ទុក្កដកម្មការីតិ។|
    stand |មច្ឆុទ្ទានជាតកំ អដ្ឋមំ។|
    count |  |
    block |២៨៩។ នានាឆន្ទជាតកំ ៣-៤-៩|
    count |១១៥|
      block |នានាឆន្ទា មហារាជ ឯកាគារេ វសាមសេ|
      block |អហំ គាមវរំ ឥច្ឆេ ព្រាហ្មណី ច គវំ សតំ។|
    count |១១៦|
      block |បុត្តោ ច អាជញ្ញរថំ កញ្ញា ច មណិកុណ្ឌលំ|
      block |យា ចេសា បុណ្ណិកា ជម្មី ឧទុក្ខលំភិកង្ខតិ។|
    count |១១៧|
      block |ព្រាហ្មណស្ស គាមវរំ ព្រាហ្មណិយា គវំ សតំ|
      block |បុត្តស្ស អាជញ្ញរថំ កញ្ញាយ មណិកុណ្ឌលំ|
      block |យញ្ចេតំ បុណ្ណិកំ ជម្មិំ បដិបាទេថុទុក្ខលន្តិ។|
    stand |នានាឆន្ទជាតកំ នវមំ។|
    count |  |
    block |២៩០។ សីលវីមំសកជាតកំ ៣-៤-១០|
    count |១១៨|
      block |សីលំ កិរេវ កល្យាណំ សីលំ លោកេ អនុត្តរំ|
      block |បស្ស ឃោរវិសោ នាគោ សីលវាតិ ន ហញ្ញតិ។|
    count |១១៩|
      block |សោហំ សីលំ សមាទិស្សំ លោកេ អនុមតំ សិវំ|
      block |អរិយវុត្តិសមាចារោ យេន វុច្ចតិ សីលវា។|
    count |១២០|
      block |ញាតីនញ្ច បិយោ ហោតិ មិត្តេសុ ច វិរោចតិ|
      block |កាយស្ស ភេទា សុគតិំ ឧបបជ្ជតិ សីលវាតិ។|
      block |ទុម កំសវរុត្តមព្យគ្ឃមិគា មណយោ មណិ សាលុកមវ្ហយនោ|
      block |អនុសាសនិយោបិ ច មច្ឆវរោ មណិកុណ្ឌលកេន កិរេន ទសាតិ។|
    stand |សីលវីមំសកជាតកំ ទសមំ។|
    stand |អព្ភន្តរវគ្គោ ចតុត្ថោ។|
    block |តស្សុទ្ទានំ|
  block |៥។ កុម្ភវគ្គោ|
    count |  |
    block |២៩១។ សុរាឃដជាតកំ ២-៥-១|
    count |១២១|
      block |សព្ពកាមទទំ កុម្ភំ កុដំ លទ្ធាន ធុត្តកោ|
      block |យាវ នំ អនុបាលេតិ តាវ សោ សុខមេធតិ។|
    count |១២២|
      block |យទា មត្តោ ច ទិត្តោ ច បមាទា កុម្ភមព្ភិទា|
      block |តទា នគ្គោ ច បោត្ថោ ច បច្ឆា ពាលោ វិហញ្ញតិ។|
    count |១២៣|
      block |ឯវមេវ យោ ធនំ លទ្ធា បមត្តោ បរិភុញ្ជតិ|
      block |បច្ឆា តប្បតិ ទុម្មេធោ កុដំ ភិត្វាវ ធុត្តកោតិ។|
    stand |សុរាឃដ ជាតកំ បឋមំ។|
    count |  |
    block |២៩២។ សុបត្តជាតកំ ៣-៥-២|
    count |១២៤|
      block |ពារាណស្យំ មហារាជ កាករាជា និវាសកោ|
      block |អសីតិយា សហស្សេហិ សុបត្តោ បរិវារិតោ។|
    count |១២៥|
      block |តស្ស ទោហឡិនី ភរិយា សុផស្សា ភក្ខិតុមិច្ឆតិ|
      block |រញ្ញោ មហានសេ បក្កំ បច្ចគ្ឃំ រាជភោជនំ។|
    count |១២៦|
      block |តេសាហំ បហិតោ ទូតោ រញ្ញោ ចម្ហិ ឥធាគតោ|
      block |ភត្តុ អបចិតិំ កុម្មិ នាសាយមករំ វណន្តិ។|
    stand |សុបត្តជាតកំ ទុតិយំ។|
    count |  |
    block |២៩៣។ កាយនិព្ពិន្ទជាតកំ ៣-៥-៣|
    count |១២៧|
      block |ផុដ្ឋស្ស មេ អញ្ញតរេន ព្យាធិនា រោគេន ពាឡ្ហំ ទុខិតស្ស រុប្បតោ|
      block |បរិសុស្សតិ ខិប្បមិទំ កឡេវរំ បុប្ផំ យថា បំសុនិ អាតបេ កតំ។|
    count |១២៨|
      block |អជញ្ញំ ជញ្ញសង្ខាតំ អសុចិំ សុចិសម្មតំ|
      block |នានាកុណបបរិបូរំ ជញ្ញរូបំ អបស្សតោ។|
    count |១២៩|
      block |ធិរត្ថុមំ អាតុរំ បូតិកាយំ ជេគុច្ឆិយំ អស្សុចិំ ព្យាធិធម្មំ|
      block |យត្ថប្បមត្តា អធិមុច្ឆិតា បជា ហាបេន្តិ មគ្គំ សុគតូបបត្តិយាតិ។|
    stand |កាយនិព្ពិន្ទ ជាតកំ តតិយំ។|
    count |  |
    block |២៩៤។ ជម្ពុខាទកជាតកំ ៣-៥-៤|
    count |១៣០|
      block |កោយំ ពិន្ទុស្សរោ វគ្គុ សរវន្តាន មុត្តមោ|
      block |អច្ចុតោ ជម្ពុសាខាយ មោរច្ឆាបោវ កូជតិ។|
    count |១៣១|
      block |កុលបុត្តោវ ជានាតិ កុលបុត្តំ បសំសិតុំ|
      block |ព្យគ្ឃច្ឆាបសរីវណ្ណ ភុញ្ជ សម្ម ទទាមិ តេ។|
    count |១៣២|
      block |ចិរស្សំ វត បស្សាមិ មុសាវាទី សមាគតេ|
      block |វន្តាទំ កុណបាទញ្ច អញ្ញមញ្ញំ បសំសកេតិ។|
    stand |ជម្ពុខាទកជាតកំ ចតុត្ថំ។|
    count |  |
    block |២៩៥។ អន្តជាតកំ ៣-៥-៥|
    count |១៣៣|
      block |ឧសភស្សេវ តេ ខន្ធោ សីហស្សេវ វិជម្ភិតំ|
      block |មិគរាជ នមោ ត្យត្ថុ អបិ កិញ្ចិ លភាមសេ។|
    count |១៣៤|
      block |កុលបុត្តោវ ជានាតិ កុលបុត្តំ បសំសិតុំ|
      block |មយូរគីវសង្កាស ឥតោ បរិយាហិ វាយស។|
    count |១៣៥|
      block |មិគានំ សិង្គាលោ អន្តោ បក្ខីនំ បន វាយសោ|
      block |ឯរណ្ឌោ អន្តោ រុក្ខានំ តយោ អន្តា សមាគតាតិ។|
    stand |អន្តជាតកំ បញ្ចមំ។|
    count |  |
    block |២៩៦។ សមុទ្ទជាតកំ ៣-៥-៦|
    count |១៣៦|
      block |កោ នាយំ លោណតោយស្មិំ សមន្តា បរិធាវតិ|
      block |មច្ឆេ មករេ ច វារេតិ ឩមីសុ ច វិហញ្ញតិ។|
    count |១៣៧|
      block |អនន្តបាយី សកុណោ អតិត្តោតិ ទិសាសុតោ|
      block |សមុទ្ទំ បាតុមិច្ឆាមិ សាគរំ សរិតំ បតិំ។|
    count |១៣៨|
      block |សោ អយំ ហាយតិ ចេវ បូរតេ ច មហោទធិ|
      block |នាស្ស នាយតិ បីតន្តោ អបេយ្យោ កិរ សាគរោតិ។|
    stand |សមុទ្ទជាតកំ ឆដ្ឋំ។|
    count |  |
    block |២៩៧។ កាមវិលាបជាតកំ ៣-៥-៧|
    count |១៣៩|
      block |ឧច្ចេ សកុណ ឌេមាន បត្តយាន វិហង្គម|
      block |វជ្ជាសិ ខោ ត្វំ វាមូរុំ ចិរំ ខោ សា ករិស្សតិ។|
    count |១៤០|
      block |ឥទំ ខោ សា ន ជានាតិ អសិំ សត្តិញ្ច ឱឌ្ឌិតំ|
      block |សា ចណ្ឌី កាហតិ កោធំ តំ មេ តបតិ នោ ឥទំ។|
    count |១៤១|
      block |ឯស ឧប្បលសន្នាហោ និក្ខញ្ចុស្សីសកោហិតំ|
      block |កាសិកញ្ច មុទុំ វត្ថំ តប្បេតុ ធនិកា បិយាតិ។|
    stand |កាមវិលាបជាតកំ សត្តមំ។|
    count |  |
    block |២៩៨។ ឧទុម្ពរជាតកំ ៣-៥-៨|
    count |១៤២|
      block |ឧទុម្ពរា ចិមេ បក្កា និគ្រោធា ច កបិត្ថនា|
      block |ឯហិ និក្ខម ភុញ្ជស្សុ កិំ ជិឃច្ឆាយ មិយ្យសិ។|
    count |១៤៣|
      block |ឯវំ សោ សុហិតោ ហោតិ យោ វុឌ្ឍមបចាយតិ|
      block |យថាហមជ្ជ សុហិតោ ទុមបក្កានិ មាសិតោ។|
    count |១៤៤|
      block |យំ វនេជោ វនេជស្ស វញ្ចេយ្យ កបិនោ កបិ|
      block |ទហរោ កបិ សទ្ធេយ្យ ន ហិ ជិណ្ណោ ជរាកបីតិ។|
    stand |ឧទុម្ពរជាតកំ អដ្ឋមំ។|
    count |  |
    block |២៩៩។ កោមារបុត្តជាតកំ ៣-៥-៩|
    count |១៤៥|
      block |បុរេ តុវំ សីលវតំ សកាសេ ឱក្កន្តិកំ កីឡសិ អស្សមម្ហិ|
      block |ករោហរេ មក្កដិយានិ មក្កដ ន តំ មយំ សីលវតំ រមាម។|
    count |១៤៦|
      block |សុតា ហិ មយ្ហំ បរមា វិសុទ្ធិ កោមារបុត្តស្ស ពហុស្សុតស្ស|
      block |មា ទានិ មំ មញ្ញិ តុវំ យថា បុរេ ឈានានុយុត្តោ វិហរាមិ អាវុសោ។|
    count |១៤៧|
      block |សចេបិ សេលស្មិ វបេយ្យ ពីជំ ទេវោ ច វស្សេ ន ហិ តំ វិរូឡ្ហេ|
      block |សុតា ហិ តេ សា បរមា វិសុទ្ធិ អារា តុវំ មក្កដ ឈានភូមិយាតិ។|
    stand |កោមារបុត្តជាតកំ នវមំ។|
    count |  |
    block |៣០០។ វកជាតកំ ៣-៥-១០|
    count |១៤៨|
      block |បរបាណរោធា ជីវន្តោ មំសលោហិតភោជនោ|
      block |វកោ វតំ សមាទាយ ឧបបជ្ជិ ឧបោសថំ។|
    count |១៤៩|
      block |តស្ស សក្កោ វតញ្ញាយ អជរូបេនុបាគមិ|
      block |វីតតបោ អជ្ឈប្បត្តោ ភញ្ជិ លោហិតបោ តបំ។|
    count |១៥០|
      block |ឯវមេវ ឥធេកច្ចេ សមាទានម្ហិ ទុព្ពលា|
      block |លហុំ ករោន្តិ អត្តានំ វកោវ អជការណាតិ។|
      block |វរកុម្ភ សុបត្តសិរិវ្ហយនោ សុចិសម្មត ពិន្ទុសរោ ចុសភោ|
      block |សរិតំបតិ ចណ្ឌិ ជរាកបិនា អថ មក្កដិយា វកកេន ទសាតិ។|
      block |សង្កប្បោ បទុមោ ចេវ ឧទបានេន តតិយំ|
      block |អព្ភន្តរំ ឃដភេទំ តិកនិបាតម្ហិលង្កតន្តិ។|
    stand |វកជាតកំ ទសមំ។|
    stand |កុម្ភវគ្គោ បញ្ចមោ។|
    block |តស្សុទ្ទានំ|
    block |អថ វគ្គុទ្ទានំ|
    stand |តិកនិបាតំ និដ្ឋិតំ។|
