block |៨។ អដ្ឋកនិបាតោ|
  count |  |
  block |៤១៧។ កច្ចានិជាតកំ ១|
  count |១|
    block |ឱទាតវត្ថា សុចិ អល្លកេសា កច្ចានិ កិំ កុម្ភិមធិស្សយិត្វា|
    block |បិដ្ឋា តិលា ធោវសិ តណ្ឌុលានិ តិលោទនោ ហេហិតិ កិស្ស ហេតុ។|
  count |២|
    block |ន ខោ អយំ ព្រាហ្មណ ភោជនត្ថា តិលោទនោ ហេហិតិ សាធុបក្កោ|
    block |ធម្មោ មតោ តស្ស បហុត្តមជ្ជ អហំ ករិស្សាមិ សុសានមជ្ឈេ។|
  count |៣|
    block |អនុវិច្ច កច្ចានិ ករោហិ កិច្ចំ ធម្មោ មតោ កោ នុ តវេវ សំសិ|
    block |សហស្សនេត្តោ អតុលានុភាវោ ន មិយ្យតី ធម្មវរោ កទាចិ។|
  count |៤|
    block |ទឡ្ហប្បមាណំ មម ឯត្ថ ព្រហ្មេ ធម្មោ មតោ នត្ថិ មមេត្ថ កង្ខា|
    block |យេ យេវ ទានិ បាបា ភវន្តិ តេ តេវ ទានិ សុខិតា ភវន្តិ។|
  count |៥|
    block |សុណិសា ហិ មយ្ហំ វញ្ឈា អហោសិ សា មំ វធិត្វាន វិជាយិ បុត្តំ|
    block |សា ទានិ សព្ពស្ស កុលស្ស ឥស្សរា អហំ បនម្ហិ អបវិទ្ធា ឯកិកា។|
  count |៦|
    block |ជីវាមិ វោហំ ន មតោហមស្មិ តវេវ អត្ថាយ ឥធាគតោស្មិ|
    block |យា តំ វធិត្វាន វិជាយិ បុត្តំ សហាវ បុត្តេន ករោមិ ភស្មំ។|
  count |៧|
    block |ឯវញ្ច តេ រុច្ចតិ ទេវរាជ មមេវ អត្ថាយ ឥធាគតោសិ|
    block |អហញ្ច បុត្តោ សុណិសា ច នត្តា សម្មោទមានា ឃរមាវសេម។|
  count |៨|
    block |ឯវញ្ច តេ រុច្ចតិ កាតិយានិ ហតាបិ សន្តា ន ជហាសិ ធម្មំ|
    block |តុវញ្ច បុត្តោ សុណិសា ច នត្តា សម្មោទមានា ឃរមាវសេថ។|
  count |៩|
    block |សា កាតិយានី សុណិសាយ សទ្ធិំ សម្មោទមានា ឃរមាវសិត្ថ|
    block |បុត្តោ ច នត្តា ច ឧបដ្ឋហិំសុ ទេវានមិន្ទេន អធិគ្គហីតាតិ។|
  stand |កច្ចានិជាតកំ បឋមំ។|
  count |  |
  block |៤១៨។ អដ្ឋសទ្ទជាតកំ ២|
  count |១០|
    block |ឥទំ បុរេ និន្នមាហុ ពហុមច្ឆំ មហោទកំ|
    block |អាវាសោ ពករាជស្ស បេត្តិកំ ភវនំ មម|
    block |ត្យជ្ជ ភេកេន យាបេម ឱកំ ន វជហាមសេ។|
  count |១១|
    block |កោ ទុតិយំ អសីលិស្ស ពន្ធរស្សក្ខិ ភេច្ឆតិ|
    block |កោ មេ បុត្តេ កុលាវកំ មញ្ច សោត្ថិំ ករិស្សតិ។|
  count |១២|
    block |សព្ពា បរិក្ខយា ផេគ្គុ យាវ តស្សា គតី អហុ|
    block |ខីណភក្ខោ មហារាជ សារេ ន រមតី ឃុណោ។|
  count |១៣|
    block |សា នូនាហំ ឥតោ គន្ត្វា រញ្ញោ មុត្តា និវេសនា|
    block |អត្តានំ រមយិស្សាមិ ទុមសាខនិកេតិនី។|
  count |១៤|
    block |សោ នូនាហំ ឥតោ គន្ត្វា រញ្ញោ មុត្តោ និវេសនា|
    block |អគ្គោទកានិ បិស្សាមិ យូថស្ស បុរតោ វជំ។|
  count |១៥|
    block |តំ មំ កាមេហិ សម្មត្តំ រត្តំ កាមេសុ មុច្ឆិតំ|
    block |អានយី ភរតោ លុទ្ទោ ពាហិកោ ភទ្ទមត្ថុ តេ។|
  count |១៦|
    block |អន្ធការតិមិសាយំ តុង្គេ ឧបរិបព្ពតេ|
    block |សា មំ សណ្ហេន មុទុនា មា បាទំ ខលិ យស្មនិ។|
  count |១៧|
    block |អសំសយំ ជាតិខយន្តទស្សី ន គព្ភសេយ្យំ បុនរាវជិស្សំ|
    block |អយមន្តិមា បច្ឆិមា គព្ភសេយ្យា ខីណោ មេ សំសារោ បុនព្ភវាយាតិ។|
  stand |អដ្ឋសទ្ទជាតកំ ទុតិយំ។|
  count |  |
  block |៤១៩។ សុលសាជាតកំ ៣|
  count |១៨|
    block |ឥទំ សុវណ្ណកាយូរំ មុត្តា វេឡុរិយា ពហូ|
    block |សព្ពំ ហរស្សុ ភទ្ទន្តេ មញ្ច ទាសីតិ សាវយ។|
  count |១៩|
    block |ឱរោបយស្សុ កល្យាណិ មា ពាឡ្ហំ បរិទេវសិ|
    block |ន ចាហំ អភិជានាមិ អហន្ត្វា ធនមាភតំ។|
  count |២០|
    block |យតោ សរាមិ អត្តានំ យតោ បត្តាស្មិ វិញ្ញុតំ|
    block |ន ចាហំ អភិជានាមិ អញ្ញំ បិយតរំ តយា។|
  count |២១|
    block |ឯហិ តំ ឧបគូហិស្សំ ករិស្សញ្ច បទក្ខិណំ|
    block |ន ហិ ទានិ បុន អត្ថិ មម តុយ្ហញ្ច សង្គមោ។|
  count |២២|
    block |ន ហិ សព្ពេសុ ឋានេសុ បុរិសោ ហោតិ បណ្ឌិតោ|
    block |ឥត្ថីបិ បណ្ឌិតា ហោតិ តត្ថ តត្ថ វិចក្ខណា។|
  count |២៣|
    block |ន ហិ សព្ពេសុ ឋានេសុ បុរិសោ ហោតិ បណ្ឌិតោ|
    block |ឥត្ថីបិ បណ្ឌិតា ហោតិ លហុំ អត្ថំ វិចិន្តិកា។|
  count |២៤|
    block |លហុញ្ច វត ខិប្បញ្ច និកដ្ឋេ សមចេតយិ|
    block |មិគំ បុណ្ណាយតេនេវ សុលសា សត្តុកំ វធិ។|
  count |២៥|
    block |យោធ ឧប្បតិតំ អត្ថំ ន ខិប្បមនុពុជ្ឈតិ|
    block |សោ ហញ្ញតិ មន្ទមតិ ចោរោវ គិរិគព្ភរេ។|
  count |២៦|
    block |យោ ច ឧប្បតិតំ អត្ថំ ខិប្បមេវ និពោធតិ|
    block |មុច្ចតេ សត្តុសម្ពាធា សុលសា សត្តុកាមិវាតិ។|
  stand |សុលសាជាតកំ តតិយំ។|
  count |  |
  block |៤២០។ សុមង្គលជាតកំ ៤|
  count |២៧|
    block |ភុសម្ហិ កុទ្ធោតិ អវេក្ខិយាន ន តាវ ទណ្ឌំ បណយេយ្យ ឥស្សរោ|
    block |អដ្ឋានសោ អប្បតិរូបមត្តនោ បរស្ស ទុក្ខានិ ភុសំ ឧទីរយេ។|
  count |២៨|
    block |យតោ ច ជានេយ្យ បសាទមត្តនោ អត្ថំ និយុញ្ជេយ្យ បរស្ស ទុក្កដំ|
    block |តទាយមត្ថោតិ សយំ អវេក្ខិយ អថស្ស ទណ្ឌំ សទិសំ និវេសយេ។|
  count |២៩|
    block |ន ចាបិ ឈាបេតិ បរំ ន អត្តនំ អមុច្ឆិតោ យោ នយតេ នយានយំ|
    block |យោ ទណ្ឌធារោ ភវតីធ ឥស្សរោ ស វណ្ណគុត្តោ សិរិយា ន ធំសតិ។|
  count |៣០|
    block |យេ ខត្តិយា សេ អនិសម្មការិនោ បណេន្តិ ទណ្ឌំ សហសា បមុច្ឆិតា|
    block |អវណ្ណសំយុតា ជហន្តិ ជីវិតំ ឥតោ វិមុត្តាបិ ច យន្តិ ទុគ្គតិំ។|
  count |៣១|
    block |ធម្មេ ច យេ អរិយប្បវេទិតេ រតា អនុត្តរា តេ វចសា មនសា កម្មុនា ច|
    block |តេ សន្តិសោរច្ចសមាធិសណ្ឋិតា វជន្តិ លោកំ ទុភយំ តថាវិធា។|
  count |៣២|
    block |រាជាហមស្មិ នរបមទានមិស្សរោ សចេបិ កុជ្ឈាមិ ឋបេមិ អត្តនំ|
    block |និសេធយន្តោ ជនតំ តថាវិធំ បណេមិ ទណ្ឌំ អនុកម្ប យោនិសោ។|
  count |៣៣|
    block |សិរី ច លក្ខី ច តវេវ ខត្តិយ ជនាធិប មា វិជហិ កុទាចនំ|
    block |អក្កោធនោ និច្ចបសន្នចិត្តោ អនីឃោ តុវំ វស្សសតានិ បាលយ។|
  count |៣៤|
    block |គុណេហិ ឯតេហិ ឧបេត ខត្តិយ ឋិតមរិយវត្តី សុវចោ អកោធនោ|
    block |សុខី អនុប្បីឡ បសាសមេទិនិំ ឥតោ វិមុត្តោបិ ច យាហិ សុគ្គតិំ។|
  count |៣៥|
    block |ឯវំ សុនីតេន សុភាសិតេន ធម្មេន ញាយេន ឧបាយសោ នយំ|
    block |និព្ពាបយេ សង្ខុភិតំ មហាជនំ មហាវ មេឃោ សលិលេន មេទិនិន្តិ។|
  stand |សុមង្គលជាតកំ ចតុត្ថំ។|
  count |  |
  block |៤២១។ គង្គមាលជាតកំ ៥|
  count |៣៦|
    block |អង្គារជាតា បថវី កុក្កុឡានុគតា មហី|
    block |អថ គាយសិ វត្តានិ ន តំ តបតិ អាតបោ។|
  count |៣៧|
    block |ឧទ្ធំ តបតិ អាទិច្ចោ អធោ តបតិ វាលុកា|
    block |អថ គាយសិ វត្តានិ ន តំ តបតិ អាតបោ។|
  count |៣៨|
    block |ន មំ តបតិ អាតបោ អាតបា តបយន្តិ មំ|
    block |អត្ថា ហិ វិវិធា រាជ តេ តបន្តិ ន អាតបោ។|
  count |៣៩|
    block |អទ្ទសំ កាម តេ មូលំ សង្កប្បា កាម ជាយសិ|
    block |ន តំ សង្កប្បយិស្សាមិ ឯវំ កាម ន ហេហិសិ។|
  count |៤០|
    block |អប្បាបិ កាមា ន អលំ ពហូហិបិ ន តប្បតិ|
    block |អហហា ពាលលបនា បរិវជ្ជេថ ជគ្គតោ។|
  count |៤១|
    block |អប្បស្ស កម្មស្ស ផលំ មមេទំ ឧទយោ អជ្ឈាគមា មហត្តបត្តំ|
    block |សុលទ្ធលាភោ វត មាណវស្ស យោ បព្ពជី កាមរាគំ បហាយ។|
  count |៤២|
    block |តបសា បជហន្តិ បាបកម្មំ តបសា ន្ហាបិតកុម្ភការភាវំ|
    block |តបសា អភិភុយ្យ គង្គមាល នាមេនាលបសជ្ជ ព្រហ្មទត្តំ។|
  count |៤៣|
    block |សន្ទិដ្ឋិកមេវ អម្ម បស្សថ ខន្តីសោរច្ចស្ស អយំ វិបាកោ|
    block |យោ សព្ពជនស្ស វន្ទិតោហុ តំ វន្ទាម សរាជិកា សមច្ចា។|
  count |៤៤|
    block |មា កិញ្ចិ អវចុត្ថ គង្គមាលំ មុនិនំ មោនបថេសុ សិក្ខមានំ|
    block |ឯសោ ហិ អតរិ អណ្ណវំ យំ តរិត្វា ចរន្តិ វីតសោកាតិ។|
  stand |គង្គមាលជាតកំ បញ្ចមំ។|
  count |  |
  block |៤២២។ ចេតិយជាតកំ ៦|
  count |៤៥|
    block |ធម្មោ ហវេ ហតោ ហន្តិ នាហតោ ហន្តិ កិញ្ចនំ|
    block |តស្មា ហិ ធម្មំ ន ហនេ មា ត្វំ ធម្មោ ហតោ ហនិ។|
  count |៤៦|
    block |អលិកំ ភាសមានស្ស អបក្កមន្តិ ទេវតា|
    block |បូតិកញ្ច មុខំ វាតិ សកដ្ឋានា ច ធំសតិ|
    block |យោ ជានំ បុច្ឆិតោ បញ្ហំ អញ្ញថា នំ វិយាករេ។|
  count |៤៧|
    block |សចេ ហិ សច្ចំ ភណសិ ហោហិ រាជ យថា បុរេ|
    block |មុសា ចេ ភាសសេ រាជ ភូមិយំ តិដ្ឋ ចេតិយ។|
  count |៤៨|
    block |អកាលេ វស្សតី តស្ស កាលេ តស្ស ន វស្សតិ|
    block |យោ ជានំ បុច្ឆិតោ បញ្ហំ អញ្ញថា នំ វិយាករេ។|
  count |៤៩|
    block |សចេ ហិ សច្ចំ ភណសិ ហោហិ រាជ យថា បុរេ|
    block |មុសា ចេ ភាសសេ រាជ ភូមិំ បវិស ចេតិយ។|
  count |៥០|
    block |ជិវ្ហា តស្ស ទ្វិធា ហោតិ ឧរគស្សេវ ទិសម្បតិ|
    block |យោ ជានំ បុច្ឆិតោ បញ្ហំ អញ្ញថា នំ វិយាករេ។|
  count |៥១|
    block |សចេ ហិ សច្ចំ ភណសិ ហោហិ រាជ យថា បុរេ|
    block |មុសា ចេ ភាសសេ រាជ ភិយ្យោ បវិស ចេតិយ។|
  count |៥២|
    block |ជិវ្ហា តស្ស ន ភវតិ មច្ឆស្សេវ ទិសម្បតិ|
    block |យោ ជានំ បុច្ឆិតោ បញ្ហំ អញ្ញថា នំ វិយាករេ។|
  count |៥៣|
    block |សចេ ហិ សច្ចំ ភណសិ ហោហិ រាជ យថា បុរេ|
    block |មុសា ចេ ភាសសេ រាជ ភិយ្យោ បវិស ចេតិយ។|
  count |៥៤|
    block |ថិយោវ តស្ស ជាយន្តិ ន បុមា ជាយរេ កុលេ|
    block |យោ ជានំ បុច្ឆិតោ បញ្ហំ អញ្ញថា នំ វិយាករេ។|
  count |៥៥|
    block |សចេ ហិ សច្ចំ ភណសិ ហោហិ រាជ យថា បុរេ|
    block |មុសា ចេ ភាសសេ រាជ ភិយ្យោ បវិស ចេតិយ។|
  count |៥៦|
    block |បុត្តា តស្ស ន ភវន្តិ បក្កមន្តិ ទិសោទិសំ|
    block |យោ ជានំ បុច្ឆិតោ បញ្ហំ អញ្ញថា នំ វិយាករេ។|
  count |៥៧|
    block |សចេ ហិ សច្ចំ ភណសិ ហោហិ រាជ យថា បុរេ|
    block |មុសា ចេ ភាសសេ រាជ ភិយ្យោ បវិស ចេតិយ។|
  count |៥៨|
    block |ស រាជា ឥសិនា សត្តោ អន្តលិក្ខចរោ បុរេ|
    block |បាវេក្ខិ បថវិំ ចេច្ចោ ហីនត្តោ បត្វ បរិយាយំ។|
  count |៥៩|
    block |តស្មា ហិ ឆន្ទាគមនំ នប្បសំសន្តិ បណ្ឌិតា|
    block |អទុដ្ឋចិត្តោ ភាសេយ្យ គិរំ សច្ចូបសំហិតន្តិ។|
  stand |ចេតិយជាតកំ ឆដ្ឋំ។|
  count |  |
  block |៤២៣។ ឥន្ទ្រិយជាតកំ ៧|
  count |៦០|
    block |យោ ឥន្ទ្រិយានំ កាមេន វសំ នារទ គច្ឆតិ|
    block |សោ បរិច្ចជ្ជុភោ លោកេ ជីវន្តោវ វិសុស្សតិ។|
  count |៦១|
    block |សុខស្សានន្តរំ ទុក្ខំ ទុក្ខស្សានន្តរំ សុខំ|
    block |សោសិ បត្តោ សុខា ទុក្ខំ បាដិកង្ខ វរំ សុខំ។|
  count |៦២|
    block |កិច្ឆកាលេ កិច្ឆសហោ យោ កិច្ឆំ នាតិវត្តតិ|
    block |ស កិច្ឆន្តំ សុខំ ធីរោ យោគំ សមធិគច្ឆតិ។|
  count |៦៣|
    block |ន ហេវ កាមាន កាមា នានត្ថា នាត្ថការណា|
    block |ន កតញ្ច និរង្កត្វា ធម្មា ចវិតុមរហសិ។|
  count |៦៤|
    block |ទក្ខំ គហបតី សាធុ សំវិភជ្ជញ្ច ភោជនំ|
    block |អហាសោ អត្ថលាភេសុ អត្ថព្យាបត្តិ អព្យថោ។|
  count |៦៥|
    block |ឯត្តាវតេតំ បណ្ឌិច្ចំ អបិ សោ ទវិលោ ព្រវិ|
    block |ន យិតោ កិញ្ចិ បាបិយោ យោ ឥន្ទ្រិយានំ វសំ វជេ។|
  count |៦៦|
    block |អមិត្តានំវ ហត្ថត្ថំ សិវិ បប្បោតិ មាមិវ|
    block |កម្មំ វិជ្ជញ្ច ទក្ខេយ្យំ វិវាហំ សីលមទ្ទវំ|
    block |ឯតេ ច យសេ ហាបេត្វា និព្ពត្តោ សេហិ កម្មេហិ។|
  count |៦៧|
    block |សោហំ សហស្សជីនោវ អពន្ធុ អបរាយណោ|
    block |អរិយធម្មា អបក្កន្តោ យថា បេតោ តថេវហំ។|
  count |៦៨|
    block |សុខកាមេ ទុក្ខាបេត្វា អាបន្នោស្មិ បទំ ឥមំ|
    block |សោ សុខំ នាធិគច្ឆាមិ ឋិតោ ភាណុមតាមិវាតិ។|
  stand |ឥន្ទ្រិយជាតកំ សត្តមំ។|
  count |  |
  block |៤២៤។ អាទិត្តជាតកំ ៨|
  count |៦៩|
    block |អាទិត្តស្មិំ អគារស្មិំ យំ នីហរតិ ភាជនំ|
    block |តំ តស្ស ហោតិ អត្ថាយ នោ ច យំ តត្ថ ឌយ្ហតិ។|
  count |៧០|
    block |ឯវាមាទីបិតោ លោកោ ជរាយ មរណេន ច|
    block |នីហរេថេវ ទានេន ទិន្នំ ហោតិ សុនីហតំ។|
  count |៧១|
    block |យោ ធម្មលទ្ធស្ស ទទាតិ ទានំ ឧដ្ឋានវីរិយាធិគតស្ស ជន្តុ|
    block |អតិក្កម្ម សោ វេតរណិំ យមស្ស ទិព្ពានិ ឋានានិ ឧបេតិ មច្ចោ។|
  count |៧២|
    block |ទានញ្ច យុទ្ធញ្ច សមានមាហុ អប្បាបិ សន្តា ពហុកេ ជិនន្តិ|
    block |អប្បម្បិ ចេ សទ្ទហានោ ទទាតិ តេនេវ សោ ហោតិ សុខី បរត្ថ។|
  count |៧៣|
    block |វិចេយ្យ ទានំ សុគតប្បសត្ថំ យេ ទក្ខិណេយ្យា ឥធ ជីវលោកេ|
    block |ឯតេសុ ទិន្នានិ មហប្ផលានិ ពីជានិ វុត្តានិ យថា សុខេត្តេ។|
  count |៧៤|
    block |យោ បាណភូតានិ អហេឋយំ ចរំ បរូបវាទា ន ករោតិ បាបំ|
    block |ភីរុំ បសំសន្តិ ន តត្ថ សូរំ ភយា ហិ សន្តោ ន ករោន្តិ បាបំ។|
  count |៧៥|
    block |ហីនេន ព្រហ្មចរិយេន ខត្តិយេ ឧបបជ្ជតិ|
    block |មជ្ឈិមេន ច ទេវត្តំ ឧត្តមេន វិសុជ្ឈតិ។|
  count |៧៦|
    block |អទ្ធា ហិ ទានំ ពហុធា បសត្ថំ ទានា ច ខោ ធម្មបទំវ សេយ្យោ|
    block |បុព្ពេវ ហិ បុព្ពតរេវ សន្តោ និព្ពានមេវជ្ឈគមុំ សបញ្ញាតិ។|
  stand |អាទិត្តជាតកំ អដ្ឋមំ។|
  count |  |
  block |៤២៥។ អដ្ឋានជាតកំ ៩|
  count |៧៧|
    block |គង្គា កុមុទិនី សន្តា សង្ខវណ្ណា ច កោកិលា|
    block |ជម្ពុ តាលផលំ ទជ្ជា អថ នូន តទា សិយា។|
  count |៧៨|
    block |យទា កច្ឆបលោមានំ បាវារោ តិវិធោ សិយា|
    block |ហេមន្តិកំ បាវុរណំ អថ នូន តទា សិយា។|
  count |៧៩|
    block |យទា មកសបាទានំ អដ្ដាលោ សុកតោ សិយា|
    block |ទឡ្ហោ ច អវិកម្បី ច អថ នូន តទា សិយា។|
  count |៨០|
    block |យទា សសវិសាណានំ និស្សេណី សុកតា សិយា|
    block |សគ្គស្សារោហណត្ថាយ អថ នូន តទា សិយា។|
  count |៨១|
    block |យទា និស្សេណិមារុយ្ហ ចន្ទំ ខាទេយ្យុ មូសិកា|
    block |រាហុញ្ច បរិបាតេយ្យុំ អថ នូន តទា សិយា។|
  count |៨២|
    block |យទា សុរាឃដំ បិត្វា មក្ខិកា គណចារិណី|
    block |អង្គារេ វាសំ កប្បេយ្យុំ អថ នូន តទា សិយា។|
  count |៨៣|
    block |យទា ពិម្ពោដ្ឋសម្បន្នោ គទ្រភោ សុមុខោ សិយា|
    block |កុសលោ នច្ចគីតស្ស អថ នូន តទា សិយា។|
  count |៨៤|
    block |យទា កាកា ឧលូកា ច មន្តយេយ្យុំ រហោគតា|
    block |អញ្ញមញ្ញំ បិហយេយ្យុំ អថ នូន តទា សិយា។|
  count |៨៥|
    block |យទា មុឡាល បត្តានំ ឆត្តំ ថិរតរំ សិយា|
    block |វស្សស្ស បដិឃាតាយ អថ នូន តទា សិយា។|
  count |៨៦|
    block |យទា កុលកោ សកុណោ បព្ពតំ គន្ធមាទនំ|
    block |តុណ្ឌេនាទាយ គច្ឆេយ្យ អថ នូន តទា សិយា។|
  count |៨៧|
    block |យទា សាមុទ្ទិកំ នាវំ ស-យន្តំ ស-វដាករំ|
    block |ចេដោ អាទាយ គច្ឆេយ្យ អថ នូន តទា សិយាតិ។|
  stand |អដ្ឋានជាតកំ នវមំ។|
  count |  |
  block |៤២៦។ ទីបិជាតកំ ១០|
  count |៨៨|
    block |ខមនីយំ យាបនីយំ កច្ចិ មាតុល តេ សុខំ|
    block |សុខំ តេ អម្មា អវច សុខកាមាវ តេ មយំ។|
  count |៨៩|
    block |នង្គុដ្ឋំ មេ អវក្កម្ម ហេឋយិត្វាន ឯឡិកេ|
    block |សាជ្ជ មាតុលវាទេន មុញ្ចិតព្ពា នុ មញ្ញសិ។|
  count |៩០|
    block |បុរត្ថាមុខោ និសិន្នោសិ អហំ តេ មុខមាគតា|
    block |បច្ឆតោ តុយ្ហំ នង្គុដ្ឋំ កថំ ខ្វាហំ អវក្កមិំ។|
  count |៩១|
    block |យាវតា ចតុរោ ទីបា សសមុទ្ទា សបព្ពតា|
    block |តាវតា មយ្ហំ នង្គុដ្ឋំ កថំ ខោ ត្វំ វិវជ្ជយិ។|
  count |៩២|
    block |បុព្ពេវ មេតមក្ខិំសុ មាតា បិតា ច ភាតរោ|
    block |ទីឃំ ទុដ្ឋស្ស នង្គុដ្ឋំ សាម្ហិ វេហាយសាគតា។|
  count |៩៣|
    block |តញ្ច ទិស្វាន អាយន្តិំ អន្តលិក្ខស្មិ ឯឡិកេ|
    block |មិគសង្ឃោ បលាយិត្ថ ភក្ខោ មេ នាសិតោ តយា។|
  count |៩៤|
    block |ឥច្ចេវំ វិលបន្តិយា ឯឡកិយា រុហគ្ឃសោ|
    block |គលកំ អន្វាវមទ្ទិ នត្ថិ ទុដ្ឋេ សុភាសិតំ។|
  count |៩៥|
    block |នេវ ទុដ្ឋេ នយោ អត្ថិ ន ធម្មោ ន សុភាសិតំ|
    block |និក្កមំ ទុដ្ឋេ យុញ្ជេថ សោ ច សព្ភិំ ន រញ្ជតីតិ។|
    block |បរិសុទ្ធា មនាវិលា វត្ថធរា ពករាជស្ស កាយុរំ ទណ្ឌវរោ|
    block |អថ អង្គារ ចេតិយ ទេវិលិនា អថ អាទិត្ត គង្គា ទសេឡកិនាតិ។|
  stand |ទីបិជាតកំ ទសមំ។|
  stand |អដ្ឋកនិបាតំ និដ្ឋិតំ។|
  block |តស្សុទ្ទានំ|
