block |១។ ឯកកនិបាតោ|
  stand |។ នមោ តស្ស ភគវតោ អរហតោ សម្មាសម្ពុទ្ធស្ស។ខុទ្ទកនិកាយេ|
  block |បឋមោ ភាគោ|
  block |១។ អបណ្ណកវគ្គោ|
    block |១។ អបណ្ណកជាតកំ|
      count |១|
        block |អបណ្ណកំ ឋានមេកេ ទុតិយំ អាហុ តក្កិកា|
        block |ឯតទញ្ញាយ មេធាវី តំ គណ្ហេ យទបណ្ណកន្តិ។|
      stand |អបណ្ណកជាតកំ បឋមំ។|
    block |២។ វណ្ណុបថជាតកំ|
      count |២|
        block |អកិលាសុនោ វណ្ណុបថេ ខណន្តា ឧទង្គណេ តត្ថ បបំ អវិន្ទុំ|
        block |ឯវំ មុនី វីរិយ ពលូបបន្នោ អកិលាសុ វិន្ទេ ហទយស្ស សន្តិន្តិ។|
      stand |វណ្ណុបថជាតកំ ទុតិយំ។|
    block |៣។ សេរិវវាណិជជាតកំ|
      count |៣|
        block |ឥធ ចេ នំ វិរាធេសិ សទ្ធម្មស្ស និយាមតំ|
        block |ចិរំ ត្វំ អនុតប្បេសិ សេរិវាយំវ វាណិជោតិ។|
      stand |សេរិវវាណិជជាតកំ តតិយំ។|
    block |៤។ ចូឡសេដ្ឋិជាតកំ|
      count |៤|
        block |អប្បកេនបិ មេធាវី បាភតេន វិចក្ខណោ|
        block |សមុដ្ឋាបេតិ អត្តានំ អណុំ អគ្គិំវ សន្ធមន្តិ។|
      stand |ចូឡ សេដ្ឋិជាតកំ ចតុត្ថំ។|
    block |៥។ តណ្ឌុលនាឡិជាតកំ|
      count |៥|
        block |កិមគ្ឃតិ តណ្ឌុលនាឡិកាយ អស្សាន មូលាយ វទេហិ រាជ|
        block |ពារាណសិំ សន្តរពាហិរតោ អយមគ្ឃតិ តណ្ឌុលនាឡិកាតិ។|
      stand |តណ្ឌុលនាឡិជាតកំ បញ្ចមំ។|
    block |៦។ ទេវធម្មជាតកំ|
      count |៦|
        block |ហិរិឱត្តប្បសម្បន្នា សុក្កធម្មសមាហិតា|
        block |សន្តោ សប្បុរិសា លោកេ ទេវធម្មាតិ វុច្ចរេតិ។|
      stand |ទេវធម្មជាតកំ ឆដ្ឋំ។|
    block |៧។ កដ្ឋហារិជាតកំ|
      count |៧|
        block |បុត្តោ ត្យាហំ មហារាជ ត្វំ មំ បោស ជនាធិប|
        block |អញ្ញេបិ ទេវោ បោសេតិ កិញ្ច ទេវោ សកំ បជន្តិ។|
      stand |កដ្ឋហារិ ជាតកំ សត្តមំ។|
    block |៨។ គាមណិជាតកំ|
      count |៨|
        block |អបិ អតរមានានំ ផលាសាវ សមិជ្ឈតិ|
        block |វិបក្កព្រហ្មចរិយោស្មិ ឯវំ ជានាហិ គាមណីតិ។|
      stand |គាមណិជាតកំ អដ្ឋមំ។|
    block |៩។ មឃទេវជាតកំ|
      count |៩|
        block |ឧត្តមង្គរុហា មយ្ហំ ឥមេ ជាតា វយោហរា|
        block |បាតុភូតា ទេវទូតា បព្ពជ្ជាសមយោ មមាតិ។|
      stand |មឃទេវ ជាតកំ នវមំ។|
    block |១០។ សុខវិហារិជាតកំ|
      count |១០|
        block |យញ្ច អញ្ញេ ន រក្ខន្តិ យោ ច អញ្ញេ ន រក្ខតិ|
        block |ស វេ រាជ សុខំ សេតិ កាមេសុ អនបេក្ខវាតិ។|
        block |វរាបណ្ណក វណ្ណុបថ សេរិវរោ សុវិចក្ខណ តណ្ឌុលនាឡិកស្សា|
        block |ហិរិ បុត្តវរុត្តគាមណិនា យោ ច ន រក្ខតិ តេន ទសាតិ។|
      stand |សុខវិហារិជាតកំ ទសមំ។|
      stand |អបណ្ណកវគ្គោ បឋមោ។|
      block |តស្សុទ្ទានំ|
  block |២។ សីលវគ្គោ|
    block |១១។ លក្ខណមិគជាតកំ|
      count |១១|
        block |ហោតិ សីលវតំ អត្ថោ បដិសន្ថារ វុត្តិនំ|
        block |លក្ខណំ បស្ស អាយន្តំ ញាតិសង្ឃបុរក្ខតំ|
        block |អថ បស្សសិមំ កាឡំ សុវិហីនំវ ញាតិភីតិ។|
      stand |លក្ខណមិគជាតកំ បឋមំ។|
    block |១២។ និគ្រោធមិគជាតកំ|
      count |១២|
        block |និគ្រោធមេវ សេវេយ្យ ន សាខមុបសំវសេ|
        block |និគ្រោធស្មិំ មតំ សេយ្យោ យញ្ចេ សាខស្មិ ជីវិតន្តិ។|
      stand |និគ្រោធមិគជាតកំ ទុតិយំ។|
    block |១៣។ កណ្ឌិជាតកំ|
      count |១៣|
        block |ធិរត្ថុ កណ្ឌិនំ សល្លំ បុរិសំ គាឡ្ហវេធិនំ|
        block |ធិរត្ថុ តំ ជនបទំ យត្ថិត្ថី បរិណាយិកា|
        block |តេ ចាបិ ធិក្កិតា សត្តា យេ ឥត្ថីនំ វសំគតាតិ។|
      stand |កណ្ឌិជាតកំ តតិយំ។|
    block |១៤។ វាតមិគជាតកំ|
      count |១៤|
        block |ន កិរត្ថិ រសេហិ បាបិយោ អាវាសេហិ វ សន្ថវេហិ វា|
        block |វាតមិគំ គហននិស្សិតំ វសមានេសិ រសេហិ សញ្ជយោតិ។|
      stand |វាតមិគជាតកំ ចតុត្ថំ។|
    block |១៥។ ខរាទិយជាតកំ|
      count |១៥|
        block |អដ្ឋក្ខុរំ ខរាទិយេ មិគំ វង្កាតិវង្កិនំ|
        block |សត្តហិ កាលាតិក្កន្តំ ន នំ ឱវទិតុស្សហេតិ។|
      stand |ខរាទិយជាតកំ បញ្ចមំ។|
    block |១៦។ តិបល្លត្ថមិគជាតកំ|
      count |១៦|
        block |មិគំ តិបល្លត្ថ មនេកមាយំ អដ្ឋក្ខុរំ អឌ្ឍរត្តាបបាយិំ|
        block |ឯកេន សោតេន ឆមាស្សសន្តោ ឆហិ កលាហិតិភោតិ ភាគិនេយ្យោតិ។|
      stand |តិបល្លត្ថមិគជាតកំ ឆដ្ឋំ។|
    block |១៧។ មាលុតជាតកំ|
      count |១៧|
        block |កាឡេ វា យទិ វា ជុណ្ហេ យទា វាយតិ មាលុតោ|
        block |វាតជានិ ហិ សីតានិ ឧភោត្ថមបរាជិតាតិ។|
      stand |មាលុតជាតកំ សត្តមំ។|
    block |១៨។ មតកភត្តជាតកំ|
      count |១៨|
        block |ឯវំ ចេ សត្តា ជានេយ្យុំ ទុក្ខាយំ ជាតិសម្ភវោ|
        block |ន បាណោ បាណិនំ ហញ្ញេ បាណឃាតី ហិ សោចតីតិ។|
      stand |មតកភត្តជាតកំ អដ្ឋមំ។|
    block |១៩។ អាយាចិតភត្តជាតកំ|
      count |១៩|
        block |សចេ មុច្ចេ បេច្ច មុច្ចេ មុច្ចមានោ ហិ ពជ្ឈតិ|
        block |ន ហេវំ ធីរា មុច្ចន្តិ មុត្តិ ពាលស្ស ពន្ធនន្តិ។|
      stand |អាយាចិតភត្តជាតកំ នវមំ។|
    block |២០។ នឡបានជាតកំ|
      count |២០|
        block |ទិស្វា បទមនុត្តិណ្ណំ ទិស្វានោតរិតំ បទំ|
        block |នឡេន វារិំ បិស្សាម នេវ មំ ត្វំ វធិស្សសីតិ។|
        block |អថ លក្ខណ សាខ ធិរត្ថុ បុន ន កិរត្ថិ រសេហិ ខរាទិយា|
        block |អតិភោតិ វរ មាលុត បាណ មុច្ចេន នឡអវ្ហយនេន ភវន្តិ ទសាតិ។|
      stand |នឡបានជាតកំ ទសមំ។|
      stand |សីលវគ្គោ ទុតិយោ។|
      block |តស្សុទ្ទានំ|
  block |៣។ កុរុង្គវគ្គោ|
    block |២១។ កុរុង្គមិគជាតកំ|
      count |២១|
        block |ញាតមេតំ កុរុង្គស្ស យំ ត្វំ សេបណ្ណិ សិយ្យសិ|
        block |អញ្ញំ សេបណ្ណិ គច្ឆាមិ ន មេ តេ រុច្ចតេ ផលន្តិ។|
      stand |កុរុង្គមិគជាតកំ បឋមំ។|
    block |២២។ កុក្កុរជាតកំ|
      count |២២|
        block |យេ កុក្កុរា រាជកុលម្ហិ វទ្ធា កោលេយ្យកា វណ្ណពលូបបន្នា|
        block |តេមេ ន វជ្ឈា មយមស្ម វជ្ឈា នាយំ សឃច្ចា ទុព្ពលឃាតិកាយន្តិ។|
      stand |កុក្កុរជាតកំ ទុតិយំ។|
    block |២៣។ គោជានីយជាតកំ|
      count |២៣|
        block |អបិ បស្សេន សេមានោ សល្លេភិ សល្លលីកតោ|
        block |សេយ្យោវ វឡវា គោជោ យុញ្ជ មញ្ញេវ សារថីតិ។|
      stand |គោជានីយ ជាតកំ តតិយំ។|
    block |២៤។ អាជញ្ញជាតកំ|
      count |២៤|
        block |យទា យទា យត្ថ យទា យត្ថ យត្ថ យទា យទា|
        block |អាជញ្ញោ កុរុតេ វេគំ ហាយន្តិ តត្ថ វាឡវាតិ។|
      stand |អាជញ្ញជាតកំ ចតុត្ថំ។|
    block |២៥។ តិត្ថជាតកំ|
      count |២៥|
        block |អញ្ញមញ្ញេហិ តិត្ថេហិ អស្សំ បាយេហិ សារថិ|
        block |អច្ចាសនស្ស បុរិសោ បាយាសស្សបិ តប្បតីតិ។|
      stand |តិត្ថជាតកំ បញ្ចមំ។|
    block |២៦។ មហិឡាមុខជាតកំ|
      count |២៦|
        block |បុរាណចោរាន វចោ និសម្ម មហិឡាមុខោ បោថយមន្វចារី|
        block |សុសញ្ញតានញ្ហិ វចោ និសម្ម គជុត្តមោ សព្ពគុណេសុ អដ្ឋាតិ។|
      stand |មហិឡាមុខជាតកំ ឆដ្ឋំ។|
    block |២៧។ អភិណ្ហជាតកំ|
      count |២៧|
        block |នាលំ កពឡំ បទាតវេ ន ច បិណ្ឌំ ន កុសេ ន ឃំសិតុំ|
        block |មញ្ញាមិ អភិណ្ហទស្សនា នាគោ ស្នេហមកាសិ កុក្កុរេតិ។|
      stand |អភិណ្ហជាតកំ សត្តមំ។|
    block |២៨។ នន្ទិវិសាលជាតកំ|
      count |២៨|
        block |មនុញ្ញមេវ ភាសេយ្យ នាមនុញ្ញំ កុទាចនំ|
        block |មនុញ្ញំ ភាសមានស្ស គរុំ ភារំ ឧទទ្ធរិ|
        block |ធនញ្ច នំ អលាភេសិ តេន ចត្តមនោ អហូតិ។|
      stand |នន្ទិវិសាលជាតកំ អដ្ឋមំ។|
    block |២៩។ កណ្ហជាតកំ|
      count |២៩|
        block |យតោ យតោ គរុ ធុរំ យតោ គម្ភីរវត្តនី|
        block |តទាស្សុ កណ្ហំ យុញ្ជន្តិ ស្វាស្សុ តំ វហតេ ធុរន្តិ។|
      stand |កណ្ហជាតកំ នវមំ។|
    block |៣០។ មុនិកជាតកំ|
      count |៣០|
        block |មា មុនិកស្ស បិហយិ អាតុរន្នានិ ភុញ្ជតិ|
        block |អប្បោស្សុក្កោ ភុសំ ខាទ ឯតំ ទីឃាយុលក្ខណន្តិ។|
        block |កុរុង្គស្ស កុក្កុរគោជវរោ បុន វាឡវស្សសិរិវ្ហយនោ|
        block |មហិឡាមុខនាមនុញ្ញវរោ វហតេ ធុរ មុនិកេន ទសាតិ។|
      stand |មុនិកជាតកំ ទសមំ។|
      stand |កុរុង្គវគ្គោ តតិយោ។|
      block |តស្សុទ្ទានំ|
  block |៤។ កុលាវកវគ្គោ|
    block |៣១។ កុលាវកជាតកំ|
      count |៣១|
        block |កុលាវកា មាតលិ សិម្ពលិស្មិំ ឦសាមុខេន បរិវជ្ជយស្សុ|
        block |កាមំ ចជាម អសុរេសុ បាណំ មា មេ ទិជា វិក្កុលវា អហេសុន្តិ។|
      stand |កុលាវកជាតកំ បឋមំ។|
    block |៣២។ នច្ចជាតកំ|
      count |៣២|
        block |រុទំ មនុញ្ញំ រុចិរា ច បិដ្ឋិ វេឡុរិយវណ្ណូបនិភា ច គីវា|
        block |ព្យាមមត្តានិ ច បេខុណានិ នច្ចេន តេ ធីតរំ នោ ទទាមីតិ។|
      block |នច្ចជាតកំ ទុតិយំ។|
    block |៣៣។ សម្មោទមានជាតកំ|
      count |៣៣|
        block |សម្មោទមានា គច្ឆន្តិ ជាលមាទាយ បក្ខិនោ|
        block |យទា តេ វិវទិស្សន្តិ តទា ឯហិន្តិ មេ វសន្តិ។|
      stand |សម្មោទមានជាតកំ តតិយំ។|
    block |៣៤។ មច្ឆជាតកំ|
      count |៣៤|
        block |ន មំ សីតំ ន មំ ឧណ្ហំ ន មំ ជាលស្មិ ពាធនំ|
        block |យញ្ច មំ មញ្ញតេ មច្ឆី អញ្ញំ សោ រតិយា គតោតិ។|
      block |មច្ឆជាតកំ ចតុត្ថំ។|
    block |៣៥។ វដ្ដកជាតកំ|
      count |៣៥|
        block |សន្តិ បក្ខា អបតនា សន្តិ បាទា អវញ្ចនា|
        block |មាតាបិតា ច និក្ខន្តា ជាតវេទ បដិក្កមាតិ។|
      stand |វដ្ដកជាតកំ បញ្ចមំ។|
    block |៣៦។ សកុណជាតកំ|
      count |៣៦|
        block |យំ និស្សិតា ជគតិរុហំ វិហង្គមា ស្វាយំ អគ្គិំ បមុញ្ចតិ|
        block |ទិសា ភជថ វក្កង្គា ជាតំ សរណតោ ភយន្តិ។|
      stand |សកុណជាតកំ ឆដ្ឋំ។|
    block |៣៧។ តិត្តិរជាតកំ|
      count |៣៧|
        block |យេ វុឌ្ឍ មបចាយន្តិ នរា ធម្មស្ស កោវិទា|
        block |ទិដ្ឋេវ ធម្មេ បាសំសា សម្បរាយេ ច សុគ្គតីតិ។|
      stand |តិត្តិរជាតកំ សត្តមំ។|
    block |៣៨។ ពកជាតកំ|
      count |៣៨|
        block |នាច្ចន្តំ និកតិប្បញ្ញោ និកត្យា សុខមេធតិ|
        block |អារាធេតិ និកតិប្បញ្ញោ ពកោ កក្កដកាមិវាតិ។|
      stand |ពកជាតកំ អដ្ឋមំ។|
    block |៣៩។ នន្ទជាតកំ|
      count |៣៩|
        block |មញ្ញេ សោវណ្ណយោ រាសិ សោណ្ណមាលា ច នន្ទកោ|
        block |យត្ថ ទាសោ អាមជាតោ ឋិតោ ថុល្លានិ គជ្ជតីតិ។|
      stand |នន្ទជាតកំ នវមំ។|
    block |៤០។ ខទិរង្គារជាតកំ|
      count |៤០|
        block |កាមំ បតាមិ និរយំ ឧទ្ធំបាទោ អវំសិរោ|
        block |នានរិយំ ករិស្សាមិ ហន្ទ បិណ្ឌំ បដិគ្គហាតិ។|
        block |សិរិមាតលិ ធីតរ បក្ខិវរោ រតិយាគតោ មាតាបិតា ច បុន|
        block |ជគតីរុហ វុឌ្ឍ សុកក្កដកោ តថា នន្ទកបិណ្ឌវរេន ទសាតិ។|
      stand |ខទិរង្គារជាតកំ ទសមំ។|
      stand |កុលាវកវគ្គោ ចតុត្ថោ។|
      block |តស្សុទ្ទានំ|
  block |៥។ អត្ថកាមវគ្គោ|
    block |៤១។ លោសកជាតកំ|
      count |៤១|
        block |យោ អត្ថកាមស្ស ហិតានុកម្បិនោ ឱវជ្ជមានោ ន ករោតិ សាសនំ|
        block |អជិយា បាទមោលម្ព មិត្តកោ វិយ សោចតីតិ។|
      stand |លោសកជាតកំ បឋមំ។|
    block |៤២។ កបោតជាតកំ|
      count |៤២|
        block |យោ អត្ថកាមស្ស ហិតានុកម្បិនោ ឱវជ្ជមានោ ន ករោតិ សាសនំ|
        block |កបោតកស្ស វចនំ អកត្វា អមិត្តហត្ថត្ថគតោវ សេតីតិ។|
      stand |កបោតជាតកំ ទុតិយំ។|
    block |៤៣។ វេឡុកជាតកំ|
      count |៤៣|
        block |យោ អត្ថកាមស្ស ហិតានុកម្បិនោ ឱវជ្ជមានោ ន ករោតិ សាសនំ|
        block |ឯវំ សោ និហតោ សេតិ វេឡុកស្ស យថា បិតាតិ។|
      stand |វេឡុកជាតកំ តតិយំ។|
    block |៤៤។ មកសជាតកំ|
      count |៤៤|
        block |សេយ្យោ អមិត្តោ មតិយា ឧបេតោ ន ត្វេវ មិត្តោ មតិវិប្បហីនោ|
        block |មកសំ វធិស្សន្តិ ហិ ឯឡមូគោ បុត្តោ បិតុ អព្ភិទា ឧត្តមង្គន្តិ។|
      stand |មកសជាតកំ ចតុត្ថំ។|
    block |៤៥។ រោហិណិជាតកំ|
      count |៤៥|
        block |សេយ្យោ អមិត្តោ មេធាវី យញ្ចេ ពាលានុកម្បកោ|
        block |បស្ស រោហិណិកំ ជម្មិំ មាតរំ ហន្ត្វាន សោចតីតិ។|
      stand |រោហិណិជាតកំ បញ្ចមំ។|
    block |៤៦។ អារាមទូសកជាតកំ|
      count |៤៦|
        block |ន វេ អនត្ថកុសលេន អត្ថចរិយា សុខាវហា|
        block |ហាបេតិ អត្ថំ ទុម្មេធោ កបិ អារាមិកោ យថាតិ។|
      stand |អារាមទូសកជាតកំ ឆដ្ឋំ។|
    block |៤៧។ វារុណិទូសកជាតកំ|
      count |៤៧|
        block |ន វេ អនត្ថកុសលេន អត្ថចរិយា សុខាវហា|
        block |ហាបេតិ អត្ថំ ទុម្មេធោ កោណ្ឌញ្ញោ វារុណិំ យថាតិ។|
      stand |វារុណិទូសកជាតកំ សត្តមំ។|
    block |៤៨។ វេទព្ពជាតកំ|
      count |៤៨|
        block |អនុបាយេន យោ អត្ថំ ឥច្ឆតិ សោ វិហញ្ញតិ|
        block |ចេតា ហនិំសុ វេទព្ពំ សព្ពេ តេ ព្យសនមជ្ឈគូតិ។|
      stand |វេទព្ព ជាតកំ អដ្ឋមំ។|
    block |៤៩។ នក្ខត្តជាតកំ|
      count |៤៩|
        block |នក្ខត្តំ បដិមានេន្តំ អត្ថោ ពាលំ ឧបច្ចគា|
        block |អត្ថោ អត្ថស្ស នក្ខត្តំ កិំ ករិស្សន្តិ តារកាតិ។|
      stand |នក្ខត្តជាតកំ នវមំ។|
    block |៥០។ ទុម្មេធជាតកំ|
      count |៥០|
        block |ទុម្មេធានំ សហស្សេន យញ្ញោ មេ ឧបយាចិតោ|
        block |ឥទានិ ខោហំ យជិស្សាមិ ពហុ អធម្មិកោ ជនោតិ។|
        block |អថ មិត្តក មាតុ កបោតវរោ តថា វេឡូក ឯឡមូគោ រោហិណី|
        block |កបិ វារុណិ ចេតចរា ច បុន តថា តារក យញ្ញវរេន ទសាតិ។|
      stand |ទុម្មេធជាតកំ ទសមំ។|
      stand |អត្ថកាមវគ្គោ បញ្ចមោ។|
      block |តស្សុទ្ទានំ|
      stand |បឋមោ បណ្ណាសកោ។|
  block |៦។ អាសីសវគ្គោ|
    block |៥១។មហាសីលវជាតកំ|
      count |៥១|
        block |អាសីសេថេវ បុរិសោ ន និព្ពិន្ទេយ្យ បណ្ឌិតោ|
        block |បស្សាមិ វោហំ អត្តានំ យថា ឥច្ឆិំ តថា អហូតិ។|
      stand |មហាសីលវជាតកំ បឋមំ។|
    block |៥២។ ចូឡជនកជាតកំ|
      count |៥២|
        block |វាយមេថេវ បុរិសោ ន និព្ពិន្ទេយ្យ បណ្ឌិតោ|
        block |បស្សាមិ វោហំ អត្តានំ ឧទកា ថលមុព្ភតន្តិ។|
      stand |ចូឡជនកជាតកំ ទុតិយំ។|
    block |៥៣។ បុណ្ណបាតិជាតកំ|
      count |៥៣|
        block |តថេវ បុណ្ណា បាតិយោ អញ្ញាយំ វត្តតេ កថា|
        block |អាការណេន ជានាមិ ន ចាយំ ភទ្ទិកា សុរាតិ។|
      stand |បុណ្ណបាតិជាតកំ តតិយំ។|
    block |៥៤។ កិំផលជាតកំ|
      count |៥៤|
        block |នាយំ រុក្ខោ ទុរារុហោ នបិ គាមតោ អារកា|
        block |អាការណេន ជានាមិ នាយំ សាទុផលោ ទុមោតិ។|
      stand |កិំផលជាតកំ ចតុត្ថំ។|
    block |៥៥។ បញ្ចាវុធជាតកំ|
      count |៥៥|
        block |យោ អលីនេន ចិត្តេន អលីនមនសោ នរោ|
        block |ភាវេតិ កុសលំ ធម្មំ យោគក្ខេមស្ស បត្តិយា|
        block |បាបុណេ អនុបុព្ពេន សព្ពសំយោជនក្ខយន្តិ។|
      stand |បញ្ចាវុធជាតកំ បញ្ចមំ។|
    block |៥៦។ កញ្ចនក្ខន្ធជាតកំ|
      count |៥៦|
        block |យោ បហដ្ឋេន ចិត្តេន បហដ្ឋមនសោ នរោ|
        block |ភាវេតិ កុសលំ ធម្មំ យោគក្ខេមស្ស បត្តិយា|
        block |បាបុណេ អនុបុព្ពេន សព្ពសំយោជនក្ខយន្តិ។|
      stand |កញ្ចនក្ខន្ធជាតកំ ឆដ្ឋំ។|
    block |៥៧។ វានរិន្ទជាតកំ|
      count |៥៧|
        block |យស្សេតេ ចតុរោ ធម្មា វានរិន្ទ យថា តវ|
        block |សច្ចំ ធម្មោ ធិតិ ចាគោ ទិដ្ឋំ សោ អតិវត្តតីតិ។|
      stand |វានរិន្ទជាតកំ សត្តមំ។|
    block |៥៨។ តយោធម្មជាតកំ|
      count |៥៨|
        block |យស្សេតេ ច តយោ ធម្មា វានរិន្ទ យថា តវ|
        block |ទក្ខិយំ សូរិយំ បញ្ញា ទិដ្ឋំ សោ អតិវត្តតីតិ។|
      stand |តយោធម្មជាតកំ អដ្ឋមំ។|
    block |៥៩។ ភេរិវាទកជាតកំ|
      count |៥៩|
        block |ធមេ ធមេ នាតិធមេ អតិធន្តញ្ហិ បាបកំ|
        block |ធន្តេន ហិ សតំ លទ្ធំ អតិធន្តេន នាសិតន្តិ។|
      stand |ភេរិវាទកជាតកំ នវមំ។|
    block |៦០។ សង្ខធមជាតកំ|
      count |៦០|
        block |ធមេ ធមេ នាតិធមេ អតិធន្តញ្ហិ បាបកំ|
        block |ធន្តេនាធិគតា ភោគា តេ តាតោ វិធមី ធមន្តិ។|
        block |យថា ឥច្ឆិំ តថាហុទកា ថលា សុរ សាទុផលោ ច អលីនមនោ|
        block |សម្បហដ្ឋមនោ ចតុរោ ច តយោ សតលទ្ធក ភោគធនេន ទសាតិ។|
      stand |សង្ខធមជាតកំ ទសមំ។|
      stand |អាសីសវគ្គោ ឆដ្ឋោ។|
      block |តស្សុទ្ទានំ|
  block |៧។ ឥត្ថិវគ្គោ|
    block |៦១។ អសាតមន្តជាតកំ|
      count |៦១|
        block |អសា លោកិត្ថិយោ នាម វេលា តាសំ ន វិជ្ជតិ|
        block |សារត្តា ច បគព្ភា ច សិខី សព្ពឃសោ យថា|
        block |តា ហិត្វា បព្ពជិស្សាមិ វិវេកមនុព្រូហយន្តិ។|
      stand |អសាតមន្តជាតកំ បឋមំ។|
    block |៦២។ អណ្ឌភូតជាតកំ|
      count |៦២|
        block |យំ ព្រាហ្មណោ អវាទេសិ វីណំ សមុខវេឋិតោ|
        block |អណ្ឌភូតា ភតា ភរិយា តាសុ កោ ជាតុ វិស្សសេតិ។|
      stand |អណ្ឌភូតជាតកំ ទុតិយំ។|
    block |៦៣។ តក្កបណ្ឌិតជាតកំ|
      count |៦៣|
        block |កោធនា អកតញ្ញូ ច បិសុណា មិត្តភេទិកា|
        block |ព្រហ្មចរិយំ ចរ ភិក្ខុ សោ សុខំ ន វិហាហសីតិ។|
      stand |តក្កបណ្ឌិតជាតកំ តតិយំ។|
    block |៦៤។ ទុរាជានជាតកំ|
      count |៦៤|
        block |មា សុ នន្ទិ ឥច្ឆតិ មំ មា សុ សោចិ ន មិច្ឆតិ|
        block |ថីនំ ភាវោ ទុរាជានោ មច្ឆស្សេវោទកេ គតន្តិ។|
      stand |ទុរាជានជាតកំ ចតុត្ថំ។|
    block |៦៥។ អនភិរតិជាតកំ|
      count |៦៥|
        block |យថា នទី ច បន្ថោ ច បានាគារំ សភា បបា|
        block |ឯវំ លោកិត្ថិយោ នាម នាសំ កុជ្ឈន្តិ បណ្ឌិតាតិ។|
      stand |អនភិរតិជាតកំ បញ្ចមំ។|
    block |៦៦។ មុទុលក្ខណជាតកំ|
      count |៦៦|
        block |ឯកា ឥច្ឆា បុរេ អាសិ អលទ្ធា មុទុលក្ខណំ|
        block |យតោ លទ្ធា អឡារក្ខី ឥច្ឆា ឥច្ឆំ វិជាយថាតិ។|
      stand |មុទុលក្ខណជាតកំ ឆដ្ឋំ។|
    block |៦៧។ ឧច្ឆង្គជាតកំ|
      count |៦៧|
        block |ឧច្ឆង្គេ ទេវ មេ បុត្តោ បថេ ធាវន្តិយា បតិ|
        block |តញ្ច ទេសំ ន បស្សាមិ យតោ សោទរិយមានយេតិ។|
      stand |ឧច្ឆង្គជាតកំ សត្តមំ។|
    block |៦៨។ សាកេតជាតកំ|
      count |៦៨|
        block |យស្មិំ មនោ និវិសតិ ចិត្តញ្ចាបិ បសីទតិ|
        block |អទិដ្ឋបុព្ពកេ បោសេ កាមំ តស្មិម្បិ វិស្សសេតិ។|
      stand |សាកេតជាតកំ អដ្ឋមំ។|
    block |៦៩។ វិសវន្តជាតកំ|
      count |៦៩|
        block |ធិរត្ថុ តំ វិសំ វន្តំ យមហំ ជីវិតការណា|
        block |វន្តំ បច្ចាវមិស្សាមិ មតំ មេ ជីវិតា វរន្តិ។|
      stand |វិសវន្តជាតកំ នវមំ។|
    block |៧០។ កុទ្ទាលជាតកំ|
      count |៧០|
        block |ន តំ ជិតំ សាធុ ជិតំ យំ ជិតំ អវជីយតិ|
        block |តំ ខោ ជិតំ សាធុ ជិតំ យំ ជិតំ នាវជីយតីតិ។|
        block |សិខីសព្ពឃសោបិ ច វីណវរោ បិសុណា មិត្តភេទិកា នន្ទី នទី|
        block |មុទុលក្ខណ សោទរិយា ច មនោ វិស សាធុជិតេន ភវន្តិ ទសាតិ។|
      stand |កុទ្ទាលជាតកំ ទសមំ។|
      stand |ឥត្ថិវគ្គោ សត្តមោ។|
      block |តស្សុទ្ទានំ|
  block |៨។ វរុណវគ្គោ|
    block |៧១។ វរុណជាតកំ|
      count |៧១|
        block |យោ បុព្ពេ ករណីយានិ បច្ឆា សោ កាតុមិច្ឆតិ|
        block |វរុណកដ្ឋ ភញ្ជោវ ស បច្ឆា មនុតប្បតីតិ។|
      stand |វរុណជាតកំ បឋមំ។|
    block |៧២។ សីលវហត្ថិជាតកំ|
      count |៧២|
        block |អកតញ្ញុស្ស បោសស្ស និច្ចំ វិវរទស្សិនោ|
        block |សព្ពំ ចេ បថវិំ ទជ្ជា នេវ នំ អភិរាធយេតិ។|
      stand |សីលវហត្ថិជាតកំ ទុតិយំ។|
    block |៧៣។ សច្ចំកិរជាតកំ|
      count |៧៣|
        block |សច្ចំ កិរេវមាហំសុ នរា ឯកច្ចិយា ឥធ|
        block |កដ្ឋំ និប្លវិតំ សេយ្យោ ន ត្វេវេកច្ចិយោ នរោតិ។|
      stand |សច្ចំកិរជាតកំ តតិយំ។|
    block |៧៤។ រុក្ខធម្មជាតកំ|
      count |៧៤|
        block |សាធូ សម្ពហុលា ញាតី អបិ រុក្ខា អរញ្ញជា|
        block |វាតោ វហតិ ឯកដ្ឋំ ព្រហន្តម្បិ វនប្បតិន្តិ។|
      stand |រុក្ខធម្មជាតកំ ចតុត្ថំ។|
    block |៧៥។ មច្ឆជាតកំ|
      count |៧៥|
        block |អភិត្ថនយ បជ្ជុន្ន និធិំ កាកស្ស នាសយ|
        block |កាកំ សោកាយ រន្ធេហិ មញ្ច សោកា បមោចយាតិ។|
      stand |មច្ឆជាតកំ បញ្ចមំ។|
    block |៧៦។ អសង្កិយជាតកំ|
      count |៧៦|
        block |អសង្កិយោម្ហិ គាមម្ហិ អរញ្ញេ នត្ថិ មេ ភយំ|
        block |ឧជុំ មគ្គំ សមារូឡ្ហោ មេត្តាយ ករុណាយ ចាតិ។|
      stand |អសង្កិយជាតកំ ឆដ្ឋំ។|
    block |៧៧។ មហាសុបិនជាតកំ|
      count |៧៧|
        block |ឧសភា រុក្ខា គាវិយោ គវា ច អស្សោ កំសោ សិង្គាលី ច កុម្ភោ|
        block |បោក្ខរណី ច អបាកចន្ទនំ លាពូនិ សីទន្តិ សិលា ប្លវន្តិ។|
        block |មណ្ឌូកិយោ កណ្ហសប្បេ គិលន្តិ កាកំ សុបណ្ណា បរិវារយន្តិ|
        block |តសា វកា ឯឡកានំ ភយាហិ វិបរិយាសោ វត្តតិ នយិធ មត្ថីតិ។|
      stand |មហាសុបិនជាតកំ សត្តមំ។|
    block |៧៨។ ឥល្លិសជាតកំ|
      count |៧៨|
        block |ឧភោ ខញ្ជា ឧភោ កុណី ឧភោ វិសមចក្ខុកា|
        block |ឧភិន្នំ បិឡកា ជាតា នាហំ បស្សាមិ ឥល្លិសន្តិ។|
      stand |ឥល្លិសជាតកំ អដ្ឋមំ។|
    block |៧៩។ ខរស្សរជាតកំ|
      count |៧៩|
        block |យតោ វិលុត្តា ច ហតា ច គាវោ ទឌ្ឍានិ គេហានិ ជនោ ច នីតោ|
        block |អថាគមា បុត្តហតាយ បុត្តោ ខរស្សរំ ឌិណ្ឌិមំ វាទយន្តោតិ។|
      stand |ខរស្សរជាតកំ នវមំ។|
    block |៨០។ ភីមសេនជាតកំ|
      count |៨០|
        block |យំ តេ បវិកត្ថិតំ បុរេ អថ តេ បូតិសរា សជន្តិ បច្ឆា|
        block |ឧភយំ ន សមេតិ ភីមសេន យុទ្ធកថា ច ឥទញ្ច តេ វិហញ្ញន្តិ។|
        block |វរុណា អកតញ្ញូវរេ តុ សច្ចវរំ សវនប្បតិនា ច អភិត្ថនយ|
        block |ករុណាយ សិលាប្លវ ឥល្លិសតោ បុន ឌិណ្ឌិមបូតិសរេន ទសាតិ។|
      stand |ភីមសេនជាតកំ ទសមំ។|
      stand |វរុណវគ្គោ អដ្ឋមោ។|
      block |តស្សុទ្ទានំ|
  block |៩។ អបាយិម្ហវគ្គោ|
    block |៨១។ សុរាបានជាតកំ|
      count |៨១|
        block |អបាយិម្ហ អនច្ចិម្ហ អគាយិម្ហ រុទិម្ហ ច|
        block |វិសញ្ញិករណិំ បិត្វា ទិដ្ឋា នាហុម្ហ វានរាតិ។|
      stand |សុរាបានជាតកំ បឋមំ។|
    block |៨២។ មិត្តវិន្ទកជាតកំ|
      count |៨២|
        block |អតិក្កម្ម រមណកំ សទាមត្តញ្ច ទូភកំ|
        block |ស្វាសិ បាសាណមាសីនោ យស្មា ជីវំ ន មោក្ខសីតិ។|
      stand |មិត្តវិន្ទកជាតកំ ទុតិយំ។|
    block |៨៣។ កាលកណ្ណិជាតកំ|
      count |៨៣|
        block |មិត្តោ ហវេ សត្តបទេន ហោតិ សហាយោ បន ទ្វាទសកេន ហោតិ|
        block |មាសឌ្ឍមាសេន ច ញាតិ ហោតិ តតុត្តរិំ អត្តសមោបិ ហោតិ|
        block |សោហំ កថំ អត្តសុខស្ស ហេតុ ចិរសន្ថុតំ កាឡកណ្ណិំ ជហេយ្យន្តិ។|
      stand |កាលកណ្ណិជាតកំ តតិយំ។|
    block |៨៤។ អត្ថស្សទ្វារជាតកំ|
      count |៨៤|
        block |អារោគ្យមិច្ឆេ បរមញ្ច លាភំ សីលញ្ច វុទ្ធានុមតំ សុតញ្ច|
        block |ធម្មានុវត្តី ច អលីនតា ច អត្ថស្ស ទ្វារា បមុខា ឆឡេតេតិ។|
      stand |អត្ថស្សទ្វារជាតកំ ចតុត្ថំ។|
    block |៨៥។ កិំបក្កជាតកំ|
      count |៨៥|
        block |អាយតិំ ទោសំ នាញ្ញាយ យោ កាមេ បដិសេវតិ|
        block |វិបាកន្តេ ហនន្តិ នំ កិំបក្កមិវ ភក្ខិតន្តិ។|
      stand |កិំបក្កជាតកំ បញ្ចមំ។|
    block |៨៦។ សីលវីមំសកជាតកំ|
      count |៨៦|
        block |សីលំ កិរេវ កល្យាណំ សីលំ លោកេ អនុត្តរំ|
        block |បស្ស ឃោរវិសោ នាគោ សីលវាតិ ន ហញ្ញតីតិ។|
      stand |សីលវីមំសកជាតកំ ឆដ្ឋំ។|
    block |៨៧។ មង្គលជាតកំ|
      count |៨៧|
        block |យស្ស មង្គលា សមូហតាសេ ឧប្បាតា សុបិនា ច លក្ខណា ច|
        block |សោ មង្គលទោសវីតិវត្តោ យុគយោគាធិគតោ ន ជាតុមេតីតិ។|
      stand |មង្គលជាតកំ សត្តមំ។|
    block |៨៨។ សារម្ភជាតកំ|
      count |៨៨|
        block |កល្យាណិមេវ មុញ្ចេយ្យ ន ហិ មុញ្ចេយ្យ បាបិកំ|
        block |មោក្ខោ កល្យាណិយា សាធុ មុត្វា តប្បតិ បាបិកន្តិ។|
      stand |សារម្ភជាតកំ អដ្ឋមំ។|
    block |៨៩។ កុហកជាតកំ|
      count |៨៩|
        block |វាចាវ កិរ តេ អាសិ សណ្ហា សខិលភាណិនោ|
        block |តិណមត្តេ អសជ្ជិត្ថោ នោ ច និក្ខសតំ ហរន្តិ។|
      stand |កុហកជាតកំ នវមំ។|
    block |៩០។ អកតញ្ញុជាតកំ|
      count |៩០|
        block |យោ បុព្ពេ កតកល្យាណោ កតត្ថោ នាវពុជ្ឈតិ|
        block |បច្ឆា កិច្ចេ សមុប្បន្នេ កត្តារំ នាធិគច្ឆតីតិ។|
        block |អបាយិម្ហ ច ទូភកំ សត្តបទំ ឆឡទ្វរ ច អាយតិនា ច បុន|
        block |អហិសីលវ មង្គលិ បាបិកស្សា សតំនិក្ខ កតត្ថវរេន ទសាតិ។|
      stand |អកតញ្ញុជាតកំ ទសមំ។|
      stand |អបាយិម្ហវគ្គោ នវមោ។|
      block |តស្សុទ្ទានំ|
  block |១០។ លិត្តវគ្គោ|
    block |៩១។ លិត្តជាតកំ|
      count |៩១|
        block |លិត្តំ បរមេន តេជសា គិលមក្ខំ បុរិសោ ន ពុជ្ឈតិ|
        block |គិល រេ គិល បាបធុត្តក បច្ឆា តេ កដុកំ ភវិស្សតីតិ។|
      stand |លិត្តជាតកំ បឋមំ។|
    block |៩២។ មហាសារជាតកំ|
      count |៩២|
        block |ឧក្កដ្ឋេ សូរមិច្ឆន្តិ មន្តីសុ អកុតូហលំ|
        block |បិយញ្ច អន្នបានម្ហិ អត្ថេ ជាតេ ច បណ្ឌិតន្តិ។|
      stand |មហាសារជាតកំ ទុតិយំ។|
    block |៩៣។ វិសាសភោជនជាតកំ|
      count |៩៣|
        block |ន វិស្សសេ អវិស្សត្ថេ វិស្សត្ថេបិ ន វិស្សសេ|
        block |វិស្សាសា ភយមន្វេតិ សីហំវ មិគមាតុកាតិ។|
      stand |វិសាសភោជនជាតកំ តតិយំ។|
    block |៩៤។ លោមហំសជាតកំ|
      count |៩៤|
        block |សោតត្តោ សោសិន្ទោ ចេវ ឯកោ ភិំសនកេ វនេ|
        block |នគ្គោ ន ចគ្គិមាសីនោ ឯសនាបសុតោ មុនីតិ។|
      stand |លោមហំសជាតកំ ចតុត្ថំ។|
    block |៩៥។ មហាសុទស្សនជាតកំ|
      count |៩៥|
        block |អនិច្ចា វត សង្ខារា ឧប្បាទវយធម្មិនោ|
        block |ឧប្បជ្ជិត្វា និរុជ្ឈន្តិ តេសំ វូបសមោ សុខោតិ។|
      stand |មហាសុទស្សនជាតកំ បញ្ចមំ។|
    block |៩៦។ តេលបត្តជាតកំ|
      count |៩៦|
        block |សមតិត្តិកំ អនវសេកំ តេលបត្តំ យថា បរិហរេយ្យ|
        block |ឯវំ សចិត្តមនុរក្ខេ បត្ថយានោ ទិសំ អគតបុព្ពន្តិ។|
      stand |តេលបត្តជាតកំ ឆដ្ឋំ។|
    block |៩៧។ នាមសិទ្ធិជាតកំ|
      count |៩៧|
        block |ជីវកញ្ច មតំ ទិស្វា ធនបាលិញ្ច ទុគ្គតំ|
        block |បន្ថកញ្ច វនេ មូឡ្ហំ បាបកោ បុនរាគតោតិ។|
      stand |នាមសិទ្ធិជាតកំ សត្តមំ។|
    block |៩៨។ កូដវាណិជជាតកំ|
      count |៩៨|
        block |សាធុ ខោ បណ្ឌិតោ នាម ន ត្វេវ អតិបណ្ឌិតោ|
        block |អតិបណ្ឌិតេន បុត្តេន មនម្ហិ ឧបកូឡិតោតិ។|
      stand |កូដវាណិជជាតកំ អដ្ឋមំ។|
    block |៩៩។ បរោសហស្សជាតកំ|
      count |៩៩|
        block |បរោសហស្សម្បិ សមាគតានំ កន្ទេយ្យុំ តេ វស្សសតំ អបញ្ញា|
        block |ឯកោវ សេយ្យោ បុរិសោ សបញ្ញោ យោ ភាសិតស្ស វិជានាតិ អត្ថន្តិ។|
      stand |បរោសហស្សជាតកំ នវមំ។|
    block |១០០។ អសាតរូបជាតកំ|
      count |១០០|
        block |អសាតំ សាតរូបេន បិយរូបេន អប្បិយំ|
        block |ទុក្ខំ សុខស្ស រូបេន បមត្តមតិវត្តតីតិ។|
        block |គិលមក្ខកុតូហល មាតុកស្សា មុនិនា ច អនិច្ចត បត្តវរំ|
        block |ធនបាលិវរោ អតិបណ្ឌិតកោ សបរោសហស្សអសាតទសាតិ។|
      stand |អសាតរូបជាតកំ ទសមំ។|
      stand |លិត្តវគ្គោ ទសមោ។|
      block |តស្សុទ្ទានំ|
      stand |មជ្ឈិមោ បណ្ណាសកោ។|
  block |១១។ បរោសតវគ្គោ|
    block |១០១។ បរោសតជាតកំ|
      count |១០១|
        block |បរោសតំ ចេបិ សមាគតានំ ឈាយេយ្យុំ តេ វស្សសតំ អបញ្ញា|
        block |ឯកោវ សេយ្យោ បុរិសោ សបញ្ញោ យោ ភាសិតស្ស វិជានាតិ អត្ថន្តិ។|
      stand |បរោសតជាតកំ បឋមំ។|
    block |១០២។ បណ្ណិកជាតកំ|
      count |១០២|
        block |យោ ទុក្ខផុដ្ឋាយ ភវេយ្យ តាណំ សោ មេ បិតា ទុព្ភិ វនេ ករោតិ|
        block |សា កស្ស កន្ទាមិ វនស្ស មជ្ឈេ យោ តាយិតា សោ សហសំ ករោតីតិ។|
      stand |បណ្ណិកជាតកំ ទុតិយំ។|
    block |១០៣។ វេរិជាតកំ|
      count |១០៣|
        block |យត្ថ វេរី និវិសតិ ន វសេ តត្ថ បណ្ឌិតោ|
        block |ឯករត្តំ ទិរត្តំ វា ទុក្ខំ វសតិ វេរិសូតិ។|
      stand |វេរិជាតកំ តតិយំ។|
    block |១០៤។ មិត្តវិន្ទកជាតកំ|
      count |១០៤|
        block |ចតុព្ភិ អដ្ឋជ្ឈគមា អដ្ឋាហិបិ ច សោឡស|
        block |សោឡសាហិ ច ពាត្តិំស អត្រិច្ឆំ ចក្កមាសទោ|
        block |ឥច្ឆាហតស្ស បោសស្ស ចក្កំ ភមតិ មត្ថកេតិ។|
      stand |មិត្តវិន្ទកជាតកំ ចតុត្ថំ។|
    block |១០៥។ ទុព្ពលកដ្ឋជាតកំ|
      count |១០៥|
        block |ពហុម្បេតំ វនេ កដ្ឋំ វាតោ ភញ្ជតិ ទុព្ពលំ|
        block |តស្ស ចេ ភាយសី នាគ កិសោ នូន ភវិស្សសីតិ។|
      stand |ទុព្ពលកដ្ឋជាតកំ បញ្ចមំ។|
    block |១០៦។ ឧទញ្ចនីជាតកំ|
      count |១០៦|
        block |សុខំ វត មំ ជីវន្តំ បចមានា ឧទញ្ចនី|
        block |ចោរី ជាយប្បវាទេន តេលំ លោណញ្ច យាចតីតិ។|
      stand |ឧទញ្ចនីជាតកំ ឆដ្ឋំ។|
    block |១០៧។ សាលិត្តកជាតកំ|
      count |១០៧|
        block |សាធុ ខោ សិប្បកំ នាម អបិ យាទិស កីទិសំ|
        block |បស្ស ខញ្ជប្បហារេន លទ្ធា គាមា ចតុទ្ទិសាតិ។|
      stand |សាលិត្តកជាតកំ សត្តមំ។|
    block |១០៨។ ពាហិយជាតកំ|
      count |១០៨|
        block |សិក្ខេយ្យ សិក្ខិតព្ពានិ សន្តិ តច្ឆន្ទិនោ ជនា|
        block |ពាហិយា ហិ សុហន្នេន រាជានមភិរាធយីតិ។|
      stand |ពាហិយជាតកំ អដ្ឋមំ។|
    block |១០៩។ កុណ្ឌបូវជាតកំ|
      count |១០៩|
        block |យថន្នោ បុរិសោ ហោតិ តថន្នា តស្ស ទេវតា|
        block |អាហរេតំ កុណ្ឌបូវំ មា មេ ភាគំ វិនាសយាតិ។|
      stand |កុណ្ឌបូវជាតកំ នវមំ។|
    block |១១០។ សព្ពសំហារកបញ្ហជាតកំ|
      count |១១០|
        block |សព្ពសំហារកោ នត្ថិ សុទ្ធំ កង្គុ បវាយតិ|
        block |អលិកំ ភាយតិយំ ធុត្តី សច្ចមាហ មហល្លិកាតិ។|
        block |សបរោសត តាយិត វេរី បុន ភមចក្កថ នាគសិរិវ្ហយនោ|
        block |សុខកញ្ច វត សិប្បក ពាហិយា កុណ្ឌបូវ មហល្លិកកា ច ទសាតិ។|
      stand |សព្ពសំហារកបញ្ហជាតកំ ទសមំ។|
      stand |បរោសតវគ្គោ ឯកាទសមោ។|
      block |តស្សុទ្ទានំ|
  block |១២។ ហំចិវគ្គោ|
    block |១១១។ គទ្រភបញ្ហជាតកំ|
      count |១១១|
        block |ហំចិ តុវំ ឯវមញ្ញសិ សេយ្យោ បុត្តេន បិតាតិ រាជសេដ្ឋ|
        block |ហន្ទស្សតរស្ស តេ អយំ អស្សតរស្ស ហិ គទ្រភោ បិតាតិ។|
      stand |គទ្រភបញ្ហជាតកំ បឋមំ។|
    block |១១២។ អមរាទេវីបញ្ហជាតកំ|
      count |១១២|
        block |យេន សត្តុពិលង្គា ច ទិគុណបលាសោ ច បុប្ផិតោ|
        block |យេន ទទាមិ តេន វទាមិ យេន ន ទទាមិ ន តេន វទាមិ|
        block |ឯស មគ្គោ យវមជ្ឈកស្ស ឯតំ ឆន្នបថំ វិជានាហីតិ។|
      stand |អមរាទេវីបញ្ហជាតកំ ទុតិយំ។|
    block |១១៣។ សិង្គាលជាតកំ|
      count |១១៣|
        block |សទ្ទហាសិ សិង្គាលស្ស សុរាបីតស្ស ព្រាហ្មណ|
        block |សិប្បិកានំ សតំ នត្ថិ កុតោ កំសសតា ទុវេតិ។|
      stand |សិង្គាលជាតកំ តតិយំ។|
    block |១១៤។ មិតចិន្តិជាតកំ|
      count |១១៤|
        block |ពហុចិន្តី អប្បចិន្តី ឧភោ ជាលេ អពជ្ឈរេ|
        block |មិតចិន្តី បមោចេសី ឧភោ តត្ថ សមាគតាតិ។|
      stand |មិតចិន្តិជាតកំ ចតុត្ថំ។|
    block |១១៥។ អនុសាសិកជាតកំ|
      count |១១៥|
        block |យាយញ្ញ មនុសាសតិ សយំ លោលុប្បចារិនី|
        block |សាយំ វិបក្ខិកា សេតិ ហតា ចក្កេន សាសិកាតិ។|
      stand |អនុសាសិកជាតកំ បញ្ចមំ។|
    block |១១៦។ ទុព្ពចជាតកំ|
      count |១១៦|
        block |អតិករមករាចរិយ មយ្ហម្បេតំ ន រុច្ចតិ|
        block |ចតុត្ថេ លង្ឃយិត្វាន បញ្ចមាយសិ អាវុតោតិ។|
      stand |ទុព្ពចជាតកំ ឆដ្ឋំ។|
    block |១១៧។ តិត្តិរជាតកំ|
      count |១១៧|
        block |អច្ចុគ្គតាតិលបតា អតិវេលំ បភាសិតា|
        block |វាចា ហនតិ ទុម្មេធំ តិត្តិរំវាតិវស្សិតន្តិ។|
      stand |តិត្តិរជាតកំ សត្តមំ។|
    block |១១៨។ វដ្ដកជាតកំ|
      count |១១៨|
        block |នាចិន្តយន្តោ បុរិសោ វិសេសមធិគច្ឆតិ|
        block |ចិន្តិតស្ស ផលំ បស្ស មុត្តោស្មិ វធពន្ធនាតិ។|
      stand |វដ្ដកជាតកំ អដ្ឋមំ។|
    block |១១៩។ អកាលរាវិជាតកំ|
      count |១១៩|
        block |អមាតាបិតរសំវទ្ធោ អនាចេរកុលេ វសំ|
        block |នាយំ កាលំ អកាលំ វា អភិជានាតិ កុក្កុដោតិ។|
      stand |អកាលរាវិជាតកំ នវមំ។|
    block |១២០។ ពន្ធនមោក្ខជាតកំ|
      count |១២០|
        block |អពទ្ធា តត្ថ ពជ្ឈន្តិ យត្ថ ពាលា បភាសរេ|
        block |ពទ្ធាបិ តត្ថ មុច្ចន្តិ យត្ថ ធីរា បភាសរេតិ។|
        block |អថ គទ្រភ សត្តុវ កំសសតំ ពហុចិន្តិ សាសិកាយាតិករ|
        block |អតិវេល វិសេសមនាចរិយោវ ធីរាបភាសរតេន ទសាតិ។|
      stand |ពន្ធនមោក្ខជាតកំ ទសមំ។|
      stand |ហំចិវគ្គោ ទ្វាទសមោ។|
      block |តស្សុទ្ទានំ|
  block |១៣។ កុសនាឡិវគ្គោ|
    block |១២១។ កុសនាឡិជាតកំ|
      count |១២១|
        block |ករេ សរិក្ខោ អថ វាបិ សេដ្ឋោ និហីនកោ វាបិ ករេយ្យ ឯកោ|
        block |ករេយ្យុមេតេ ព្យសនេ ឧត្តមត្ថំ យថា អហំ កុសនាឡិ រុចាយន្តិ។|
      stand |កុសនាឡិជាតកំ បឋមំ។|
    block |១២២។ ទុម្មេធជាតកំ|
      count |១២២|
        block |យសំ លទ្ធាន ទុម្មេធោ អនត្ថំ ចរតិ អត្តនោ|
        block |អត្តនោ ច បរេសញ្ច ហិំសាយ បដិបជ្ជតីតិ។|
      stand |ទុម្មេធជាតកំ ទុតិយំ។|
    block |១២៣។ នង្គលីសជាតកំ|
      count |១២៣|
        block |អសព្ពត្ថគាមិំ វាចំ ពាលោ សព្ពត្ថ ភាសតិ|
        block |នាយំ ទធិំ វេទិ ន នង្គលីសំ ទធិប្បយំ មញ្ញតិ នង្គលីសន្តិ។|
      stand |នង្គលីសជាតកំ តតិយំ។|
    block |១២៤។ អម្ពជាតកំ|
      count |១២៤|
        block |វាយមេថេវ បុរិសោ ន និព្ពិន្ទេយ្យ បណ្ឌិតោ|
        block |វាយាមស្ស ផលំ បស្ស ភុត្តា អម្ពា អនីតិហន្តិ។|
      stand |អម្ពជាតកំ ចតុត្ថំ។|
    block |១២៥។ កដាហកជាតកំ|
      count |១២៥|
        block |ពហុម្បិ សោ វិកត្ថេយ្យ អញ្ញំ ជនបទំ គតោ|
        block |អន្វាគន្ត្វាន ទូសេយ្យ ភុញ្ជ ភោគេ កដាហកាតិ។|
      stand |កដាហកជាតកំ បញ្ចមំ។|
    block |១២៦។ អសិលក្ខណជាតកំ|
      count |១២៦|
        block |តទេវេកស្ស កល្យាណំ តទេវេកស្ស បាបកំ|
        block |តស្មា សព្ពំ ន កល្យាណំ សព្ពំ វាបិ ន បាបកន្តិ។|
      stand |អសិលក្ខណជាតកំ ឆដ្ឋំ។|
    block |១២៧។ កលណ្ឌុកជាតកំ|
      count |១២៧|
        block |តេ ទេសា តានិ វត្ថូនិ អហញ្ច វនគោចរោ|
        block |អនុវិច្ច ខោ តំ គណ្ហេយ្យុំ បិវ ខីរំ កលណ្ឌុកាតិ។|
      stand |កលណ្ឌុកជាតកំ សត្តមំ។|
    block |១២៨។ ពិឡារវតជាតកំ|
      count |១២៨|
        block |យោ វេ ធម្មំ ធជំ កត្វា និគូឡ្ហោ បាបមាចរេ|
        block |វិស្សាសយិត្វា ភូតានិ ពិឡារំ នាម តំ វតន្តិ។|
      stand |ពិឡារវតជាតកំ អដ្ឋមំ។|
    block |១២៩។ អគ្គិកភារទ្វាជជាតកំ|
      count |១២៩|
        block |នាយំ សិខា បុញ្ញហេតុ ឃាសហេតុ អយំ សិខា|
        block |នាង្គុដ្ឋគណនំ យាតិ អលំ តេ ហោតុ អគ្គិកាតិ។|
      stand |អគ្គិកភារទ្វាជជាតកំ នវមំ។|
    block |១៣០។ កោសិយជាតកំ|
      count |១៣០|
        block |យថា វាចា ច ភុញ្ជស្សុ យថា ភុត្តញ្ច ព្យាហរ|
        block |ឧភយំ តេ ន សមេតិ វាចា ភុត្តញ្ច កោសិយេតិ។|
        block |កុសនាឡិសិរិវ្ហយនោ ច យសំ ទធិ មម្ព កដាហកបញ្ចមកោ|
        block |អថ បាបក ខីរ ពិឡារវតំ សិខិ កោសិយសវ្ហយនេន ទសាតិ។|
      stand |កោសិយជាតកំ ទសមំ។|
      stand |កុសនាឡិវគ្គោ តេរសមោ។|
      block |តស្សុទ្ទានំ|
  block |១៤។ អសម្បទានវគ្គោ|
    block |១៣១។ អសម្បទានជាតកំ|
      count |១៣១|
        block |អសម្បទានេនិតរីតរស្ស ពាលស្ស មិត្តានិ កលី ភវន្តិ|
        block |តស្មា ហរាមិ ភុសំ អឌ្ឍមានំ មា មេ មិត្តិ ជីយិត្ថ សស្សតាយន្តិ។|
      stand |អសម្បទានជាតកំ បឋមំ។|
    block |១៣២។ ភីរុកជាតកំ|
      count |១៣២|
        block |កុសលូបទេសេ ធិតិយា ទឡ្ហាយ ច អនិវត្តិតត្តាភយភីរុតាយ ច|
        block |ន រក្ខសីនំ វសមាគមិម្ហសេ ស សោត្ថិភាវោ មហតា ភយេន មេតិ។|
      stand |ភីរុក ជាតកំ ទុតិយំ។|
    block |១៣៣។ ឃតាសនជាតកំ|
      count |១៣៣|
        block |ខេមំ យហិំ តត្ថ អរី ឧទីរិតោ ទកស្ស មជ្ឈេ ជលតេ ឃតាសនោ|
        block |ន អជ្ជ វាសោ មហិយា មហីរុហេ ទិសា ភជវ្ហោ សរណាជ្ជ នោ ភយន្តិ។|
      stand |ឃតាសនជាតកំ តតិយំ។|
    block |១៣៤។ ឈានសោធនជាតកំ|
      count |១៣៤|
        block |យេ សញ្ញិនោ តេបិ ទុគ្គតា យេបិ អសញ្ញិនោ តេបិ ទុគ្គតា|
        block |ឯតំ ឧភយំ វិវជ្ជយ តំ សមាបត្តិសុខំ អនង្គណន្តិ។|
      stand |ឈានសោធនជាតកំ ចតុត្ថំ។|
    block |១៣៥។ ចន្ទាភជាតកំ|
      count |១៣៥|
        block |ចន្ទាភំ សូរិយាភញ្ច យោធ បញ្ញាយ គាធតិ។|
        block |អវិតក្កេន ឈានេន ហោតិ អាភស្សរូបគោតិ។|
      stand |ចន្ទាភជាតកំ បញ្ចមំ។|
    block |១៣៦។ សុវណ្ណហំសជាតកំ|
      count |១៣៦|
        block |យំ លទ្ធំ តេន តុដ្ឋព្ពំ អតិលោភោ ហិ បាបកោ|
        block |ហំសរាជំ គហេត្វាន សុវណ្ណា បរិហាយថាតិ។|
      stand |សុវណ្ណហំសជាតកំ ឆដ្ឋំ។|
    block |១៣៧។ ពព្ពុជាតកំ|
      count |១៣៧|
        block |យត្ថេកោ លភតេ ពព្ពុ ទុតិយោ តត្ថ ជាយតិ|
        block |តតិយោ ច ចតុត្ថោ ច ឥទំ តេ ពព្ពុកា ពិលន្តិ។|
      stand |ពព្ពុជាតកំ សត្តមំ។|
    block |១៣៨។ គោធជាតកំ|
      count |១៣៨|
        block |កិំ តេ ជដាហិ ទុម្មេធ កិំ តេ អជិនសាដិយា|
        block |អព្ភន្តរំ តេ គហនំ ពាហិរំ បរិមជ្ជសីតិ។|
      stand |គោធជាតកំ អដ្ឋមំ។|
    block |១៣៩។ ឧភតោភដ្ឋជាតកំ|
      count |១៣៩|
        block |អក្ខី ភិន្នា បដោ នដ្ឋោ សខិគេហេ ច ភណ្ឌនំ|
        block |ឧភតោ បទុដ្ឋា កម្មន្តា ឧទកម្ហិ ថលម្ហិ ចាតិ។|
      stand |ឧភតោភដ្ឋជាតកំ នវមំ។|
    block |១៤០។ កាកជាតកំ|
      count |១៤០|
        block |និច្ចំ ឧព្ពិគ្គហទយា សព្ពលោកវិហេសកា|
        block |តស្មា នេសំ វសា នត្ថិ កាកានម្ហាក ញាតិនន្តិ។|
        block |ឥតរីតរ រក្ខសិ ខេមិយោ ច បរោសតបញ្ហេន អាភស្សរោ បុន|
        block |អថ ហំសវរុត្តមពព្ពុជដំ បដនដ្ឋក កាកវរេន ទសាតិ។|
      stand |កាកជាតកំ ទសមំ។|
      stand |អសម្បទានវគ្គោ ចុទ្ទសមោ។|
      block |តស្សុទ្ទានំ|
  block |១៥។ កកណ្ដកវគ្គោ|
    block |១៤១។ គោធជាតកំ|
      count |១៤១|
        block |ន បាបជនសំសេវី អច្ចន្តសុខមេធតិ|
        block |គោធាកុលំ កកណ្ដាវ កលិំ បាបេតិ អត្តនន្តិ។|
      stand |គោធជាតកំ បឋមំ។|
    block |១៤២។ សិង្គាលជាតកំ|
      count |១៤២|
        block |ឯតញ្ហិ តេ ទុរាជានំ យំ សេសិ មតសាយិកំ|
        block |យស្ស តេ កឌ្ឍមានស្ស ហត្ថា ទណ្ឌោ ន មុច្ចតីតិ។|
      stand |សិង្គាលជាតកំ ទុតិយំ។|
    block |១៤៣។ វិរោចជាតកំ|
      count |១៤៣|
        block |លសី ច តេ និប្ផលិតា មត្ថកោ ច បទាលិតោ|
        block |សព្ពា តេ ផាសុកា ភគ្គា អជ្ជ ខោ ត្វំ វិរោចសីតិ។|
      stand |វិរោចជាតកំ តតិយំ។|
    block |១៤៤។ នង្គុដ្ឋជាតកំ|
      count |១៤៤|
        block |ពហុម្បេតំ អសព្ភិ ជាតវេទ យំ តំ វាលធិនាភិបូជយាម|
        block |មំសារហស្ស នត្ថជ្ជ មំសំ នង្គុដ្ឋម្បិ ភវំ បដិគ្គហាតូតិ។|
      stand |នង្គុដ្ឋជាតកំ ចតុត្ថំ។|
    block |១៤៥។ រាធជាតកំ|
      count |១៤៥|
        block |ន ត្វំ រាធ វិជានាសិ អឌ្ឍរត្តេ អនាគតេ|
        block |អព្យយតំ វិលបសិ វិរត្តា កោសិយាយនេតិ។|
      stand |រាធជាតកំ បញ្ចមំ។|
    block |១៤៦។ សមុទ្ទកាកជាតកំ|
      count |១៤៦|
        block |អបិ នុ ហនុកា សន្តា មុខញ្ច បរិសុស្សតិ|
        block |ឱរមាម ន បារេម បូរតេវ មហោទធីតិ។|
      stand |សមុទ្ទកាកជាតកំ ឆដ្ឋំ។|
    block |១៤៧។ បុប្ផរត្តជាតកំ|
      count |១៤៧|
        block |នយិទំ ទុក្ខំ អទុំ ទុក្ខំ យំ មំ តុទតិ វាយសោ|
        block |យំ សាមា បុប្ផរត្តេន កត្តិកំ នានុភោស្សតីតិ។|
      stand |បុប្ផរត្តជាតកំ សត្តមំ។|
    block |១៤៨។ សិង្គាលជាតកំ|
      count |១៤៨|
        block |នាហំ បុនំ ន ច បុនំ ន ចាបិ អបុនប្បុនំ|
        block |ហត្ថិពោន្ទិំ បវេក្ខាមិ តថា ហិ ភយតជ្ជិតោតិ។|
      stand |សិង្គាលជាតកំ អដ្ឋមំ។|
    block |១៤៩។ ឯកបណ្ណជាតកំ|
      count |១៤៩|
        block |ឯកបណ្ណោ អយំ រុក្ខោ ន ភូម្យា ចតុរង្គុលោ|
        block |ផលេន វិសកប្បេន មហាយំ កិំ ភវិស្សតីតិ។|
      stand |ឯកបណ្ណជាតកំ នវមំ។|
    block |១៥០។ សញ្ជីវជាតកំ|
      count |១៥០|
        block |អសន្តំ យោ បគ្គណ្ហាតិ អសន្តំ ចូបសេវតិ|
        block |តមេវ ឃាសំ កុរុតេ ព្យគ្ឃោ សញ្ជីវកោ យថាតិ។|
        block |សុខមេធតិ ទណ្ឌវរោ ច បុន លសិ វាលធិ បញ្ចមរាធវរោ|
        block |សមហោទធិ កត្តិក ពោន្ទិ បុន ចតុរង្គុលព្យគ្ឃវរេន ទសាតិ។|
        block |អបណ្ណកំ សីលវគ្គកុរុង្គ កុលាវកំ អត្ថកាមេន បញ្ចមំ|
        block |អាសីសោ ឥត្ថិវរុណំ អបាយិ លិត្តវគ្គេន តេ ទស|
        block |បរោសតំ ហំចិ កុសនាឡិ អសម្បទំ កកណ្ដកវគ្គោ។|
      stand |សញ្ជីវជាតកំ ទសមំ។|
      stand |កកណ្ដក វគ្គោ បន្នរសមោ។|
      block |តស្សុទ្ទានំ|
      stand |ឧបរិមោ បណ្ណាសកោ។|
      block |អថ វគ្គុទ្ទានំ|
      stand |ឯកនិបាតម្ហិលង្កតន្តិ។|
      stand |ឯកកនិបាតំ និដ្ឋិតំ។|
