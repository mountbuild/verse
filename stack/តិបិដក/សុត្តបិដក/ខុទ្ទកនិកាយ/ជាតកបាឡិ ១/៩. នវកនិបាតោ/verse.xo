block |៩។ នវកនិបាតោ|
  count |  |
  block |៤២៧។ គិជ្ឈជាតកំ ១|
  count |១|
    block |បរិសង្កុបថោ នាម គិជ្ឈបន្ថោ សនន្តនោ|
    block |តត្រាសិ មាតាបិតរោ គិជ្ឈោ បោសេសិ ជិណ្ណកេ|
    block |តេសំ អជគរមេទំ អច្ចហាសិ ពហុត្តសោ។|
  count |២|
    block |បិតា ច បុត្តំ អវច ជានំ ឧច្ចំ បបាតិនំ|
    block |សុបត្តំ ថាមសម្បន្នំ តេជស្សិំ ទូរគាមិនំ។|
  count |៣|
    block |បរិប្លវន្តំ បថវិំ យទា តាត វិជានហិ|
    block |សាគរេន បរិក្ខិត្តំ ចក្កំវ បរិមណ្ឌលំ|
    block |តតោ តាត និវត្តស្សុ មាស្សុ ឯត្តោ បរំ គមិ។|
  count |៤|
    block |ឧទបត្តោសិ វេគេន ពលី បក្ខី ទិជុត្តមោ|
    block |ឱលោកយន្តោ វក្កង្គោ បព្ពតានិ វនានិ ច។|
  count |៥|
    block |អទ្ទស្ស បថវិំ គិជ្ឈោ យថាសាសិ បិតុស្សុតំ|
    block |សាគរេន បរិក្ខិត្តំ ចក្កំវ បរិមណ្ឌលំ។|
  count |៦|
    block |តញ្ច សោ សមតិក្កម្ម បរមេវច្ចវត្តថ|
    block |តញ្ច វាតសិខា តិក្ខា អច្ចហាសិ ពលិំ ទិជំ។|
  count |៧|
    block |នាសក្ខាតិគតោ បោសោ បុនទេវ និវត្តិតុំ|
    block |ទិជោ ព្យសនមាបាទិ វេរម្ភានំ វសំ គតោ។|
  count |៨|
    block |តស្ស បុត្តា ច ទារា ច យេ ចញ្ញេ អនុជីវិនោ|
    block |សព្ពេ ព្យសនមាបាទុំ អនោវាទករេ ទិជេ។|
  count |៩|
    block |ឯវម្បិ ឥធ វុឌ្ឍានំ យោ វាក្យំ នាវពុជ្ឈតិ|
    block |អតិសីមចរោ ទិត្តោ គិជ្ឈោវាតីតសាសនោ|
    block |ស វេ ព្យសនំ បប្បោតិ អកត្វា វុឌ្ឍសាសនន្តិ។|
  stand |គិជ្ឈជាតកំ បឋមំ។|
  count |  |
  block |៤២៨។ កោសម្ពិយជាតកំ ២|
  count |១០|
    block |បុថុសទ្ទោ សមជនោ ន ពាលោ កោចិ មញ្ញថ|
    block |សង្ឃស្មិំ ភិជ្ជមានស្មិំ នាញ្ញំ ភិយ្យោ អមញ្ញរុំ។|
  count |១១|
    block |បរិមុដ្ឋា បណ្ឌិតាភាសា វាចាគោចរភាណិនោ|
    block |យាវិច្ឆន្តិ មុខាយាមំ យេន នីតា ន តំ វិទូ។|
  count |១២|
    block |អក្កោច្ឆិ មំ អវធិ មំ អជិនិ មំ អហាសិ មេ|
    block |យេ ច តំ ឧបនយ្ហន្តិ វេរំ តេសំ ន សម្មតិ។|
  count |១៣|
    block |អក្កោច្ឆិ មំ អវធិ មំ អជិនិ មំ អហាសិ មេ|
    block |យេ ច តំ នុបនយ្ហន្តិ វេរំ តេសូបសម្មតិ។|
  count |១៤|
    block |ន ហិ វេរេន វេរានិ សម្មន្តីធ កុទាចនំ|
    block |អវេរេន ច សម្មន្តិ ឯស ធម្មោ សនន្តនោ។|
  count |១៥|
    block |បរេ ច ន វិជានន្តិ មយមេត្ថ យមាមសេ|
    block |យេ ច តត្ថ វិជានន្តិ តតោ សម្មន្តិ មេធគា។|
  count |១៦|
    block |អដ្ឋិច្ឆិន្នា បាណហរា គវស្ស ធនហារិនោ|
    block |រដ្ឋំ វិលុម្បមានានំ តេសម្បិ ហោតិ សង្គតិ|
    block |កស្មា តុម្ហាក នោ សិយា។|
  count |១៧|
    block |សចេ លភេថ និបកំ សហាយំ សទ្ធិំចរំ សាធុវិហារិធីរំ|
    block |អភិភុយ្យ សព្ពានិ បរិស្សយានិ ចរេយ្យ តេនត្តមនោ សតីមា។|
  count |១៨|
    block |នោ ចេ លភេថ និបកំ សហាយំ សទ្ធិំចរំ សាធុវិហារិធីរំ|
    block |រាជាវ រដ្ឋំ វិជិតំ បហាយ ឯកោ ចរេ មាតង្គរញ្ញេវ នាគោ។|
  count |១៩|
    block |ឯកស្ស ចរិតំ សេយ្យោ នត្ថិ ពាលេ សហាយតា|
    block |ឯកោ ចរេ ន បាបានិ កយិរា អប្បោស្សុក្កោ មាតង្គរញ្ញេវ នាគោតិ។|
  stand |កោសម្ពិយជាតកំ ទុតិយំ។|
  count |  |
  block |៤២៩។ មហាសុវជាតកំ ៣|
  count |២០|
    block |ទុមោ យទា ហោតិ ផលូបបន្នោ ភុញ្ជន្តិ នំ វិហង្គមា សម្បតន្តា|
    block |ខីណន្តិ ញត្វាន ទុមំ ផលច្ចយេ ទិសោទិសំ យន្តិ តតោ វិហង្គមា។|
  count |២១|
    block |ចរ ចារិកំ លោហិតតុណ្ឌ មាមរិ កិំ ត្វំ សុវ សុក្ខទុមម្ហិ ឈាយសិ|
    block |តទិង្ឃ មំ ព្រូហិ វសន្តសន្និភ កស្មា សុវ សុក្ខទុមំ ន រិញ្ចសិ។|
  count |២២|
    block |យេ វេ សខីនំ សខារោ ភវន្តិ បាណច្ចយេ ទុក្ខសុខេសុ ហំស|
    block |ខីណំ អខីណន្តិ ន តំ ជហន្តិ សន្តោ សតំ ធម្មមនុស្សរន្តា។|
  count |២៣|
    block |សោហំ សតំ អញ្ញតរោស្មិ ហំស ញាតី ច មេ ហោតិ សខា ច រុក្ខោ|
    block |តំ នុស្សហេ ជីវិកត្ថោ បហាតុំ ខីណន្តិ ញត្វាន ន ហេស ធម្មោ។|
  count |២៤|
    block |សាធុ សក្ខិ កតំ ហោតិ មេត្តិ សំសតិ សន្ថវោ|
    block |សចេតំ ធម្មំ រោចេសិ បាសំសោសិ វិជានតំ។|
  count |២៥|
    block |សោ តេ សុវ វរំ ទម្មិ បត្តយាន វិហង្គម|
    block |វរំ វរស្សុ វក្កង្គ យំ កិញ្ចិ មនសិច្ឆសិ។|
  count |២៦|
    block |វរញ្ច មេ ហំស ភវំ ទទេយ្យ អយញ្ច រុក្ខោ បុនរាយុំ លភេថ|
    block |សោ សាខវា ផលិមា សំវិរូឡ្ហោ មធុត្ថិកោ តិដ្ឋតុ សោភមានោ។|
  count |២៧|
    block |តំ បស្ស សម្ម ផលិមំ ឧឡារំ សហាវ តេ ហោតុ ឧទុម្ពរេន|
    block |សោ សាខវា ផលិមា សំវិរូឡ្ហោ មធុត្ថិកោ តិដ្ឋតុ សោភមានោ។|
  count |២៨|
    block |ឯវំ សក្ក សុខី ហោហិ សហ សព្ពេហិ ញាតិភិ|
    block |យថាហមជ្ជ សុខិតោ ទិស្វាន សផលំ ទុមំ។|
  count |២៩|
    block |សុវស្ស ច វរំ ទត្វា កត្វាន សផលំ ទុមំ|
    block |បក្កាមិ សហ ភរិយាយ ទេវានំ នន្ទនំ វនន្តិ។|
  stand |មហាសុវជាតកំ តតិយំ។|
  count |  |
  block |៤៣០។ ចូឡសុវជាតកំ ៤|
  count |៣០|
    block |សន្តិ រុក្ខា ហរិបត្តា ទុមា នេកផលា ពហូ|
    block |កស្មា នុ សុក្ខេ កោឡាបេ សុវស្ស និរតោ មនោ។|
  count |៣១|
    block |ផលស្ស ឧបភុញ្ជិម្ហា នេកវស្សគណេ ពហូ|
    block |អផលម្បិ វិទិត្វាន សាវ មេត្តិ យថា បុរេ។|
  count |៣២|
    block |សុខញ្ច រុក្ខំ កោឡាបំ ឱបត្តមផលំ ទុមំ|
    block |ឱហាយ សកុណា យន្តិ កិំ ទោសំ បស្សសេ ទិជ។|
  count |៣៣|
    block |យេ ផលត្ថា សម្ភជន្តិ អផលោតិ ជហន្តិ នំ|
    block |អត្តត្ថបញ្ញា ទុម្មេធា តេ ហោន្តិ បក្ខបាតិនោ។|
  count |៣៤|
    block |សាធុ សក្ខិ កតំ ហោតិ មេត្តិ សំសតិ សន្ថវោ|
    block |សចេតំ ធម្មំ រោចេសិ បាសំសោសិ វិជានតំ។|
  count |៣៥|
    block |សោ តេ សុវ វរំ ទម្មិ បត្តយាន វិហង្គម|
    block |វរំ វរស្សុ វក្កង្គ យំ កិញ្ចិ មនសិច្ឆសិ។|
  count |៣៦|
    block |អបិ នាម នំ បស្សេយ្យំ សបត្តំ សផលំ ទុមំ|
    block |ទលិទ្ទោវ និធិ លទ្ធា នន្ទេយ្យាហំ បុនប្បុនំ។|
  count |៣៧|
    block |តតោ អមតមាទាយ អភិសិញ្ចិ មហីរុហំ|
    block |តស្ស សាខា វិរូហិំសុ សីតច្ឆាយា មនោរមា។|
  count |៣៨|
    block |ឯវំ សក្ក សុខី ហោហិ សហ សព្ពេហិ ញាតិភិ|
    block |យថាហមជ្ជ សុខិតោ ទិស្វាន សផលំ ទុមំ។|
  count |៣៩|
    block |សុវស្ស ច វរំ ទត្វា កត្វាន សផលំ ទុមំ|
    block |បក្កាមិ សហ ភរិយាយ ទេវានំ នន្ទនំ វនន្តិ។|
  stand |ចូឡសុវជាតកំ ចតុត្ថំ។|
  count |  |
  block |៤៣១។ ហរិតចជាតកំ ៥|
  count |៤០|
    block |សុតំ មេតំ មហាព្រហ្មេ កាមេ ភុញ្ជតិ ហារិតោ|
  block |កច្ចេតំ វចនំ តុច្ឆំ កច្ចិ សុទ្ធោ ឥរិយ្យសិ។|
  count |៤១|
    block |ឯវមេតំ មហារាជ យថា តេ វចនំ សុតំ|
    block |កុម្មគ្គំ បដិបន្នោស្មិ មោហនេយ្យេសុ មុច្ឆិតោ។|
  count |៤២|
    block |អទុ បញ្ញា កិមត្ថិយា និបុណា សាធុចិន្តិនី|
    block |យាយ ឧប្បតិតំ រាគំ កិំ មនោ ន វិនោទយេ។|
  count |៤៣|
    block |ចត្តារោមេ មហារាជ លោកេ អតិពលា ភុសា|
    block |រាគោ ទោសោ មទោ មោហោ យត្ថ បញ្ញា ន គាធតិ។|
  count |៤៤|
    block |អរហា សីលសម្បន្នោ សុទ្ធោ ចរតិ ហារិតោ|
    block |មេធាវី បណ្ឌិតោ ចេវ ឥតិ នោ សម្មតោ ភវំ។|
  count |៤៥|
    block |មេធាវីនម្បិ ហិំសន្តិ ឥសិំ ធម្មគុណេ រតំ|
    block |វិតក្កា បាបកា រាជ សុភា រាគូបសំហិតា។|
  count |៤៦|
    block |ឧប្បន្នាយំ សរីរជោ រាគោ វណ្ណវិទូសនោ តវ|
    block |តំ បជហ ភទ្ទមត្ថុ តេ ពហុន្នាសិ មេធាវិសម្មតោ។|
  count |៤៧|
    block |តេ អន្ធការកេ កាមេ ពហុទុក្ខេ មហាវិសេ|
    block |តេសំ មូលំ គវេសិស្សំ ឆេច្ឆំ រាគំ សពន្ធនំ។|
  count |៤៨|
    block |ឥទំ វត្វាន ហារិតោ ឥសិ សច្ចបរក្កមោ|
    block |កាមរាគំ វិរាជេត្វា ព្រហ្មលោកូបគោ អហូតិ។|
  stand |ហរិតចជាតកំ បញ្ចមំ។|
  count |  |
  block |៤៣២។ បទកុសលមាណវជាតកំ ៦|
  count |៤៩|
    block |ពហុស្សុតំ ចិត្តកថិំ គង្គា វហតិ បាដលិំ|
    block |វុយ្ហមានក ភទ្ទន្តេ ឯកំ មេ ទេហិ គាថកំ។|
  count |៥០|
    block |យេន សិញ្ចន្តិ ទុក្ខិតំ យេន សិញ្ចន្តិ អាតុរំ|
    block |តស្ស មជ្ឈេ មរិស្សាមិ ជាតំ សរណតោ ភយំ។|
  count |៥១|
    block |យត្ថ ពីជានិ រូហន្តិ សត្តា យត្ថ បតិដ្ឋិតា|
    block |សា មេ សីសំ និបីឡេតិ ជាតំ សរណតោ ភយំ។|
  count |៥២|
    block |យេន ភត្តានិ បច្ចន្តិ សីតំ យេន វិហញ្ញតិ|
    block |សោ មំ ឌហតិ គត្តានិ ជាតំ សរណតោ ភយំ។|
  count |៥៣|
    block |យេន ភុត្តេន យាបេន្តិ បុថូ ព្រាហ្មណខត្តិយា|
    block |សោ មំ ភុត្តោ ព្យាបាទេតិ ជាតំ សរណតោ ភយំ។|
  count |៥៤|
    block |គិម្ហានំ បច្ឆិមេ មាសេ វាតមិច្ឆន្តិ បណ្ឌិតា|
    block |សោ មំ ភញ្ជតិ គត្តានិ ជាតំ សរណតោ ភយំ។|
  count |៥៥|
    block |យំ និស្សិតា ជគតិរុហំ ស្វាយំ អគ្គិំ បមុញ្ចតិ|
    block |ទិសា ភជថ វក្កង្គា ជាតំ សរណតោ ភយំ។|
  count |៥៦|
    block |យមានយិំ សោមនស្សំ មាលិនិំ ចន្ទនុស្សទំ|
    block |សា មំ ឃរា និច្ឆុភតិ ជាតំ សរណតោ ភយំ។|
  count |៥៧|
    block |យេន ជាតេន នន្ទិស្សំ យស្ស ច ភវមិច្ឆិសំ|
    block |សោ មំ ឃរា និច្ឆុភតិ ជាតំ សរណតោ ភយំ។|
  count |៥៨|
    block |សុណន្តុ មេ ជានបទា នេគមា ច សមាគតា|
    block |យតោទកំ តទាទិត្តំ យតោ ខេមំ តតោ ភយំ។|
  count |៥៩|
    block |រាជា វិលុម្បតេ រដ្ឋំ ព្រាហ្មណោ ច បុរោហិតោ|
    block |អត្តគុត្តា វិហរថ ជាតំ សរណតោ ភយន្តិ។|
  stand |បទកុសលមាណវជាតកំ ឆដ្ឋំ។|
  count |  |
  block |៤៣៣។ លោមសកស្សបជាតកំ ៧|
  count |៦០|
    block |អស្ស ឥន្ទសមោ រាជ អច្ចន្តំ អជរាមរោ|
    block |សចេ ត្វំ យញ្ញំ យាជេយ្យ ឥសិំ លោមសកស្សបំ។|
  count |៦១|
    block |សសមុទ្ទបរិយាយំ មហិំ សាគរកុណ្ឌលំ|
    block |ន ឥច្ឆេ សហ និន្ទាយ ឯវំ សេយ្យ វិជានហិ។|
  count |៦២|
    block |ធិរត្ថុ តំ យសលាភំ ធនលាភញ្ច ព្រាហ្មណ|
    block |យា វុត្តិ វិនិបាតេន អធម្មចរណេន វា។|
  count |៦៣|
    block |អបិ ចេ បត្តមាទាយ អនគារោ បរិព្ពជេ|
    block |សាយេវ ជីវិកា សេយ្យោ យា ចាធម្មេន ឯសនា។|
  count |៦៤|
    block |អបិ ចេ បត្តមាទាយ អនគារោ បរិព្ពជេ|
    block |អញ្ញំ អហិំសយំ លោកេ អបិ រជ្ជេន តំ វរំ។|
  count |៦៥|
    block |ពលំ ចន្ទោ ពលំ សុរិយោ ពលំ សមណព្រាហ្មណា|
    block |ពលំ វេលា សមុទ្ទស្ស ពលាតិពលមិត្ថិយោ។|
  count |៦៦|
    block |យថា ឧគ្គតបំ សន្តំ ឥសិំ លោមសកស្សបំ|
    block |បិតុ អត្ថា ចន្ទវតី វាជបេយ្យំ អយាជយិ។|
  count |៦៧|
    block |តំ លោភបកតំ កម្មំ កដុកំ កាមហេតុកំ|
    block |តស្ស មូលំ គវេសិស្សំ ឆេច្ឆំ រាគំ សពន្ធនំ។|
  count |៦៨|
    block |ធិរត្ថុ កាមេ សុពហូបិ លោកេ តបោវ សេយ្យោ កាមគុណេហិ រាជ|
    block |តបោ ករិស្សាមិ បហាយ កាមេ តវេវ រដ្ឋំ ចន្ទវតី ច ហោតូតិ។|
  stand |លោមសកស្សបជាតកំ សត្តមំ។|
  count |  |
  block |៤៣៤។ ចក្កវាកជាតកំ ៨|
  count |៦៩|
    block |កាសាយវត្ថេ សកុណេ វទាមិ ទុវេ ទុវេ នន្ទមនេ ចរន្តេ|
    block |កំ អណ្ឌជំ អណ្ឌជា មានុសេសុ ជាតិំ បសំសន្តិ តទិង្ឃ ព្រូថ។|
  count |៧០|
    block |អម្ហេ មនុស្សេសុ មនុស្សហិំស អនុព្ពតេ ចក្កវាកេ វទន្តិ|
    block |កល្យាណភាវម្ហេ ទិជេសុ សម្មតា អភិរូបា វិចរាម អណ្ណវេ។|
  count |៧១|
    block |កិំ អណ្ណវេ កានិ ផលានិ ភុញ្ជេ មំសំ កុតោ ខាទថ ចក្កវាកា|
    block |កិំ ភោជនំ ភុញ្ជថ វោ អនោមា ពលញ្ច វណ្ណោ ច អនប្បរូបា។|
  count |៧២|
    block |ន អណ្ណវេ សន្តិ ផលានិ ធង្ក មំសំ កុតោ ខាទិតុំ ចក្កវាកេ|
    block |សេវាលភក្ខម្ហ អបាណភោជនា ន ឃាសហេតូបិ ករោម បាបំ។|
  count |៧៣|
    block |ន មេ ឥទំ រុច្ចតិ ចក្កវាក អស្មិំ ភវេ ភោជនសន្និកាសោ|
    block |អហោសិ បុព្ពេ តតោ មេ អញ្ញថា ឥច្ចេវ មេ វិមតិ ឯត្ថ ជាតា។|
  count |៧៤|
    block |អហម្បិ មំសានិ ផលានិ ភុញ្ជេ អន្នានិ ច លោណិយតេលិយានិ|
    block |រសំ មនុស្សេសុ លភាមិ ភោត្តុំ សូរោវ សង្គាមមុខំ វិជេត្វា|
    block |ន ច មេ តាទិសោ វណ្ណោ ចក្កវាក យថា តវ។|
  count |៧៥|
    block |អសុទ្ធភក្ខោសិ ខណានុបាតី កិច្ឆេន តេ លព្ភតិ អន្នបានំ|
    block |ន តុស្សសី រុក្ខផលេហិ ធង្ក មំសានិ វា យានិ សុសានមជ្ឈេ។|
  count |៧៦|
    block |យោ សាហសេន អធិគម្ម ភោគេ បរិភុញ្ជតិ ធង្ក ខណានុបាតី|
    block |តតោ ឧបក្កោសតិ នំ សភាវោ ឧបក្កុដ្ឋោ វណ្ណពលំ ជហាតិ។|
  count |៧៧|
    block |អប្បម្បិ ចេ និព្ពុតិំ ភុញ្ជតី យទិ អសាហសេន អបរូបឃាតី|
    block |ពលញ្ច វណ្ណោ ច តទស្ស ហោតិ ន ហិ សព្ពោ អាហារមយេន វណ្ណោតិ។|
  stand |ចក្កវាកជាតកំ អដ្ឋមំ។|
  count |  |
  block |៤៣៥។ ហលិទ្ទិរាគជាតកំ ៩|
  count |៧៨|
    block |សុតិតិក្ខំ អរញ្ញម្ហិ បន្តម្ហិ សយនាសនេ|
    block |យេ ច គាមេ តិតិក្ខន្តិ តេ ឧឡារតរា តយា។|
  count |៧៩|
    block |អរញ្ញា គាមមាគម្ម កិំសីលំ កិំវតំ អហំ|
    block |បុរិសំ តាត សេវេយ្យំ តំ មេ អក្ខាហិ បុច្ឆិតោ។|
  count |៨០|
    block |យោ តេ វិស្សាសយេ តាត វិស្សាសញ្ច ខមេយ្យ តេ|
    block |សុស្សូសី ច តិតិក្ខី ច តំ ភជេហិ ឥតោ គតោ។|
  count |៨១|
    block |យស្ស កាយេន វាចាយ មនសា នត្ថិ ទុក្កដំ|
    block |ឧរសីវ បតិដ្ឋាយ តំ ភជេហិ ឥតោ គតោ។|
  count |៨២|
    block |យោ ច ធម្មេន ចរតិ ចរន្តោបិ ន មញ្ញតិ|
    block |វិសុទ្ធការិំ សប្បញ្ញំ តំ ភជេហិ ឥតោ គតោ។|
  count |៨៣|
    block |ហលិទ្ទិរាគំ កបិចិត្តំ បុរិសំ រាគវិរាគិនំ|
    block |តាទិសំ តាត មា សេវិ និម្មនុស្សម្បិ ចេ សិយា។|
  count |៨៤|
    block |អាសីវិសំវ កុបិតំ មីឡ្ហលិត្តំ មហាបថំ|
    block |អារកា បរិវជ្ជេហិ យានីវ វិសមំ បថំ។|
  count |៨៥|
    block |អនត្ថា តាត វឌ្ឍន្តិ ពាលំ អច្ចុបសេវតោ|
    block |មាស្សុ ពាលេន សំគច្ឆិ អមិត្តេនេវ សព្ពទា។|
  count |៨៦|
    block |តំ តាហំ តាត យាចាមិ ករស្សុ វចនំ មម|
    block |មាស្សុ ពាលេន សំគច្ឆិ ទុក្ខោ ពាលេហិ សង្គមោតិ។|
  stand |ហលិទ្ទិរាគជាតកំ នវមំ។|
  count |  |
  block |៤៣៦។ សមុគ្គជាតកំ ១០|
  count |៨៧|
    block |កុតោ នុ អាគច្ឆថ ភោ តយោ ជនា ស្វាគតា ឯថ និសីទថាសនេ|
    block |កច្ចិត្ថ ភោន្តោ កុសលំ អនាមយំ ចិរស្សមព្ភាគមនំ ហិ វោ ឥធ។|
  count |៨៨|
    block |អហមេវ ឯកោ ឥធ មជ្ជ បត្តោ ន ចាបិ មេ ទុតិយោ កោចិ វិជ្ជតិ|
    block |កិមេវ សន្ធាយ តេ ភាសិតំ ឥសេ កុតោ នុ អាគច្ឆថ ភោ តយោ ជនា។|
  count |៨៩|
    block |តុវញ្ច ឯកោ ភរិយា ច តេ បិយា សមុគ្គបក្ខិត្តនិកិណ្ណមន្តរេ|
    block |សា រក្ខិតា កុច្ឆិគតាវ តេ សទា វាយុស្ស បុត្តេន សហា តហិំ រតា។|
  count |៩០|
    block |សំវិគ្គរូបោ ឥសិនា វិយាកតោ សោ ទានវោ តត្ថ សមុគ្គមុគ្គិលិ|
    block |អទ្ទក្ខិ ភរិយំ សុចិ មាលធារិនិំ វាយុស្ស បុត្តេន សហា តហិំ រតំ។|
  count |៩១|
    block |សុទិដ្ឋរូបមុគ្គតបានុវត្តិនា ហីនា នរា យេ បមទាវសំ គតា|
    block |យថា ហវេ បាណរិវេត្ថ រក្ខិតា ទុដ្ឋា មយី អញ្ញមភិប្បមោទយិ។|
  count |៩២|
    block |ទិវា ច រត្តោ ច មយា ឧបដ្ឋិតា តបស្សិនា ជោតិរិវា វនេ វសំ|
    block |សា ធម្មមុក្កម្ម អធម្មមាចរិ អកិរិយរូបោ បមទាហិ សន្ថវោ។|
  count |៩៣|
    block |សរីរមជ្ឈម្ហិ ឋិតាតិមញ្ញហំ មយ្ហំ អយន្តិ អសតិំ អសញ្ញតំ|
    block |សា ធម្មមុក្កម្ម អធម្មមាចរិ អកិរិយរូបោ បមទាហិ សន្ថវោ។|
  count |៩៤|
    block |សុរក្ខិតំ មេតិ កថំ នុ វិស្សសេ អនេកចិត្តាសុ ន ហត្ថិ រក្ខណា|
    block |ឯតា ហិ បាតាលបបាតសន្និភា ឯត្ថប្បមត្តោ ព្យសនំ និគច្ឆតិ។|
  count |៩៥|
    block |តស្មា ហិ តេ សុខិនោ វីតសោកា យេ មាតុគាមេហិ ចរន្តិ និស្សដា|
    block |ឯតំ សិវំ ឧត្តមមាភិបត្ថយំ ន មាតុគាមេហិ ករេយ្យ សន្ថវន្តិ។|
  stand |សមុគ្គជាតកំ ទសមំ។|
  count |  |
  block |៤៣៧។ បូតិមំសជាតកំ ១១|
  count |៩៦|
    block |ន ខោ មេ រុច្ចតិ អាឡិ បូតិមំសស្ស បេក្ខនា|
    block |ឯតាទិសា សខារស្មា អារកា បរិវជ្ជយេ។|
  count |៩៧|
    block |ឧម្មត្តិកា អយំ វេណី វណ្ណេតិ បតិនោ សខិំ|
    block |បជ្ឈាយិ បដិគច្ឆន្តិំ អាគតំ មេណ្ឌ មាតរំ។|
  count |៩៨|
    block |ត្វំ ខោសិ សម្ម ឧម្មត្តោ ទុម្មេធោ អវិចក្ខណោ|
    block |យោ ត្វំ មតាលយំ កត្វា អកាលេន វិបេក្ខសិ។|
  count |៩៩|
    block |ន អកាលេ វិបេក្ខេយ្យ កាលេ បេក្ខេយ្យ បណ្ឌិតោ|
    block |បូតិមំសោវ បជ្ឈាយិ យោ អកាលេ វិបេក្ខតិ។|
  count |១០០|
    block |បិយំ ខោ អាឡិ មេ ហោតុ បុណ្ណបត្តំ ទទាហិ មេ|
    block |បតិ សញ្ជីវិតោ មយ្ហំ ឯយ្យាសិ បិយបុច្ឆិកា។|
  count |១០១|
    block |បិយំ ខោ អាឡិ តេ ហោតុ បុណ្ណបត្តំ ទទាមិ តេ|
    block |មហតា បរិវារេន ឯស្សំ កយិរាហិ ភោជនំ។|
  count |១០២|
    block |កីទិសោ តុយ្ហំ បរិវារោ យេសំ កាហាមិ ភោជនំ|
    block |កិំនាមកា ច តេ សព្ពេ តំ មេ អក្ខាហិ បុច្ឆិតា។|
  count |១០៣|
    block |មាលិយោ ចតុរក្ខោ ច បិង្គិយោ អថ ជម្ពុកោ|
    block |ឯទិសោ មយ្ហំ បរិវារោ តេសំ កយិរាហិ ភោជនំ។|
  count |១០៤|
    block |និក្ខន្តាយ អគារស្មា ភណ្ឌកម្បិ វិនស្សតិ|
    block |អារោគ្យំ អាឡិនោ វជ្ជំ ឥធេវ វស មាគមាតិ។|
  stand |បូតិមំសជាតកំ ឯកាទសមំ។|
  count |  |
  block |៤៣៨។ ទទ្ទរជាតកំ ១២|
  count |១០៥|
    block |យោ តេ បុត្តកេ អខាទិ ទិន្នភត្តោ អទូសកេ|
    block |តស្មិំ ទាឋំ និបាតេហិ មា តេ មុច្ចិត្ថ ជីវតោ។|
  count |១០៦|
    block |អាកិណ្ណលុទ្ទោ បុរិសោ ធាតិចេលំវ មក្ខិតោ|
    block |បទេសំ តំ ន បស្សាមិ យត្ថ ទាឋំ និបាតយេ។|
  count |១០៧|
    block |អកតញ្ញុស្ស បោសស្ស និច្ចំ វិវរទស្សិនោ|
    block |សព្ពំ ចេ បថវិំ ទជ្ជា នេវ នំ អភិរាធយេ។|
  count |១០៨|
    block |កិន្នុ សុពាហុ តរមានរូបោ បច្ចាគតោសិ សហ មាណវេន|
    block |កិំ កិច្ចមត្ថំ ឥធមត្ថិ តុយ្ហំ អក្ខាហិ មេ បុច្ឆិតោ ឯតមត្ថំ។|
  count |១០៩|
    block |យោ តេ សខា ទទ្ទរោ សាធុរូបោ តស្ស វធំ បរិសង្កាមិ អជ្ជ|
    block |បុរិសស្ស កម្មាយតនានិ សុត្វា នាហំ សុខិំ ទទ្ទរំ អជ្ជ មញ្ញេ។|
  count |១១០|
    block |កានិស្ស កម្មាយតនានិ អស្សុ បុរិសស្ស វុត្តិសមោធានតាយ|
    block |កំ វា បដិញ្ញំ បុរិសស្ស សុត្វា បរិសង្កសិ ទទ្ទរំ មាណវេន។|
  count |១១១|
    block |ចិណ្ណា កលិង្គា ចរិតា វណិជ្ជា វេត្តាចរោ សង្កុបថោបិ ចិណ្ណោ|
    block |នដេហិ ចិណ្ណំ សហ វាកុរេហិ ទណ្ឌេន យុទ្ធម្បិ សមជ្ជមជ្ឈេ។|
  count |១១២|
    block |ពទ្ធា កុលីកា មិតមាឡ្ហកេន អក្ខា ជិតា សំយមោ អព្ភតីតោ|
    block |អព្ពាហិតំ បុព្ពកំ អឌ្ឍរត្តំ ហត្ថា ទឌ្ឍា បិណ្ឌបដិគ្គហេន។|
  count |១១៣|
    block |តានិស្ស កម្មាយតនានិ អស្សុ បុរិសស្ស វុត្តិសមោធានតាយ|
    block |យថា អយំ ទិស្សតិ លោមបិណ្ឌោ គាវោ ហតា កិំ បន ទទ្ទរស្សាតិ។|
    block |វរគិជ្ឈ សមជ្ជន ហំសវរោ និធិសវ្ហយ ហារិត បាដលិកោ|
    block |អជរាមរ ធង្ក តិតិក្ខ កុតោ អថ ទ្វាទស បេក្ខន ទទ្ទរិភីតិ។|
  stand |ទទ្ទរជាតកំ ទ្វាទសមំ។|
  stand |នវកនិបាតំ និដ្ឋិតំ។|
  block |តស្សុទ្ទានំ|
