block |១២។ ទ្វាទសកនិបាតោ|
  count |  |
  block |៤៦៤។ ចូឡកុណាលជាតកំ ១|
  count |១|
    block |លុទ្ធានំ លហុចិត្តានំ អកតញ្ញូន ទុព្ភិនំ|
    block |នាទេវសត្តោ បុរិសោ ថីនំ សទ្ធាតុមរហតិ។|
  count |២|
    block |ន តា បជានន្តិ កតំ ន កិច្ចំ ន មាតរំ បិតរំ ភាតរំ វា|
    block |អនរិយា សមតិក្កន្តធម្មា សស្សេវ ចិត្តស្ស វសំ វជន្តិ។|
  count |៣|
    block |ចិរានុវុដ្ឋម្បិ បិយំ មនាបំ អនុកម្បកំ បាណសមម្បិ ភត្តុំ|
    block |អាវាសុ កិច្ចេសុ ច នំ ជហន្តិ តស្មាហមិត្ថីនំ ន វិស្សសាមិ។|
  count |៤|
    block |ថីនញ្ហិ ចិត្តំ យថា វានរស្ស កន្នប្បកន្នំ យថា រុក្ខឆាយា|
    block |ចលាចលំ ហទយមិត្ថិយានំ ចក្កស្ស នេមិ វិយ បរិវត្តតិ។|
  count |៥|
    block |យទា តា បស្សន្តិ សមេក្ខមានា អាទេយ្យរូបំ បុរិសស្ស វិត្តំ|
    block |សណ្ហាហិ វាចាហិ នយន្តិ មេនំ កម្ពោជកា ជលជេនេវ អស្សំ។|
  count |៦|
    block |យទា ន បស្សន្តិ សមេក្ខមានា អាទេយ្យរូបំ បុរិសស្ស វិត្តំ|
    block |សមន្តតោ នំ បរិវជ្ជយន្តិ តិណ្ណោ នទីបារគតោវ កុល្លំ។|
  count |៧|
    block |សិលេសូបមា សិខិរិវ សព្ពភក្ខា តិក្ខមាយា នទីរិវ សីឃសោតា|
    block |សេវន្តិ ហេតា បិយមប្បិយញ្ច នាវា យថា ឱរកូលំ បរញ្ច។|
  count |៨|
    block |ន តា ឯកស្ស ន ទ្វិន្នំ អាបណោវ បសារិតោ|
    block |យោ តា មយ្ហន្តិ មញ្ញេយ្យ វាតំ ជាលេន ពាធយេ។|
  count |៩|
    block |យថា នទី ច បន្ថោ ច បានាគារំ សភា បបា|
    block |ឯវំ លោកិត្ថិយោ នាម វេលា តាសំ ន វិជ្ជតិ។|
  count |១០|
    block |ឃតាសនសមា ឯតា កណ្ហសប្បសិរូបមា|
    block |គាវោ ពហិតិណស្សេវ ឱមសន្តិ វរំ វរំ។|
  count |១១|
    block |ឃតាសនំ កុញ្ជរំ កណ្ហសប្បំ មុទ្ធាភិសិត្តំ បមទា ច សព្ពា|
    block |ឯតេ នរោ និច្ចយតោ ភជេថ តេសំ ហវេ ទុព្ពិទុ សព្ពភាវោ។|
  count |១២|
    block |នច្ចន្តវណ្ណា ន ពហូនំ កន្តា ន ទក្ខិណា បមទា សេវិតព្ពា|
    block |ន បរស្ស ភរិយា ន ធនស្ស ហេតុ ឯតិត្ថិយោ បញ្ច ន សេវិតព្ពាតិ។|
  stand |ចូឡកុណាលជាតកំ បឋមំ។|
  count |  |
  block |៤៦៥។ ភទ្ទសាលជាតកំ ២|
  count |១៣|
    block |កា ត្វំ សុទ្ធេហិ វត្ថេហិ អឃេ វេហាយសំ ឋិតា|
    block |កេន ត្យាស្សូនិ វត្តន្តិ កុតោ តំ ភយមាគតំ។|
  count |១៤|
    block |តវេវ ទេវ វិជិតេ ភទ្ទសាលោតិ មំ វិទូ|
    block |សដ្ឋិ វស្សសហស្សានិ តិដ្ឋតោ បូជិតស្ស មេ។|
  count |១៥|
    block |ការយន្តា នគរានិ អគារេ ច ទិសម្បតិ|
    block |វិវិធេ ចាបិ បាសាទេ ន មំ តេ អច្ចមញ្ញិសុំ|
    block |យថេវ មំ តេ បូជេសុំ តថេវ ត្វម្បិ បូជយ។|
  count |១៦|
    block |តំ ឥវាហំ ន បស្សាមិ ថូលំ កាយេន តេ ទុមំ|
    block |អារោហបរិណាហេន អភិរូបោសិ ជាតិយា។|
  count |១៧|
    block |បាសាទំ ការយិស្សាមិ ឯកត្ថម្ភំ មនោរមំ|
    block |តត្ថ តំ ឧបនេស្សាមិ ចិរំ តេ យក្ខ ជីវិតំ។|
  count |១៨|
    block |ឯវំ ចិត្តំ ឧទបាទិ សរីរេន វិនាភាវោ|
    block |បុថុសោ មំ វិកន្តិត្វា ខណ្ឌសោ អវកន្តថ។|
  count |១៩|
    block |អគ្គេ ច ឆេត្វា មជ្ឈេ ច បច្ឆា មូលម្ហិ ឆិន្ទថ|
    block |ឯវំ មេ ឆិជ្ជមានស្ស ន ទុក្ខំ មរណំ សិយា។|
  count |២០|
    block |ហត្ថបាទំ យថា ឆិន្ទេ កណ្ណនាសញ្ច ជីវតោ|
    block |តតោ បច្ឆា សិរោ ឆិន្ទេ តំ ទុក្ខំ មរណំ សិយា។|
  count |២១|
    block |សុខំ នុ ខណ្ឌសោ ឆិន្នំ ភទ្ទសាលវនប្បតិ|
    block |កិំ ហេតុ កិំ ឧបាទាយ ខណ្ឌសោ ឆិន្នមិច្ឆសិ។|
  count |២២|
    block |យញ្ច ហេតុមុបាទាយ ហេតុំ ធម្មូបសំហិតំ|
    block |ខណ្ឌសោ ឆិន្នមិច្ឆាមិ មហារាជ សុណោហិ មេ។|
  count |២៣|
    block |ញាតី មេ សុខសំវទ្ធា មម បស្សេ និវាតជា|
    block |តេបិហំ ឧបហិំសេយ្យំ បរេសំ អសុខោចិតំ។|
  count |២៤|
    block |ចេតេយ្យរូបំ ចេតេសិ ភទ្ទសាលវនប្បតិ|
    block |ហិតកាមោសិ ញាតីនំ អភយំ សម្ម ទម្មិ តេតិ។|
  stand |ភទ្ទសាលជាតកំ ទុតិយំ។|
  count |  |
  block |៤៦៦។ សមុទ្ទវាណិជជាតកំ ៣|
  count |២៥|
    block |កសន្តិ វបន្តិ តេ ជនា មនុជា កម្មផលូបជីវិនោ|
    block |នយិមស្ស ទីបកស្ស ភាគិនោ ជម្ពុទីបា ឥទមេវ នោ វរំ។|
  count |២៦|
    block |តិបញ្ចរត្តូបគតម្ហិ ចន្ទេ វេគោ មហា ហេហិតិ សាគរស្ស|
    block |ឧប្លវិស្សំ ទីបមិមំ ឧឡារំ មា វោ វធី គច្ឆថ លេណមញ្ញំ។|
  count |២៧|
    block |ន ជាតុយំ សាគរវារិវេគោ ឧប្លវិស្សំ ទីបមិមំ ឧឡារំ|
    block |តំ មេ និមិត្តេហិ ពហូហិ ទិដ្ឋំ មា ភេថ កិំ សោចថ មោទថវ្ហោ។|
  count |២៨|
    block |បហូតភក្ខំ ពហុអន្នបានំ បត្តត្ថ អាវាសមិមំ ឧឡារំ|
    block |ន វោ ភយំ បដិបស្សាមិ កិញ្ចិ អាបុត្តបុត្តេហិ បមោទថវ្ហោ។|
  count |២៩|
    block |យោ ទេវោយំ ទក្ខិណាយំ ទិសាយំ ខេមន្តិ បក្កោសតិ តស្ស សច្ចំ|
    block |ន ឧត្តរោ វេទិ ភយាភយស្ស មា ភេថ កិំ សោចថ មោទថវ្ហោ។|
  count |៣០|
    block |យថា ឥមេ វិប្បវទន្តិ យក្ខា ឯកោ ភយំ សំសតិ ខេមមេកោ|
    block |តទិង្ឃ មយ្ហំ វចនំ សុណាថ ខិប្បំ លហុំ មា វិនស្សិម្ហ សព្ពេ។|
  count |៣១|
    block |សព្ពេ សមាគម្ម ករោម នាវំ ទោណិំ ទឡ្ហំ សព្ពយន្តូបបន្នំ|
    block |សចេ អយំ ទក្ខិណោ សច្ចមាហ មោឃំ បដិក្កោសតិ ឧត្តរោយំ|
    block |សា ចេវ នោ ហេហិតិ អាបទត្ថា ឥមញ្ច ទីបំ ន បរិច្ចជេម។|
  count |៣២|
    block |សចេ ច ខោ ឧត្តរោ សច្ចមាហ មោឃំ បដិក្កោសតិ ទក្ខិណោយំ|
    block |តមេវ នាវំ អភិរុយ្ហ សព្ពេ ឯវំ មយំ សោត្ថិ តរេមុ បារំ។|
  count |៣៣|
    block |ន វេ សុគណ្ហំ បឋមេន សេដ្ឋំ កនិដ្ឋមាបាថគតំ គហេត្វា|
    block |យោ ចីធ តច្ឆំ បវិចេយ្យ គណ្ហតិ ស វេ នរោ សេដ្ឋមុបេតិ ឋានំ។|
  count |៣៤|
    block |យថាបិ តេ សាគរវារិមជ្ឈេ សកម្មុនា សោត្ថិ វហិំសុ វាណិជា|
    block |អនាគតត្ថំ បដិវិជ្ឈិយាន អប្បម្បិ នាច្ចេតិ ស ភូរិបញ្ញោ។|
  count |៣៥|
    block |ពាលា ច មោហេន រសានុគិទ្ធា អនាគតំ អប្បដិវិជ្ឈិយត្ថំ|
  block |បច្ចុប្បន្នេ សីទន្តិ អត្ថជាតេ សមុទ្ទមជ្ឈេ យថា តេ មនុស្សា។|
  count |៣៦|
    block |អនាគតំ បដិកយិរាថ កិច្ចំ មា មំ កិច្ចំ កិច្ចកាលេ ព្យធេសិ|
    block |តំ តាទិសំ បដិកត កិច្ចការិំ ន តំ កិច្ចំ កិច្ចកាលេ ព្យធេតីតិ។|
  stand |សមុទ្ទវាណិជជាតកំ តតិយំ។|
  count |  |
  block |៤៦៧។ កាមជាតកំ ៤|
  count |៣៧|
    block |កាមំ កាមយមានស្ស តស្ស ចេ តំ សមិជ្ឈតិ|
    block |អទ្ធា បីតិមនោ ហោតិ លទ្ធា មច្ចោ យទិច្ឆតិ។|
  count |៣៨|
    block |កាមំ កាមយមានស្ស តស្ស ចេ តំ សមិជ្ឈតិ|
    block |តតោ នំ អបរំ កាមេ ធម្មេ តណ្ហំវ វិន្ទតិ។|
  count |៣៩|
    block |គវំវ សិង្គិនោ សិង្គំ វឌ្ឍមានស្ស វឌ្ឍតិ|
    block |ឯវំ មន្ទស្ស បោសស្ស ពាលស្ស អវិជានតោ|
    block |ភិយ្យោ តណ្ហា បិបាសា ច វឌ្ឍមានស្ស វឌ្ឍតិ។|
  count |៤០|
    block |បថព្យា សាលិយវកំ គវស្សំ ទាសបោរិសំ|
    block |ទត្វា ច នាលមេកស្ស ឥតិ វិទ្វា សមំ ចរេ។|
  count |៤១|
    block |រាជា បសយ្ហ បថវិំ វិជិត្វា សសាគរន្តំ មហិមាវសន្តោ|
    block |ឱរំ សមុទ្ទស្ស អតិត្តរូបោ បារំ សមុទ្ទស្សបិ បត្ថយេថ។|
  count |៤២|
    block |យាវ អនុស្សរំ កាមេ មនសា តិត្តិ នាជ្ឈគា|
    block |តតោ និវត្តា បដិកម្ម ទិស្វា តេ វេ សុតិត្តា យេ បញ្ញាយ តិត្តា។|
  count |៤៣|
    block |បញ្ញាយ តិត្តិនំ សេដ្ឋំ ន សោ កាមេហិ តប្បតិ|
    block |បញ្ញាយ តិត្តំ បុរិសំ តណ្ហា ន កុរុតេ វសំ។|
  count |៤៤|
    block |អបចិនេថេវ កាមានំ អប្បិច្ឆស្ស អលោលុបោ|
    block |សមុទ្ទមត្តោ បុរិសោ ន សោ កាមេហិ តប្បតិ។|
  count |៤៥|
    block |រថការោវ ចម្មស្ស បរិកន្តំ ឧបាហនំ|
    block |យំ យំ ចជតិ កាមានំ តំ តំ សម្បជ្ជតេ សុខំ|
    block |សព្ពំ ចេ សុខមិច្ឆេយ្យ សព្ពេ កាមេ បរិច្ចជេ។|
  count |៤៦|
    block |អដ្ឋ តេ ភាសិតា គាថា សព្ពា ហោន្តិ សហស្សិយោ|
    block |បដិគណ្ហ មហាព្រហ្មេ សាធេតំ តវ ភាសិតំ។|
  count |៤៧|
    block |ន មេ អត្ថោ សហស្សេហិ សតេហិ នហុតេហិ វា|
    block |បច្ឆិមំ ភាសតោ គាថំ កាមេ មេ ន រតោ មនោ។|
  count |៤៨|
    block |ភទ្រកោ វតាយំ មាណវកោ សព្ពលោកវិទូ មុនិ|
    block |យោ ឥមំ តណ្ហំ ទុក្ខជននិំ បរិជានាតិ បណ្ឌិតោតិ។|
  stand |កាមជាតកំ ចតុត្ថំ។|
  count |  |
  block |៤៦៨។ ជនសន្ធជាតកំ ៥|
  count |៤៩|
    block |ទស ខលុ ឥមានិ ឋានានិ យានិ បុព្ពេ អករិត្វា|
    block |ស បច្ឆា មនុតប្បតិ ឥច្ចេវាហ ជនសន្ធោ។|
  count |៥០|
    block |អលទ្ធា វិត្តំ តប្បតិ បុព្ពេ អសមុទានិតំ|
    block |ន បុព្ពេ ធនមេសិស្សំ ឥតិ បច្ឆានុតប្បតិ។|
  count |៥១|
    block |សក្យរូបំ បុរេ សន្តំ មយា សិប្បំ ន សិក្ខិតំ|
    block |កិច្ឆា វុត្តិ អសិប្បស្ស ឥតិ បច្ឆានុតប្បតិ។|
  count |៥២|
    block |កូដវេទី បុរេ អាសិំ បិសុណោ បិដ្ឋិមំសិកោ|
    block |ចណ្ឌោ ច ផរុសោ ចាបិ ឥតិ បច្ឆានុតប្បតិ។|
  count |៥៣|
    block |បាណាតិបាតី បុរេ អាសិំ លុទ្ទោ ចាបិ អនារិយោ|
    block |ភូតានំ នាបចាយិស្សំ ឥតិ បច្ឆានុតប្បតិ។|
  count |៥៤|
    block |ពហូសុ វត សន្តីសុ អនាបាទាសុ ឥត្ថិសុ|
    block |បរទារំ អសេវិស្សំ ឥតិ បច្ឆានុតប្បតិ។|
  count |៥៥|
    block |ពហុម្ហិ វត សន្តម្ហិ អន្នបានេ ឧបដ្ឋិតេ|
    block |ន បុព្ពេ អទទំ ទានំ ឥតិ បច្ឆានុតប្បតិ។|
  count |៥៦|
    block |មាតរំ បិតរញ្ចាបិ ជិណ្ណកំ គតយោព្ពនំ|
    block |បហុ សន្តោ ន បោសិស្សំ ឥតិ បច្ឆានុតប្បតិ។|
  count |៥៧|
    block |អាចរិយមនុសត្ថារំ សព្ពកាមរសាហរំ|
    block |បិតរំ អតិមញ្ញិស្សំ ឥតិ បច្ឆានុតប្បតិ។|
  count |៥៨|
    block |សមណេ ព្រាហ្មណេ ចាបិ សីលវន្តេ ពហុស្សុតេ|
    block |ន បុព្ពេ បយិរុបាសិស្សំ ឥតិ បច្ឆានុតប្បតិ។|
  count |៥៩|
    block |សាធុ ហោតិ តបោ ចិណ្ណោ សន្តោ ច បយិរុបាសិតោ|
    block |ន ច បុព្ពេ តបោ ចិណ្ណោ ឥតិ បច្ឆានុតប្បតិ។|
  count |៦០|
    block |យោ ច ឯតានិ ឋានានិ យោនិសោ បដិបជ្ជតិ|
    block |ករំ បុរិសកិច្ចានិ ស បច្ឆា នានុតប្បតីតិ។|
  stand |ជនសន្ធជាតកំ បញ្ចមំ។|
  count |  |
  block |៤៦៩។ មហាកណ្ហជាតកំ ៦|
  count |៦១|
    block |កណ្ហោ កណ្ហោ ច ឃោរោ ច សុក្កទាឋោ បភាសវា|
    block |ពទ្ធោ បញ្ចហិ រជ្ជូហិ កិំ រវិ សុនខោ តវ។|
  count |៦២|
    block |នាយំ មិគានមត្ថាយ ឧសីនក ភវិស្សតិ|
    block |មនុស្សានំ អនយោ ហុត្វា តទា កណ្ហោ បមោក្ខតិ។|
  count |៦៣|
    block |បត្តហត្ថា សមណកា មុណ្ឌា សង្ឃាដិបារុតា|
    block |នង្គលេហិ កសិស្សន្តិ តទា កណ្ហោ បមោក្ខតិ។|
  count |៦៤|
    block |តបស្សិនិយោ បព្ពជិតា មុណ្ឌា សង្ឃាដិបារុតា|
    block |យទា លោកេ គមិស្សន្តិ តទា កណ្ហោ បមោក្ខតិ។|
  count |៦៥|
    block |ទីឃោត្តរោដ្ឋា ជដិលា បង្កទន្តា រជស្សិរា|
    block |ឥណំ ចោទាយ គច្ឆន្តិ តទា កណ្ហោ បមោក្ខតិ។|
  count |៦៦|
    block |អធិច្ច វេទេ សាវិត្តិំ យញ្ញតន្តញ្ច ព្រាហ្មណា|
    block |ភតិកាយ យជិស្សន្តិ តទា កណ្ហោ បមោក្ខតិ។|
  count |៦៧|
    block |មាតរំ បិតរញ្ចាបិ ជិណ្ណកំ គតយោព្ពនំ|
    block |បហូ សន្តោ ន ភរន្តិ តទា កណ្ហោ បមោក្ខតិ។|
  count |៦៨|
    block |មាតរំ បិតរញ្ចាបិ ជិណ្ណកំ គតយោព្ពនំ|
    block |ពាលា តុម្ហេតិ វក្ខន្តិ តទា កណ្ហោ បមោក្ខតិ។|
  count |៦៩|
    block |អាចរិយភរិយំ សខិំ មាតុលានិំ បិតុច្ឆកិំ|
    block |យទា លោកេ គមិស្សន្តិ តទា កណ្ហោ បមោក្ខតិ។|
  count |៧០|
    block |អសិចម្មំ គហេត្វាន ខគ្គំ បគ្គយ្ហ ព្រាហ្មណា|
    block |បន្ថឃាតំ ករិស្សន្តិ តទា កណ្ហោ បមោក្ខតិ។|
  count |៧១|
    block |សុក្កច្ឆវី វេធវេរា ថូលពាហូ អបាតុភា|
    block |មិត្តភេទំ ករិស្សន្តិ តទា កណ្ហោ បមោក្ខតិ។|
  count |៧២|
    block |មាយាវិនោ នេកតិកា អសប្បុរិសចិន្តកា|
    block |យទា លោកេ ភវិស្សន្តិ តទា កណ្ហោ បមោក្ខតីតិ។|
  stand |មហាកណ្ហជាតកំ ឆដ្ឋំ។|
  count |  |
  block |៤៧០។ កោសិយជាតកំ ៧|
  count |៧៣|
    block |នេវ កិណាមិ នបិ វិក្កិណាមិ ន ចាបិ មេ សន្និចយោ ច អត្ថិ|
    block |សុកិច្ឆរូបំ វតិទំ បរិត្តំ បត្ថោទនោ នាលមយំ ទុវិន្នំ។|
  count |៧៤|
    block |អប្បម្ហា អប្បកំ ទជ្ជា អនុមជ្ឈតោ មជ្ឈកំ|
    block |ពហុម្ហា ពហុកំ ទជ្ជា អទានំ នុបបជ្ជតិ។|
  count |៧៥|
    block |តំ តំ វទាមិ កោសិយ ទេហិ ទានានិ ភុញ្ជ ច។|
    block |អរិយមគ្គំ សមារូហ នេកាសី លភតេ សុខំ។|
  count |៧៦|
    block |មោឃញ្ចស្ស ហុតំ ហោតិ មោឃញ្ចាបិ សមីហិតំ|
    block |អតិថិស្មិំ យោ និសិន្នស្មិំ ឯកោ ភុញ្ជតិ ភោជនំ។|
  count |៧៧|
    block |តំ តំ វទាមិ កោសិយ ទេហិ ទានានិ ភុញ្ជ ច|
    block |អរិយមគ្គំ សមារូហ នេកាសី លភតេ សុខំ។|
  count |៧៨|
    block |សច្ចញ្ចស្ស ហុតំ ហោតិ សច្ចញ្ចាបិ សមីហិតំ|
    block |អតិថិស្មិំ យោ និសិន្នស្មិំ នេកោ ភុញ្ជតិ ភោជនំ។|
  count |៧៩|
    block |តំ តំ វទាមិ កោសិយ ទេហិ ទានានិ ភុញ្ជ ច|
    block |អរិយមគ្គំ សមារូហ នេកាសី លភតេ សុខំ។|
  count |៨០|
    block |សរញ្ច ជុហតិ បោសោ ពហុកាយ គយាយ ច|
    block |ទោណេ តិម្ពរុតិត្ថស្មិំ សីឃសោតេ មហាវហេ។|
  count |៨១|
    block |អត្រ ចស្ស ហុតំ ហោតិ អត្រ ចស្ស សមីហិតំ|
    block |អតិថិស្មិំ យោ និសិន្នស្មិំ នេកោ ភុញ្ជតិ ភោជនំ។|
  count |៨២|
    block |តំ តំ វទាមិ កោសិយ ទេហិ ទានានិ ភុញ្ជ ច|
    block |អរិយមគ្គំ សមារូហ នេកាសី លភតេ សុខំ។|
  count |៨៣|
    block |ពឡិសញ្ហិ សោ និគិលតិ ទីឃសុត្តំ សពន្ធនំ|
    block |អតិថិស្មិំ យោ និសិន្នស្មិំ ឯកោ ភុញ្ជតិ ភោជនំ។|
  count |៨៤|
    block |តំ តំ វទាមិ កោសិយ ទេហិ ទានានិ ភុញ្ជ ច|
    block |អរិយមគ្គំ សមារូហ នេកាសី លភតេ សុខំ។|
  count |៨៥|
    block |ឧឡារវណ្ណា វត ព្រាហ្មណា ឥមេ អយញ្ច វោ សុនខោ កិស្ស ហេតុ|
    block |ឧច្ចាវចំ វណ្ណនិភំ វិកុព្ពតិ អក្ខាថ នោ ព្រាហ្មណា កេ នុ តុម្ហេ។|
  count |៨៦|
    block |ចន្ទោ ច សុរិយោ ច ឧភោ ឥធាគតា អយំ បន មាតលិ ទេវសារថិ|
    block |សក្កោហមស្មិ តិទសានមិន្ទោ ឯសោ ច ខោ បញ្ចសិខោតិ វុច្ចតិ។|
  count |៨៧|
    block |បាណិស្សរា មុទិង្គា ច មុរជាលម្ពរានិ ច|
    block |សុត្តមេនំ បពោធេន្តិ បដិពុទ្ធោ ច នន្ទតិ។|
  count |៨៨|
    block |យេ កេចិមេ មច្ឆរិនោ កទរិយា បរិភាសកា សមណព្រាហ្មណានំ|
    block |ឥធេវ និក្ខិប្ប សរីរទេហំ កាយស្ស ភេទា និរយំ វជន្តិ។|
  count |៨៩|
    block |យេ កេចិមេ សុគ្គតិមាសមានា ធម្មេ ឋិតា សំយមេ សំវិភាគេ|
    block |ឥធេវ និក្ខិប្ប សរីរទេហំ កាយស្ស ភេទា សុគតិំ វជន្តិ។|
  count |៩០|
    block |ត្វំ នោសិ ញាតិ បុរិមាសុ ជាតិសុ សោ មច្ឆរី រោសកោ បាបធម្មោ|
    block |តវេវ អត្ថាយ ឥធាគតម្ហា មា បាបធម្មោ និរយំ គមិត្ថ។|
  count |៩១|
    block |អទ្ធា ហិ មំ វោ ហិតកាមា យំ មំ សមនុសាសថ|
    block |សោហំ តថា ករិស្សាមិ សព្ពំ វុត្តំ ហិតេសិភិ។|
  count |៩២|
    block |ឯសាហមជ្ជេវ ឧបារមាមិ ន ចាបិហំ កិញ្ចិ ករេយ្យ បាបំ|
    block |ន ចាបិ មេ កិញ្ចិ អទេយ្យមត្ថិ ន ចាបិទត្វា ឧទកំ បិវាមិ។|
  count |៩៣|
    block |ឯវញ្ច មេ ទទតោ សព្ពកាលំ ភោគា ឥមេ វាសវ ខីយិស្សន្តិ|
    block |តតោ អហំ បព្ពជិស្សាមិ សក្ក ហិត្វាន កាមានិ យថោធិកានីតិ។|
  stand |កោសិយជាតកំ សត្តមំ។|
  count |  |
  block |៤៧១។ មេណ្ឌកបញ្ហជាតកំ ៨|
  count |៩៤|
    block |យេសំ ន កទាចិ ភូតបុព្ពំ សខ្យំ សត្តបទម្បិមស្មិ លោកេ|
    block |ជាតា អមិត្តា ទុវេ សហាយា បដិសន្ធាយ ចរន្តិ កិស្ស ហេតុ។|
  count |៩៥|
    block |យទិ មេ អជ្ជ បាតរាសកាលេ បញ្ហំ ន សក្កុណេយ្យាថ វត្តុមេតំ|
    block |រដ្ឋា បព្ពាជយិស្សាមិ វោ សព្ពេ ន ហិ មត្ថោ ទុប្បញ្ញជាតិកេហិ។|
  count |៩៦|
    block |មហាជនសមាគមម្ហិ ឃោរេ ជនកោលាហលសង្គមម្ហិ ជាតេ|
    block |វិក្ខិត្តមនា អនេកចិត្តា បញ្ហំ ន សក្កុណោម វត្តុមេតំ។|
  count |៩៧|
    block |ឯកគ្គចិត្តាវ ឯកមេកា រហសិ គតា អត្ថំ និចិន្តយិត្វា|
    block |បវិវេកេ សម្មសិត្វាន ធីរា អថ វក្ខន្តិ ជនិន្ទ ឯតមត្ថំ។|
  count |៩៨|
    block |ឧគ្គបុត្ត-រាជបុត្តិយានំ ឧរព្ភស្ស មំសំ បិយំ មនាបំ|
    block |ន សុនខស្ស តេ អទេន្តិ មំសំ អថ មេណ្ឌស្ស សុណេន សខ្យមស្ស។|
  count |៩៩|
    block |ចម្មំ វិហនន្តិ ឯឡកស្ស អស្សបិដ្ឋត្ថរស្សុខស្ស ហេតុ|
    block |ន ច តេ សុនខស្ស អត្ថរន្តិ អថ មេណ្ឌស្ស សុណេន សខ្យមស្ស។|
  count |១០០|
    block |អាវេល្លិតសិង្គិកោ ហិ មេណ្ឌោ ន ច សុនខស្ស វិសាណកានិ អត្ថិ|
    block |តិណភក្ខោ មំសភោជនោ ច អថ មេណ្ឌស្ស សុណេន សខ្យមស្ស។|
  count |១០១|
    block |តិណមាសិ បលាសមាសិ មេណ្ឌោ ន ច សុនខោ តិណមាសិ នោ បលាសំ|
    block |គណ្ហេយ្យ សុណោ សសំ ពិឡារំ អថ មេណ្ឌស្ស សុណេន សខ្យមស្ស។|
  count |១០២|
    block |អដ្ឋឌ្ឍបទោ ចតុប្បទស្ស មេណ្ឌោ អដ្ឋនខោ អទិស្សមានោ|
    block |ឆាទិយមាហរតី អយំ ឥមស្ស មំសំ អាហរតី អយំ អមុស្ស។|
  count |១០៣|
    block |បាសាទវរគតោ វិទេហសេដ្ឋោ វិតិហារំ អញ្ញមញ្ញភោជនានំ|
    block |អទ្ទក្ខិ កិរ សក្ខិកំ ជនិន្ទោ ពុភុក្កស្ស បុណ្ណំ មុខស្ស ចេតំ។|
  count |១០៤|
    block |លាភា វត មេ អនប្បរូបា យស្ស មេទិសា បណ្ឌិតា កុលម្ហិ|
    block |បញ្ហស្ស គម្ភីរគតំ និបុណមត្ថំ បដិវិជ្ឈន្តិ សុភាសិតេន ធីរា។|
  count |១០៥|
    block |អស្សតរិរថញ្ច ឯកមេកំ ផីតំ គាមវរញ្ច ឯកមេកំ|
    block |សព្ពេសំ វោ ទម្មិ បណ្ឌិតានំ បរមប្បតីតមនោ សុភាសិតេនាតិ។|
  stand |មេណ្ឌកបញ្ហជាតកំ អដ្ឋមំ។|
  count |  |
  block |៤៧២។ មហាបទុមជាតកំ ៩|
  count |១០៦|
    block |នាទដ្ឋា បរតោ ទោសំ អណុំ ថូលានិ សព្ពសោ|
    block |ឥស្សរោ បណយេ ទណ្ឌំ សាមំ អប្បដិវេក្ខិយ។|
  count |១០៧|
    block |យោ ច អប្បដិវេក្ខិត្វា ទណ្ឌំ កុព្ពតិ ខត្តិយោ|
    block |សកណ្ដកំ សោ គិលតិ ជច្ចន្ធោវ សមក្ខិកំ។|
  count |១០៨|
    block |អទណ្ឌិយំ ទណ្ឌយតិ ទណ្ឌិយញ្ច អទណ្ឌិយំ|
    block |អន្ធោវ វិសមំ មគ្គំ ន ជានាតិ សមាសមំ។|
  count |១០៩|
    block |យោ ច ឯតានិ ឋានានិ អណុំ ថូលានិ សព្ពសោ|
    block |សុទិដ្ឋមនុសាសេយ្យ ស វេ វោហរិតុ មរហតិ។|
  count |១១០|
    block |នេកន្តមុទុនា សក្កា ឯកន្តតិខិណេន វា|
    block |អត្តំ មហន្តេ ឋបេតុំ តស្មា ឧភយមាចរេ។|
  count |១១១|
    block |បរិភូតោ មុទុ ហោតិ អតិតិក្ខោ ច វេរវា|
    block |ឯតញ្ច ឧភយំ ញត្វា អនុមជ្ឈំ សមាចរេ។|
  count |១១២|
    block |ពហុម្បិ រត្តោ ភាសេយ្យ ទុដ្ឋោបិ ពហុ ភាសតិ|
    block |ន ឥត្ថិការណា រាជ បុត្តំ ឃាតេតុមរហសិ។|
  count |១១៣|
    block |សព្ពោវ លោកោ ឯកតោ ឥត្ថី ច អយមេកិកា|
    block |តេនាហំ បដិបជ្ជិស្សំ គច្ឆថ បក្ខិបថេវ តំ។|
  count |១១៤|
    block |អនេកតាលេ នរកេ គម្ភីរេ ច សុទុត្តរេ|
    block |បាតិតោ គិរិទុគ្គស្មិំ កេន ត្វំ តត្ថ នាមរិ។|
  count |១១៥|
    block |នាគោ ជាតផណោ តត្ថ ថាមវា គិរិសានុជោ|
    block |បច្ចគ្គហិ មំ ភោគេហិ តេនាហំ តត្ថ នាមរិំ។|
  count |១១៦|
    block |ឯហិ តំ បដិនេស្សាមិ រាជបុត្ត សកំ ឃរំ|
    block |រជ្ជំ ការេហិ ភទ្ទន្តេ កិំ អរញ្ញេ ករិស្សសិ។|
  count |១១៧|
    block |យថា គិលិត្វា ពឡិសំ ឧទ្ធរេយ្យ សលោហិតំ|
    block |ឧទ្ធរិត្វា សុខី អស្ស ឯវំ បស្សាមិ អត្តនំ។|
  count |១១៨|
    block |កិំ នុ ត្វំ ពឡិសំ ព្រូសិ កិំ ត្វំ ព្រូសិ សលោហិតំ|
    block |កិំ នុ ត្វំ ឧព្ភតំ ព្រូសិ តំ មេ អក្ខាហិ បុច្ឆិតោ។|
  count |១១៩|
    block |កាមាហំ ពឡិសំ ព្រូមិ ហត្ថិអស្សំ សលោហិតំ|
    block |ចត្តាហំ ឧព្ភតំ ព្រូមិ ឯវំ ជានាហិ ខត្តិយ។|
  count |១២០|
    block |ចិញ្ចាមាណវិកា មាតា ទេវទត្តោ ច មេ បិតា|
    block |អានន្ទោ បណ្ឌិតោ នាគោ សារិបុត្តោ ច ទេវតា|
    block |រាជបុត្តោ អហំ អាសិំ ឯវំ ធារេថ ជាតកន្តិ។|
  stand |មហាបទុមជាតកំ នវមំ។|
  count |  |
  block |៤៧៣។ មិត្តាមិត្តជាតកំ ១០|
  count |១២១|
    block |កានិ កម្មានិ កុព្ពានំ កថំ វិញ្ញូ បរក្កមេ|
    block |អមិត្តំ ជានេយ្យ មេធាវី ទិស្វា សុត្វា ច បណ្ឌិតោ។|
  count |១២២|
    block |ន នំ ឧម្ហយតេ ទិស្វា ន ច នំ បដិនន្ទតិ|
    block |ចក្ខូនិ ចស្ស ន ទទាតិ បដិលោមញ្ច វត្តតិ។|
  count |១២៣|
    block |អមិត្តេ តស្ស ភជតិ មិត្តេ តស្ស ន សេវតិ|
    block |វណ្ណកាមេ និវារេតិ អក្កោសន្តេ បសំសតិ។|
  count |១២៤|
    block |គុយ្ហញ្ច តស្ស នក្ខាតិ តស្ស គុយ្ហំ ន គូហតិ|
    block |កម្មំ តស្ស ន វណ្ណេតិ បញ្ញស្ស នប្បសំសតិ។|
  count |១២៥|
    block |អភវេ នន្ទតិ តស្ស ភវេ តស្ស ន នន្ទតិ|
    block |អច្ឆេរំ ភោជនំ លទ្ធា តស្ស នុប្បជ្ជតេ សតិ|
    block |តតោ នំ នានុកម្បតិ អហោ សោបិ លភេយ្យិតោ។|
  count |១២៦|
    block |ឥច្ចេតេ សោឡសាការា អមិត្តស្មិំ បតិដ្ឋិតា|
    block |យេហិ អមិត្តំ ជានេយ្យ ទិស្វា សុត្វា ច បណ្ឌិតោ។|
  count |១២៧|
    block |កានិ កម្មានិ កុព្ពានំ កថំ វិញ្ញូ បរក្កមេ|
    block |មិត្តំ ជានេយ្យ មេធាវី ទិស្វា សុត្វា ច បណ្ឌិតោ។|
  count |១២៨|
    block |បវុត្ថំ តស្ស សរតិ អាគតំ អភិនន្ទតិ|
    block |តតោ កេលាយិតោ ហោតិ វាចាយ បដិនន្ទតិ។|
  count |១២៩|
    block |មិត្តេ តស្សេវ ភជតិ អមិត្តេ តស្ស ន សេវតិ|
    block |អក្កោសន្តេ និវារេតិ វណ្ណកាមេ បសំសតិ។|
  count |១៣០|
    block |គុយ្ហញ្ច តស្ស អក្ខាតិ តស្ស គុយ្ហញ្ច គូហតិ|
    block |កម្មញ្ច តស្ស វណ្ណេតិ បញ្ញំ តស្ស បសំសតិ។|
  count |១៣១|
    block |ភវេ ច នន្ទតិ តស្ស អភវេ តស្ស ន នន្ទតិ|
    block |អច្ឆេរំ ភោជនំ លទ្ធា តស្ស ឧប្បជ្ជតេ សតិ|
    block |តតោ នំ អនុកម្បតិ អហោ សោបិ លភេយ្យិតោ។|
  count |១៣២|
    block |ឥច្ចេតេ សោឡសាការា មិត្តស្មិំ សុប្បតិដ្ឋិតា|
    block |យេហិ មិត្តញ្ច ជានេយ្យ ទិស្វា សុត្វា ច បណ្ឌិតោតិ។|
    block |លហុចិត្ត សសាល កសន្តិ បុន អថ កាម ទសខលុដ្ឋានវរោ|
    block |អថ កណ្ហ សុកោសិយ មេណ្ឌវរោ បទុមោ បុន មិត្តវរេន ទសាតិ។|
  stand |មិត្តាមិត្តជាតកំ ទសមំ។|
  stand |ទ្វាទសកនិបាតំ និដ្ឋិតំ។|
  block |តស្សុទ្ទានំ|
