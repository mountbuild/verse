block |៧។ សត្តកនិបាតោ|
  block |១។ កុក្កុវគ្គោ|
    count |  |
    block |៣៩៦។ កុក្កុជាតកំ ៧-១-១|
    count |១|
      block |ទិយឌ្ឍកុក្កូ ឧទយេន កណ្ណិកា វិទត្ថិយោ អដ្ឋ បរិក្ខិបន្តិ នំ|
      block |សា សិំសបា សារមយា អផេគ្គុកា កុហិំ ឋិតា ឧប្បរិតោ ន ធំសតិ។|
    count |២|
      block |យា តិំសតិ សារមយា អនុជ្ជុកា បរិកិរិយ គោបាណសិយោ សមំ ឋិតា|
      block |តាហិ សុសង្គហិតា ពលសា បីឡិតា សមំ ឋិតា ឧប្បរិតោ ន ធំសតិ។|
    count |៣|
      block |ឯវម្បិ មិត្តេហិ ទឡ្ហេហិ បណ្ឌិតោ អភេជ្ជរូបេហិ សុចីហិ មន្តិភិ|
      block |សុសង្គហីតោ សិរិយា ន ធំសតិ គោបាណសី ភារវហាវ កណ្ណិកា។|
    count |៤|
      block |ខរត្តចំ ពេល្លំ យថាបិ សត្ថវា អនាមសន្តោបិ ករោតិ តិត្តកំ|
      block |សមាហរំ សាទុំ ករោតិ បត្ថិវ អសាទុំ កយិរា តនុពន្ធមុទ្ធរំ។|
    count |៥|
      block |ឯវម្បិ គាមនិគមេសុ បណ្ឌិតោ អសាហសំ រាជធនានិ សង្ឃរំ|
      block |ធម្មានុវត្តី បដិបជ្ជមានោ ស ផាតិ កយិរា អវិហេឋយំ បរំ។|
    count |៦|
      block |ឱទាតមូលំ សុចិវារិសម្ភវំ ជាតំ យថា បោក្ខរណីសុ អម្ពុជំ|
      block |បទុមំ យថា អគ្គិនិកាសិផាលិមំ ន កទ្ទមោ ន រជោ ន វារិ លិម្បតិ។|
    count |៧|
      block |ឯវម្បិ វោហារសុចិំ អសាហសំ វិសុទ្ធកម្មន្តមបេតបាបកំ|
      block |ន លិម្បតិ កម្មកិលេស តាទិសោ ជាតំ យថា បោក្ខរណីសុ អម្ពុជន្តិ។|
    stand |កុក្កុជាតកំ បឋមំ។|
    count |  |
    block |៣៩៧។ មនោជជាតកំ ៧-១-២|
    count |៨|
      block |យថា ចាបោ និន្នមតិ ជិយា ចាបិ និកូជតិ|
      block |ហញ្ញតេ នូន មនោជោ មិគរាជា សខា មម។|
    count |៩|
      block |ហន្ទ ទានិ វនន្តានិ បក្កមាមិ យថាសុខំ|
      block |នេតាទិសា សខា ហោន្តិ លព្ភា មេ ជីវតោ សខា។|
    count |១០|
      block |ន បាបជនសំសេវី អច្ចន្តំ សុខមេធតិ|
      block |មនោជំ បស្ស សេមានំ គិរិយស្សានុសាសនី។|
    count |១១|
      block |ន បាបសម្បវង្កេន មាតា បុត្តេន នន្ទតិ|
      block |មនោជំ បស្ស សេមានំ អច្ឆន្នំ សម្ហិ លោហិតេ។|
    count |១២|
      block |ឯវមាបជ្ជតេ បោសោ បាបិយោ ច និគច្ឆតិ|
      block |យោ វេ ហិតានំ វចនំ ន ករោតិ អត្ថទស្សិនំ។|
    count |១៣|
      block |ឯវញ្ច សោ ហោតិ តតោ ច បាបិយោ យោ ឧត្តមោ អធមជនូបសេវី|
      block |បស្សុត្តមំ អធមជនូបសេវិតំ មិគាធិបំ សរវរវេគនិទ្ធុតំ។|
    count |១៤|
      block |និហីយតិ បុរិសោ និហីនសេវី ន ច ហាយេថ កទាចិ តុល្យសេវី|
      block |សេដ្ឋមុបគមំ ឧទេតិ ខិប្បំ តស្មាត្តនា ឧត្តរិតរំ ភជេថាតិ។|
    stand |មនោជជាតកំ ទុតិយំ។|
    count |  |
    block |៣៩៨។ សុតនុជាតកំ ៧-១-៣|
    count |១៥|
      block |រាជា តេ ភត្តំ បាហេសិ សុចិំ មំសូបសេចនំ|
      block |មឃទេវស្មិំ អធិវត្ថេ ឯហិ និក្ខម្ម ភុញ្ជស្សុ។|
    count |១៦|
      block |ឯហិ មាណវ ឱរេន ភិក្ខមាទាយ សូបិតំ|
      block |ត្វញ្ច មាណវ ភិក្ខា ច ឧភោ ភក្ខា ភវិស្សថ។|
    count |១៧|
      block |អប្បកេន តុវំ យក្ខ ថុល្លមត្ថំ ជហិស្សសិ|
      block |ភិក្ខំ តេ នាហរិស្សន្តិ ជនា មរណសញ្ញិនោ។|
    count |១៨|
      block |លទ្ធាយ យក្ខា តវ និច្ចភិក្ខំ សុចិំ បណីតំ រសសា ឧបេតំ|
      block |ភិក្ខញ្ច តេ អាហរិយោ នរោ ឥធ សុទុល្លភោ ហេហិតិ ភក្ខិតេ មយិ។|
    count |១៩|
      block |មមេវ សុតនោ អត្ថោ យថា ភាសសិ មាណវ|
      block |មយា ត្វំ សមនុញ្ញាតោ សោត្ថិំ បស្សាហិ មាតរំ។|
    count |២០|
      block |ខគ្គំ ឆត្តញ្ច បាតិញ្ច គច្ឆមាទាយ មាណវ|
      block |សោត្ថិំ បស្សតុ តេ មាតា ត្វញ្ច បស្សាហិ មាតរំ។|
    count |២១|
      block |ឯវំ យក្ខ សុខី ហោហិ សហ សព្ពេហិ ញាតិភិ|
      block |ធនញ្ច មេ អធិគតំ រញ្ញោ ច វចនំ កតន្តិ។|
    stand |សុតនុជាតកំ តតិយំ។|
    count |  |
    block |៣៩៩។ មាតុបោសកគិជ្ឈជាតកំ ៧-១-៤|
    count |២២|
      block |តេ កថំ នុ ករិស្សន្តិ វុទ្ធា គិរិទរីសយា|
      block |អហំ ពទ្ធោស្មិ បាសេន និលីយស្ស វសំ គតោ។|
    count |២៣|
      block |កិំ គិជ្ឈ បរិទេវសិ កា នុ តេ បរិទេវនា|
      block |ន មេ សុតោ វា ទិដ្ឋោ វា ភាសន្តោ មានុសិំ ទិជោ។|
    count |២៤|
      block |ភរាមិ មាតាបិតរោ វុទ្ធេ គិរិទរីសយេ|
      block |តេ កថំ នុ ករិស្សន្តិ អហំ វសំ គតោ តវ។|
    count |២៥|
      block |យំ នុ គិជ្ឈោ យោជនសតំ កុណបានិ អវេក្ខតិ|
      block |កស្មា ជាលញ្ច បាសញ្ច អាសជ្ជាបិ ន ពុជ្ឈសិ។|
    count |២៦|
      block |យទា បរាភវោ ហោតិ បោសោ ជីវិតសង្ខយេ|
      block |អថ ជាលញ្ច បាសញ្ច អាសជ្ជាបិ ន ពុជ្ឈតិ។|
    count |២៧|
      block |ភរស្សុ មាតាបិតរោ វុទ្ធេ គិរិទរីសយេ|
      block |មយា ត្វំ សមនុញ្ញាតោ សោត្ថិំ បស្សាហិ ញាតកេ។|
    count |២៨|
      block |ឯវំ លុទ្ទក នន្ទស្សុ សហ សព្ពេហិ ញាតិភិ|
      block |ភរិស្សំ មាតាបិតរោ វុទ្ធេ គិរិទរីសយេតិ។|
    stand |មាតុបោសកគិជ្ឈជាតកំ ចតុត្ថំ។|
    count |  |
    block |៤០០។ ទព្ភបុប្ផជាតកំ ៧-១-៥|
    count |២៩|
      block |អនុតីរចារី ភទ្ទន្តេ សហាយមនុធាវ មំ|
      block |មហា មេ គហិតោ មច្ឆោ សោ មំ ហរតិ វេគសា។|
    count |៣០|
      block |គម្ភីរចារី ភទ្ទន្តេ ទឡ្ហំ គណ្ហាហិ ថាមសា|
      block |អហំ តំ ឧទ្ធរិស្សាមិ សុបណ្ណោ ឧរគាមិវ។|
    count |៣១|
      block |វិវាទោ នោ សមុប្បន្នោ ទព្ភបុប្ផ សុណោហិ មេ|
      block |សមេហិ មេធគំ សម្ម វិវាទោ វូបសម្មតំ។|
    count |៣២|
      block |ធម្មដ្ឋោហំ បុរេ អាសិំ ពហូ អឌ្ឌា មេ តីរិតា|
      block |សមេមិ មេធគំ សម្ម វិវាទោ វូបសម្មតំ។|
    count |៣៣|
      block |អនុតីរចារិ នង្គុដ្ឋំ សីសំ គម្ភីរចារិនោ|
      block |អច្ចាយំ មជ្ឈិមោ ខណ្ឌោ ធម្មដ្ឋស្ស ភវិស្សតិ។|
    count |៣៤|
      block |ចិរម្បិ ភក្ខោ អភវិស្ស សចេ ន វិវទេមសេ|
      block |អសីសកំ អនង្គុដ្ឋំ សិង្គាលោ ហរតិ រោហិតំ។|
    count |៣៥|
      block |យថាបិ រាជា នន្ទេយ្យ រជ្ជំ លទ្ធាន ខត្តិយោ|
      block |ឯវាហមជ្ជ នន្ទាមិ ទិស្វា បុណ្ណមុខំ បតិំ។|
    count |៣៦|
      block |កថំ នុ ថលជោ សន្តោ ឧទកេ មច្ឆំ បរាមសិ|
      block |បុដ្ឋោ មេ សម្ម អក្ខាហិ កថំ អធិគតំ តយា។|
    count |៣៧|
      block |វិវាទេន កិសា ហោន្តិ វិវាទេន ធនក្ខយា|
      block |ជីនា ឧទ្ទា វិវាទេន ភុញ្ជ មាយាវិ រោហិតំ។|
    count |៣៨|
      block |ឯវមេវ មនុស្សេសុ វិវាទោ យត្ថ ជាយតិ|
      block |ធម្មដ្ឋំ បដិធាវន្តិ សោ ហិ នេសំ វិនាយកោ|
      block |ធនាបិ តត្ថ ជីយន្តិ រាជកោសោ បវឌ្ឍតីតិ។|
    stand |ទព្ភបុប្ផជាតកំ បញ្ចមំ។|
    count |  |
    block |៤០១។ បណ្ណកជាតកំ ៧-១-៦|
    count |៣៩|
      block |បណ្ណកំ តិខិណធារំ អសិំ សម្បន្នបាយិនំ|
      block |បរិសាយំ បុរិសោ គិលតិ កិំ ទុក្ករតរំ តតោ|
      block |យទញ្ញំ ទុក្ករំ ឋានំ តំ មេ អក្ខាហិ បុច្ឆិតោ។|
    count |៤០|
      block |គិលេយ្យ បុរិសោ លោភា អសិំ សម្បន្នបាយិនំ|
      block |យោ ច វជ្ជា ទទាមីតិ តំ ទុក្ករតរំ តតោ|
      block |សព្ពញ្ញំ សុករំ ឋានំ ឯវំ ជានាហិ មទ្ទវ។|
    count |៤១|
      block |ព្យាកាសិ អាយុរោ បញ្ហំ អត្ថំ ធម្មស្ស កោវិទោ|
      block |បុក្កុសំ ទានិ បុច្ឆាមិ កិំ ទុក្ករតរំ តតោ|
      block |យទញ្ញំ ទុក្ករំ ឋានំ តំ មេ អក្ខាហិ បុច្ឆិតោ។|
    count |៤២|
      block |ន វាចមុបជីវន្តិ អផលំ គិរមុទីរិតំ|
      block |យោ ច ទត្វា អវាកយិរា តំ ទុក្ករតរំ តតោ|
      block |សព្ពញ្ញំ សុករំ ឋានំ ឯវំ ជានាហិ មទ្ទវ។|
    count |៤៣|
      block |ព្យាកាសិ បុក្កុសោ បញ្ហំ អត្ថំ ធម្មស្ស កោវិទោ|
      block |សេនកំ ទានិ បុច្ឆាមិ កិំ ទុក្ករតរំ តតោ|
      block |យទញ្ញំ ទុក្ករំ ឋានំ តំ មេ អក្ខាហិ បុច្ឆិតោ។|
    count |៤៤|
      block |ទទេយ្យ បុរិសោ ទានំ អប្បំ វា យទិ វា ពហុំ|
      block |យោ ច ទត្វា នានុតប្បេ តំ ទុក្ករតរំ តតោ|
      block |សព្ពញ្ញំ សុករំ ឋានំ ឯវំ ជានាហិ មទ្ទវ។|
    count |៤៥|
      block |ព្យាកាសិ អាយុរោ បញ្ហំ អថោ បុក្កុសបោរិសោ|
      block |សព្ពេ បញ្ហេ អតិភោតិ យថា ភាសតិ សេនកោតិ។|
    stand |បណ្ណក ជាតកំ ឆដ្ឋំ។|
    count |  |
    block |៤០២។ សត្តុភស្តជាតកំ ៧-១-៧|
    count |៤៦|
      block |វិព្ភន្តចិត្តោ កុបិតិន្ទ្រិយោសិ នេត្តេហិ តេ វារិគណា សវន្តិ|
      block |កិំ តេ នដ្ឋំ កិំ បន បត្ថយានោ ឥធាគមា ព្រហ្មេ តទិង្ឃ ព្រូហិ។|
    count |៤៧|
      block |មិយ្យេថ ភរិយា វជតោ មមជ្ជ អគច្ឆតោ មរណមាហ យក្ខោ|
      block |ឯតេន ទុក្ខេន បវេធិតោស្មិ អក្ខាហិ មេ សេនក ឯតមត្ថំ។|
    count |៤៨|
      block |ពហូនិ ឋានានិ វិចិន្តយិត្វា យមេត្ថ វក្ខាមិ តទេវ សច្ចំ|
      block |មញ្ញាមិ តេ ព្រាហ្មណ សត្តុភស្តំ អជានតោ កណ្ហសប្បោ បវិដ្ឋោ។|
    count |៤៩|
      block |អាទាយ ទណ្ឌំ បរិសុម្ភ ភស្តំ បស្សេឡមូគំ ឧរគំ ទុជិវ្ហំ|
      block |ឆិន្ទជ្ជ កង្ខំ វិចិកិច្ឆិតានិ ភុជង្គមំ បស្ស បមុញ្ច ភស្តំ។|
    count |៥០|
      block |សំវិគ្គរូបោ បរិសាយ មជ្ឈេ សោ ព្រាហ្មណោ សត្តុភស្តំ បមុញ្ចិ|
      block |អថ និក្ខមិ ឧរគោ ឧគ្គតេជោ អាសីវិសោ សប្បោ ផណំ ករិត្វា។|
    count |៥១|
      block |សុលទ្ធលាភា ជនកស្ស រញ្ញោ យោ បស្សតី សេនកំ សាធុបញ្ញំ|
      block |វិវដ្ដឆទ្ទោ នុសិ សព្ពទស្សី ញាណំ នុ តេ ព្រាហ្មណ ភិំសរូបំ។|
    count |៥២|
      block |ឥមានិ មេ សត្តសតានិ អត្ថិ គណ្ហាហិ សព្ពានិ ទទាមិ តុយ្ហំ|
      block |តយា ហិ មេ ជីវិតមជ្ជ លទ្ធំ អថោបិ ភរិយាយ មកាសិ សោត្ថិំ។|
    count |៥៣|
      block |ន បណ្ឌិតា វេតនមាទិយន្តិ ចិត្រាហិ គាថាហិ សុភាសិតាហិ|
      block |ឥតោបិ តេ ព្រហ្មេ ទទន្តុ វិត្តំ អាទាយ ត្វំ គច្ឆ សកំ និកេតន្តិ។|
    stand |សត្តុភស្តជាតកំ សត្តមំ។|
    count |  |
    block |៤០៣។ អដ្ឋិសេនកជាតកំ ៧-១-៨|
    count |៥៤|
      block |យេមេ អហំ ន ជានាមិ អដ្ឋិសេន វនិព្ពកេ|
      block |តេ មំ សង្គម្ម យាចន្តិ កស្មា មំ ត្វំ ន យាចសិ។|
    count |៥៥|
      block |យាចកោ អប្បិយោ ហោតិ យាចំ អទទមប្បិយោ|
      block |តស្មាហំ តំ ន យាចាមិ មា មេ វិទេស្សនា អហុ។|
    count |៥៦|
      block |យោ វេ យាចនជីវានោ កាលេ យាចំ ន យាចតិ|
      block |បរញ្ច បុញ្ញា ធំសេតិ អត្តនាបិ ន ជីវតិ។|
    count |៥៧|
      block |យោ ច យាចនជីវានោ កាលេ យាចញ្ហិ យាចតិ|
      block |បរញ្ច បុញ្ញំ លព្ភេតិ អត្តនាបិ ច ជីវតិ។|
    count |៥៨|
      block |ន វេ ទេស្សន្តិ សប្បញ្ញា ទិស្វា យាចកមាគតេ|
      block |ព្រហ្មចារិ បិយោ មេសិ វទ ត្វំ ភញ្ញមិច្ឆសិ។|
    count |៥៩|
      block |ន វេ យាចន្តិ សប្បញ្ញា ធីរោ ច វេទិតុមរហតិ|
      block |ឧទ្ទិស្ស អរិយា តិដ្ឋន្តិ ឯសា អរិយាន យាចនា។|
    count |៦០|
      block |ទទាមិ តេ ព្រាហ្មណ រោហិណីនំ គវំ សហស្សំ សហ បុង្គវេន|
      block |អរិយោ ហិ អរិយស្ស កថំ ន ទជ្ជា សុត្វាន គាថា តវ ធម្មយុត្តាតិ។|
    stand |អដ្ឋិសេនកជាតកំ អដ្ឋមំ។|
    count |  |
    block |៤០៤។ កបិជាតកំ ៧-១-៩|
    count |៦១|
      block |យត្ថ វេរី និវសតិ ន វសេ តត្ថ បណ្ឌិតោ|
      block |ឯករត្តំ ទិរត្តំ វា ទុក្ខំ វសតិ វេរិសុ។|
    count |៦២|
      block |ទិសោ វេ លហុចិត្តស្ស បោសស្សានុវិធីយតោ|
      block |ឯកស្ស កបិនោ ហេតុ យូថស្ស អនយោ កតោ។|
    count |៦៣|
      block |ពាលោវ បណ្ឌិតមានី យូថស្ស បរិហារកោ|
      block |សចិត្តស្ស វសំ គន្ត្វា សយេថាយំ យថា កបិ។|
    count |៦៤|
      block |ន សាធុ ពលវា ពាលោ យូថស្ស បរិហារកោ|
      block |អហិតោ ភវតិ ញាតីនំ សកុណានំវ ចេតកោ។|
    count |៦៥|
      block |ធីរោវ ពលវា សាធុ យូថស្ស បរិហារកោ|
      block |ហិតោ ភវតិ ញាតីនំ តិទសានំវ វាសវោ។|
    count |៦៦|
      block |យោ ច សីលញ្ច បញ្ញញ្ច សុតញ្ចត្តនិ បស្សតិ|
      block |ឧភិន្នមត្ថំ ចរតិ អត្តនោ ច បរស្ស ច។|
    count |៦៧|
      block |តស្មា តុលេយ្យ មត្តានំ សីលបញ្ញាសុតាមិវ|
      block |គណំ វា បរិហរេ ធីរោ ឯកោ វាបិ បរិព្ពជេតិ។|
    stand |កបិជាតកំ នវមំ។|
    count |  |
    block |៤០៥។ ពកជាតកំ ៧-១-១០|
    count |៦៨|
      block |ទ្វាសត្តតិ គោតម បុញ្ញកម្មា វសវត្តិនោ ជាតិជរំ អតីតា|
      block |អយមន្តិមា វេទគូ ព្រហ្មបត្តិ អស្មាភិជប្បន្តិ ជនា អនេកា។|
    count |៦៩|
      block |អប្បញ្ហិ ឯតំ ន ហិ ទីឃមាយុ យំ ត្វំ ពក មញ្ញសិ ទីឃមាយុំ|
      block |សតំ សហស្សានិ និរព្ពុទានំ អាយុំ បជានាមិ តវាហ ព្រហ្មេ។|
    count |៧០|
      block |អនន្តទស្សី ភគវាហមស្មិ ជាតិជ្ជរំ សោកមុបាតិវត្តោ|
      block |កិំ មេ បុរាណំ វតសីលវត្តំ អាចិក្ខ មេ តំ យមហំ វិជញ្ញំ។|
    count |៧១|
      block |យំ ត្វំ អបាយេសិ ពហូ មនុស្សេ បិបាសិតេ ឃម្មនិ សម្បរេតេ|
      block |តំ តេ បុរាណំ វតសីលវត្តំ សុត្តប្បពុទ្ធោវ អនុស្សរាមិ។|
    count |៧២|
      block |យំ ឯណិកូលស្មិ ជនំ គហីតំ អមោចយី គយ្ហក និយ្យមានំ|
      block |តំ តេ បុរាណំ វតសីលវត្តំ សុត្តប្បពុទ្ធោវ អនុស្សរាមិ។|
    count |៧៣|
      block |គង្គាយ សោតស្មិំ គហីតនាវំ លុទ្ទេន នាគេន មនុស្សកប្បា|
      block |អមោចយិ ត្វំ ពលសា បសយ្ហ តំ តេ បុរាណំ វតសីលវត្តំ|
      block |សុត្តប្បពុទ្ធោវ អនុស្សរាមិ។|
    count |៧៤|
      block |កប្បោ ច តេ ពទ្ធចរោ អហោសិ សម្ពុទ្ធិមន្តំ វតិនំ អមញ្ញំ|
      block |តំ តេ បុរាណំ វតសីលវត្តំ សុត្តប្បពុទ្ធោវ អនុស្សរាមិ។|
    count |៧៥|
      block |អទ្ធា បជានាសិ មមេតមាយុំ អញ្ញម្បិ ជានាសិ តថា ហិ ពុទ្ធោ|
      block |តថា ហិ តាយំ ជលិតានុភាវោ ឱភាសយំ តិដ្ឋតិ ព្រហ្មលោកន្តិ។|
      block |វរកណ្ណិក ចាបវរោ សុតនោ អថ គិជ្ឈ សរោហិតមច្ឆវរោ|
      block |បុន បណ្ណក សេនក យាចនកោ អថ វេរិ សព្រហ្មពកេន ទសាតិ។|
    stand |ពកជាតកំ ទសមំ។|
    stand |កុក្កុវគ្គោ បឋមោ។|
    block |តស្សុទ្ទានំ|
  block |២។ គន្ធារវគ្គោ|
    count |  |
    block |៤០៦។ គន្ធារជាតកំ ៧-២-១|
    count |៧៦|
      block |ហិត្វា គាមសហស្សានិ បរិបុណ្ណានិ សោឡស|
      block |កោដ្ឋាគារានិ ផីតានិ សន្និធិំ ទានិ កុព្ពសិ។|
    count |៧៧|
      block |ហិត្វា គន្ធារវិសយំ បហូតធនធារិយំ|
      block |បសាសនតោ និក្ខន្តោ ឥធ ទានិ បសាសសិ។|
    count |៧៨|
      block |ធម្មំ ភណាមិ វេទេហ អធម្មោ មេ ន រុច្ចតិ|
      block |ធម្មំ មេ ភណមានស្ស ន បាបមុបលិម្បតិ។|
    count |៧៩|
      block |យេន កេនចិ វណ្ណេន បរោ លភតិ រុប្បនំ|
      block |មហត្ថិយម្បិ ចេ វាចំ ន តំ ភាសេយ្យ បណ្ឌិតោ។|
    count |៨០|
      block |កាមំ រុប្បតុ វា មា វា ភុសំវ វិកិរីយតុ|
      block |ធម្មំ មេ ភណមានស្ស ន បាបមុបលិម្បតិ។|
    count |៨១|
      block |នោ ចេ អស្ស សកា ពុទ្ធិ វិនយោ វា សុសិក្ខិតោ|
      block |វនេ អន្ធមហិំសោវ ចរេយ្យ ពហុកោ ជនោ។|
    count |៨២|
      block |យស្មា ច បនិធេកច្ចេ អាចេរម្ហិ សុសិក្ខិតា|
      block |តស្មា វិនីតវិនយា ចរន្តិ សុសមាហិតាតិ។|
    stand |គន្ធារជាតកំ បឋមំ។|
    count |  |
    block |៤០៧។ មហាកបិជាតកំ ៧-២-២|
    count |៨៣|
      block |អត្តានំ សង្កមំ កត្វា យោ សោត្ថិំ សមតារយិ|
      block |កិំ ត្វំ តេសំ កិមេ តុយ្ហំ ហោន្តិ ឯតេ មហាកបិ។|
    count |៨៤|
      block |រាជាហំ ឥស្សរោ តេសំ យូថស្ស បរិហារកោ|
      block |តេសំ សោកបរេតានំ ភីតានំ តេ អរិន្ទម។|
    count |៨៥|
      block |ឧល្លង្ឃយិត្វា អត្តានំ វិស្សដ្ឋធនុនោ សតំ|
      block |តតោ អបរបាទេសុ ទឡ្ហំ ពន្ធំ លតាគុណំ។|
    count |៨៦|
      block |ឆិន្នព្ភមិវ វាតេន នុណ្ណោ រុក្ខំ ឧបាគមិំ|
      block |សោហំ អប្បភវំ តត្ថ សាខំ ហត្ថេហិ អគ្គហិំ។|
    count |៨៧|
      block |តំ មំ វិយាយតំ សន្តំ សាខាយ ច លតាយ ច|
      block |សមនុក្កមន្តា បាទេហិ សោត្ថិំ សាខាមិគា គតា។|
    count |៨៨|
      block |តំ មំ ន តបតេ ពន្ធោ មតោ មេ ន តបេស្សតិ|
      block |សុខមាហរិតំ តេសំ យេសំ រជ្ជមការយិំ។|
    count |៨៩|
      block |ឯសា តេ ឧបមា រាជ តំ សុណោហិ អរិន្ទម|
      block |រញ្ញា រដ្ឋស្ស យោគ្គស្ស ពលស្ស និគមស្ស ច|
      block |សព្ពេសំ សុខមេដ្ឋព្ពំ ខត្តិយេន បជានតាតិ។|
    stand |មហាកបិជាតកំ ទុតិយំ។|
    count |  |
    block |៤០៨។ កុម្ភការជាតកំ ៧-២-៣|
    count |៩០|
      block |អម្ពាហមទ្ទំ វនមន្តរស្មិំ នីលោភាសំ ផលិតំ សំវិរូឡ្ហំ|
      block |តមទ្ទសំ ផលហេតុ វិភគ្គំ តំ ទិស្វា ភិក្ខាចរិយំ ចរាមិ។|
    count |៩១|
      block |សេលំ សុមដ្ឋំ នរវីរនិដ្ឋិតំ នារី យុគំ ធារយិ អប្បសទ្ទំ|
      block |ទុតិយញ្ច អាគម្ម អហោសិ សទ្ទោ តំ ទិស្វា ភិក្ខាចរិយំ ចរាមិ។|
    count |៩២|
      block |ទិជា ទិជំ កុណបមាហរន្តំ ឯកំ សមានំ ពហុកា សមេច្ច|
      block |អាហារហេតូ បរិបាតយិំសុ តំ ទិស្វា ភិក្ខាចរិយំ ចរាមិ។|
    count |៩៣|
      block |ឧសភាហមទ្ទំ យូថស្ស មជ្ឈេ ចលក្កកុំ វណ្ណពលូបបន្នំ|
      block |តមទ្ទសំ កាមហេតុ វិតុន្នំ តំ ទិស្វា ភិក្ខាចរិយំ ចរាមិ។|
    count |៩៤|
      block |ករណ្ឌកោ កលិង្គានំ គន្ធារានញ្ច នគ្គជិ|
      block |និមិរាជា វិទេហានំ បញ្ចាលានញ្ច ទុម្មុខោ|
      block |ឯតេ រដ្ឋានិ ហិត្វាន បព្ពជិំសុ អកិញ្ចនា។|
    count |៩៥|
      block |សព្ពេបិមេ ទេវសមា សមាគតា អគ្គី យថា បជ្ជលិតោ តថេវិមេ|
      block |អហម្បិ ឯកោ ចរិស្សាមិ ភគ្គវិ ហិត្វាន កាមានិ យថោធិកានិ។|
    count |៩៦|
      block |អយមេវ កាលោ ន ហិ អញ្ញោ អត្ថិ អនុសាសិតា មេ ន ភវេយ្យ បច្ឆា|
      block |អហម្បិ ឯកា ចរិស្សាមិ ភគ្គវ សកុណីវ មុត្តា បុរិសស្ស ហត្ថា។|
    count |៩៧|
      block |អាមំ បក្កញ្ច ជានន្តិ អថោ លោណំ អលោណកំ|
      block |តមហំ ទិស្វាន បព្ពជិំ ចរេវ ត្វំ ចរាមហន្តិ។|
    stand |កុម្ភការជាតកំ តតិយំ។|
    count |  |
    block |៤០៩។ ទឡ្ហធម្មជាតកំ ៧-២-៤|
    count |៩៨|
      block |អហំ ចេ ទឡ្ហធម្មស្ស វហន្តិ នាភិរាធយិំ|
      block |ធរន្តី ឧរសិ សល្លំ យុទ្ធេ វិក្កន្តចារិនី។|
    count |៩៩|
      block |នូន រាជា ន ជានាតិ មម វិក្កមបោរិសំ|
      block |សង្គាមេ សុកតន្តានិ ទូតវិប្បហិតានិ ច។|
    count |១០០|
      block |សា នូនាហំ មរិស្សាមិ អពន្ធុ អបរាយិនី|
      block |តទា ហិ កុម្ភការស្ស ទិន្នា ឆកណហារិកា។|
    count |១០១|
      block |យាវតាសីសតី បោសោ តាវទេវ បវីណតិ|
      block |អត្ថាបាយេ ជហន្តិ នំ ឱដ្ឋិព្យាធិំវ ខត្តិយោ។|
    count |១០២|
      block |យោ បុព្ពេ កតកល្យាណោ កតត្ថោ នាវពុជ្ឈតិ|
      block |អត្ថា តស្ស បលុជ្ជន្តិ យេ ហោន្តិ អភិបត្ថិតា។|
    count |១០៣|
      block |យោ បុព្ពេ កតកល្យាណោ កតត្ថោ មនុពុជ្ឈតិ|
      block |អត្ថា តស្ស បវឌ្ឍន្តិ យេ ហោន្តិ អភិបត្ថិតា។|
    count |១០៤|
      block |តំ វោ វទាមិ ភទ្ទន្តេ យាវន្តេត្ថ សមាគតា|
      block |សព្ពេ កតញ្ញុនោ ហោថ ចិរំ សគ្គម្ហិ ឋស្សថាតិ។|
    stand |ទឡ្ហធម្មជាតកំ ចតុត្ថំ។|
    count |  |
    block |៤១០។ សោមទត្តជាតកំ ៧-២-៥|
    count |១០៥|
      block |យោ មំ បុរេ បច្ចុឌ្ឌេតិ អរញ្ញេ ទូរមាយតោ|
      block |សោ ន ទិស្សតិ មាតង្គោ សោមទត្តោ កុហិំ គតោ។|
    count |១០៦|
      block |អយំ វា សោ មតោ សេតិ អល្លសិង្គំវ វច្ឆិតោ|
      block |ភុម្យា និបតិតោ សេតិ អមរា វត កុញ្ជរោ។|
    count |១០៧|
      block |អនគារិយុបេតស្ស វិប្បមុត្តស្ស តេ សតោ|
      block |សមណស្ស ន តំ សាធុ យំ បេតមនុសោចសិ។|
    count |១០៨|
      block |សំវាសេន ហវេ សក្ក មនុស្សស្ស មិគស្ស វា|
      block |ហទយេ ជាយតេ បេមំ តំ ន សក្កា អសោចិតុំ។|
    count |១០៩|
      block |មតំ មរិស្សំ រោទន្តិ យេ រុទន្តិ លបន្តិ ច|
      block |តស្មា ត្វំ ឥសិ មា រោទិ រោទិតំ មោឃមាហុ សន្តោ។|
    count |១១០|
      block |កន្ទិតេន ហវេ ព្រហ្មេ មតោ បេតោ សមុដ្ឋហេ|
      block |សព្ពេ សង្គម្ម រោទាម អញ្ញមញ្ញស្ស ញាតកេ។|
    count |១១១|
      block |អាទិត្តំ វត មំ សន្តំ ឃតសិត្តំវ បាវកំ|
      block |វារិនា វិយ ឱសិញ្ចំ សព្ពំ និព្ពាបយេ ទរំ។|
    count |១១២|
      block |អព្ពហី វត មេ សល្លំ យមាសិ ហទយស្សិតំ|
      block |យោ មេ សោកបរេតស្ស បុត្តសោកំ អបានុទិ។|
    count |១១៣|
      block |សោហំ អព្ពូឡ្ហសល្លោស្មិ វីតសោកោ អនាវិលោ|
      block |ន សោចាមិ ន រោទាមិ តវ សុត្វាន វាសវាតិ។|
    stand |សោមទត្តជាតកំ បញ្ចមំ។|
    count |  |
    block |៤១១។ សុសីមជាតកំ ៧-២-៦|
    count |១១៤|
      block |កាឡានិ កេសានិ បុរេ អហេសុំ ជាតានិ សីសម្ហិ យថាបទេសេ|
      block |តានជ្ជ សេតានិ សុសីម ទិស្វា ធម្មំ ចរ ព្រហ្មចរិយស្ស កាលោ។|
    count |១១៥|
      block |មមេវ ទេវ បលិតំ ន តុយ្ហំ មមេវ សីសំ មម ឧត្តមង្គំ|
      block |អត្ថំ ករិស្សន្តិ មុសា អភាណិំ ឯកាបរាធំ ខម រាជសេដ្ឋ។|
    count |១១៦|
      block |ទហរោ តុវំ ទស្សនិយោសិ រាជ បឋមុគ្គតោ ហោសិ យថា កឡីរោ|
      block |រជ្ជញ្ច ការេហិ មមញ្ច បស្ស មា កាលិកំ អនុធាវី ជនិន្ទ។|
    count |១១៧|
      block |បស្សាមិ វោហំ ទហរិំ កុមារិំ សាមដ្ឋបស្សំ សុតនុំ សុមជ្ឈំ|
      block |កាឡប្បវាឡាវ បវេល្លមានា បលោភយន្តីវ នរេសុ គច្ឆតិ។|
    count |១១៨|
      block |តមេន បស្សាមិបរេន នារិំ អាសីតិកំ នាវុតិកំ វ ជច្ចា|
      block |ទណ្ឌំ គហេត្វាន បវេធមានំ គោបានសីភោគ្គសមំ ចរន្តិំ។|
    count |១១៩|
      block |សោហំ តមេវានុវិចិន្តយន្តោ ឯកោ សយាមិ សយនស្ស មជ្ឈេ|
      block |អហម្បិ ឯវំ ឥតិ បេក្ខមានោ ន គហេ រមេ ព្រហ្មចរិយស្ស កាលោ។|
    count |១២០|
      block |រជ្ជុវាលម្ពនី ចេសា យា គេហេ វសតោ រតិ|
      block |ឯវម្បិ ឆេត្វាន វជន្តិ ធីរា អនបេក្ខិនោ កាមសុខំ បហាយាតិ។|
    stand |សុសីមជាតកំ ឆដ្ឋំ។|
    count |  |
    block |៤១២។ កោដសិម្ពលិជាតកំ ៧-២-៧|
    count |១២១|
      block |អហំ ទសសតំព្យាមំ ឧរគមាទាយ អាគតោ|
      block |តញ្ច មញ្ច មហាកាយំ ធារយំ នប្បវេធសិ។|
    count |១២២|
      block |អថិមំ ខុទ្ទកំ បក្ខិំ អប្បមំសតរំ មយា|
      block |ធារយំ ព្យថសិ ភីតា កមត្ថំ កោដសិម្ពលិ។|
    count |១២៣|
      block |មំសភក្ខោ តុវំ រាជ ផលភក្ខោ អយំ ទិជោ|
      block |អយំ និគ្រោធពីជានិ បិលក្ខុទុម្ពរានិ ច|
      block |អស្សត្ថានិ ច ភក្ខិត្វា ខន្ធេ មេ ឱហទិស្សតិ។|
    count |១២៤|
      block |តេ រុក្ខា សំវិរូហន្តិ មម បស្សេ និវាតជា|
      block |តេ មំ បរិយោនន្ធិស្សន្តិ អរុក្ខំ មំ ករិស្សរេ។|
    count |១២៥|
      block |សន្តិ អញ្ញេបិ រុក្ខា សេ មូលិនោ ខន្ធិនោ ទុមា|
      block |ឥមិនា សកុណជាតេន ពីជមាហរិតា ហតា។|
    count |១២៦|
      block |អជ្ឈារូហាភិវឌ្ឍន្តិ ព្រហន្តម្បិ វនប្បតិំ|
      block |តស្មា រាជ បវេធាមិ សម្បស្សំនាគតំ ភយំ។|
    count |១២៧|
      block |សង្កេយ្យ សង្កិតព្ពានិ រក្ខេយ្យានាគតំ ភយំ|
      block |អនាគតភយា ធីរោ ឧភោ លោកេ អវេក្ខតីតិ។|
    stand |កោដសិម្ពលិជាតកំ សត្តមំ។|
    count |  |
    block |៤១៣។ ធូមការិជាតកំ ៧-២-៨|
    count |១២៨|
      block |រាជា អបុច្ឆិ វិធុរំ ធម្មកាមោ យុធិដ្ឋិលោ|
      block |អបិ ព្រាហ្មណ ជានាសិ កោ ឯកោ ពហុ សោចតិ។|
    count |១២៩|
      block |ព្រាហ្មណោ អជយូថេន បហូតេធោ វនេ វសំ|
      block |ធូមំ អកាសិ វាសេដ្ឋោ រត្តិន្ទិវមតន្ទិតោ។|
    count |១៣០|
      block |តស្ស តំ ធូមគន្ធេន សរភា មកសឌ្ឌិតា|
      block |វស្សាវាសំ ឧបាគច្ឆុំ ធូមការិស្ស សន្តិកេ។|
    count |១៣១|
      block |សរភេសុ មនំ កត្វា អជា សោ នាវពុជ្ឈថ|
      block |អាគច្ឆន្តី វជន្តី វា តស្ស តា វិនសុំ អជា។|
    count |១៣២|
      block |សរភា សរទេ កាលេ បហីនមកសេ វនេ|
      block |បាវិសុំ គិរិទុគ្គានិ នទីនំ បភវានិ ច។|
    count |១៣៣|
      block |សរភេ ច គតេ ទិស្វា អជា ច វិភវំ គតា|
      block |កិសោ ច វិវណ្ណោ ចាសិ បណ្ឌុរោគី ច ព្រាហ្មណោ។|
      block ||
    count |១៣៤|
      block |ឯវំ យោ សំ និរំកត្វា អាគន្តុំ កុរុតេ បិយំ|
      block |សោ ឯកោ ពហុ សោចតិ ធូមការីវ ព្រាហ្មណោតិ។|
    stand |ធូមការិជាតកំ អដ្ឋមំ។|
    count |  |
    block |៤១៤។ ជាគរជាតកំ ៧-២-៩|
    count |១៣៥|
      block |កោធ ជាគរតំ សុត្តោ កោធ សុត្តេសុ ជាគរោ|
      block |កោ មមេតំ វិជានាតិ កោ តំ បដិភណាតិ មេ។|
    count |១៣៦|
      block |អហំ ជាគរតំ សុត្តោ អហំ សុត្តេសុ ជាគរោ|
      block |អហមេតំ វិជានាមិ អហំ បដិភណាមិ តេ។|
    count |១៣៧|
      block |កថំ ជាគរតំ សុត្តោ កថំ សុត្តេសុ ជាគរោ|
      block |កថំ ឯតំ វិជានាសិ កថំ បដិភណាសិ មេ។|
    count |១៣៨|
      block |យេ ធម្មំ នប្បជានន្តិ សំយមោតិ ទមោតិ ច|
      block |តេសុ សុប្បមានេសុ អហំ ជគ្គាមិ ទេវតេ។|
    count |១៣៩|
      block |យេសំ រាគោ ច ទោសោ ច អវិជ្ជា ច វិរាជិតា|
      block |តេសុ ជាគរមានេសុ អហំ សុត្តោស្មិ ទេវតេ។|
    count |១៤០|
      block |ឯវំ ជាគរតំ សុត្តោ ឯវំ សុត្តេសុ ជាគរោ|
      block |ឯវមេតំ វិជានាមិ ឯវំ បដិភណាមិ តេ។|
    count |១៤១|
      block |សាធុ ជាគរតំ សុត្តោ សាធុ សុត្តេសុ ជាគរោ|
      block |សាធុមេតំ វិជានាសិ សាធុ បដិភណាសិ មេតិ។|
    stand |ជាគរជាតកំ នវមំ។|
    count |  |
    block |៤១៥។ កុម្មាសបិណ្ឌិជាតកំ ៧-២-១០|
    count |១៤២|
      block |ន កិរត្ថិ អនោមទស្សិសុ បារិចរិយា ពុទ្ធេសុ អប្បិកា|
      block |សុក្ខាយ អលោណិកាយ ច បស្សផលំ កុម្មាសបិណ្ឌិយា។|
    count |១៤៣|
      block |ហត្ថិគវស្សា ចិមេ ពហូ ធនធញ្ញំ បថវី ច កេវលា|
      block |នារិយោ ចិមា អច្ឆរូបមា បស្សផលំ កុម្មាសបិណ្ឌិយា។|
    count |១៤៤|
      block |អភិក្ខណំ រាជកុញ្ជរ គាថា ភាសសិ កោសលាធិប|
      block |បុច្ឆាមិ តំ រដ្ឋវឌ្ឍន ពាឡ្ហំ បីតិមនោ បភាសសិ។|
    count |១៤៥|
      block |ឥមស្មិញ្ញេវ នគរេ កុលេ អញ្ញតរេ អហុំ|
      block |បរកម្មករោ អាសិំ ភតកោ សីលសំវុតោ។|
    count |១៤៦|
      block |កម្មាយ និក្ខមន្តោហំ ចតុរោ សមណេទ្ទសំ|
      block |អាចារសីលសម្បន្នេ សីតិភូតេ អនាសវេ។|
    count |១៤៧|
      block |តេសុ ចិត្តំ បសាទេត្វា និសីទេត្វា បណ្ណសន្ថតេ|
      block |អទំ ពុទ្ធាន កុម្មាសំ បសន្នោ សេហិ បាណិភិ។|
    count |១៤៨|
      block |តស្ស កម្មស្ស កុសលស្ស ឥទំ មេ ឯទិសំ ផលំ|
      block |អនុភោមិ ឥទំ រជ្ជំ ផីតំ ធរណិមុត្តមំ។|
    count |១៤៩|
      block |ទទំ ភុញ្ជ មា ច បមាទោ ចក្កំ វត្តយ កោសលាធិប|
      block |មា រាជ អធម្មិកោ អហុ ធម្មំ បាលយ កោសលាធិប។|
    count |១៥០|
      block |សោហំ តទេវ បុនប្បុនំ វដុមំ អាចរិស្សាមិ សោភនេ|
      block |អរិយាចរិតំ សុកោសលេ អរហន្តោ មេ មនាបាវ បស្សិតុំ។|
    count |១៥១|
      block |ទេវី វិយ អច្ឆរូបមា មជ្ឈេ នារិគណស្ស សោភសិ|
      block |កិំ កម្មមកាសិ ភទ្ទកំ កេនាសិ វណ្ណវតី សុកោសលេ។|
    count |១៥២|
      block |អម្ពដ្ឋកុលស្ស ខត្តិយ ទាស្យាហំ បរបេសិយា អហុំ|
      block |សញ្ញតា ច ធម្មជីវិនី សីលវតី ច អបាបទស្សនា។|
    count |១៥៣|
      block |ឧទ្ធដភត្តំ អហំ តទា ចរមានស្ស អទាសិ ភិក្ខុនោ|
      block |វិត្តា សុមនា សយំ អហំ តស្ស កម្មស្ស ផលំ មមេទិសន្តិ។|
    stand |កុម្មាសបិណ្ឌិជាតកំ ទសមំ។|
    count |  |
    block |៤១៦។ បរន្តបជាតកំ ៧-២-១១|
    count |១៥៤|
      block |អាគមិស្សតិ មេ បាបំ អាគមិស្សតិ មេ ភយំ|
      block |តទា ហិ ចលិតា សាខា មនុស្សេន មិគេន វា។|
    count |១៥៥|
      block |ភីរុយា នូន មេ កាមោ អវិទូរេ វសន្តិយា|
      block |ករិស្សតិ កិសំ បណ្ឌុំ សាវ សាខា បរន្តបំ។|
    count |១៥៦|
      block |សោចយិស្សតិ មំ កន្តា គាមេ វសមនិន្ទិតា|
      block |ករិស្សតិ កិសំ បណ្ឌុំ សាវ សាខា បរន្តបំ។|
    count |១៥៧|
      block |តយា មំ អសិតាបង្គិ សិតានិ ភណិតានិ ច|
      block |កិសំ បណ្ឌុំ ករិស្សន្តិ សាវ សាខា បរន្តបំ។|
    count |១៥៨|
      block |អគមា នូន សោ សទ្ទោ អសំសិ នូន សោ តវ|
      block |អក្ខាតំ នូន តំ តេន យោ តំ សាខមកម្បយិ។|
    count |១៥៩|
      block |ឥទំ ខោ តំ សមាគម្ម មម ពាលស្ស ចិន្តិតំ|
      block |តទា ហិ ចលិតា សាខា មនុស្សេន មិគេន វា។|
    count |១៦០|
      block |តថេវ ត្វំ អវេទេសិ អវញ្ចិ បិតរំ មម|
      block |ហន្ត្វា សាខាហិ ឆាទេន្តោ អាគមិស្សតិ មេ ភយន្តិ។|
      block |វរគាម មហាកបិ ភគ្គវ ច ទឡ្ហធម្ម សកុញ្ជរ កេសវរោ|
      block |ឧរគោ វិធុរោ បុន ជាគរតំ អថ កោសលាធិប បរន្តប ចាតិ។|
      block |អថ សត្តនិបាតម្ហិ វគ្គំ មេ ភណតោ សុណ|
      block |កុក្កុ ច បុន គន្ធារោ ទ្វេវ គុត្តា មហេសិនាតិ។|
    stand |បរន្តបជាតកំ ឯកាទសមំ។|
    stand |គន្ធារវគ្គោ ទុតិយោ។|
    block |តស្សុទ្ទានំ|
    block |អថ វគ្គុទ្ទានំ|
    stand |សត្តកនិបាតំ និដ្ឋិតំ។|
