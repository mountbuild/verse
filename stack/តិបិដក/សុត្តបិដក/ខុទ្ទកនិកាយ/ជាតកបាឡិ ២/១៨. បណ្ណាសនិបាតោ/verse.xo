block |១៨។ បណ្ណាសនិបាតោ|
  count |  |
  block |៥២៦។ និឡិនិកាជាតកំ ១|
  count |១|
    block |ឧទ្ទយ្ហតេ ជនបទោ រដ្ឋញ្ចាបិ វិនស្សតិ|
    block |ឯហិ និឡិនិកេ គច្ឆ តំ មេ ព្រាហ្មណមានយ។|
  count |២|
    block |នាហំ ទុក្ខក្ខមា រាជ នាហំ អទ្ធានកោវិទា|
    block |កថំ អហំ គមិស្សាមិ វនំ កុញ្ជរសេវិតំ។|
  count |៣|
    block |ផីតំ ជនបទំ គន្ត្វា ហត្ថិនា ច រថេន ច|
    block |ទារុសង្ឃាដយានេន ឯវំ គច្ឆ និឡិនិកេ។|
  count |៤|
    block |ហត្ថិអស្សរថេ បត្តី គច្ឆេវាទាយ ខត្តិយេ|
    block |តវេវ វណ្ណរូបេន វសំ តមានយិស្សសិ។|
  count |៥|
    block |កទលីធជបញ្ញាណោ អាភុជីបរិវារិតោ|
    block |ឯសោ បទិស្សតិ រម្មោ ឥសិសិង្គស្ស អស្សមោ។|
  count |៦|
    block |ឯសោ អគ្គិស្ស សង្ខាតោ ឯសោ ធូមោ បទិស្សតិ|
    block |មញ្ញេ នោ អគ្គិំ ហាបេតិ ឥសិសិង្គោ មហិទ្ធិកោ។|
  count |៧|
    block |តញ្ច ទិស្វាន អាយន្តិំ អាមុត្តមណិកុណ្ឌលំ|
    block |ឥសិសិង្គោ បាវិសិ ភីតោ អស្សមំ បណ្ណឆាទនំ។|
  count |៨|
    block |អស្សមស្ស ច សា ទ្វារេ គេណ្ឌុកេនស្ស កីឡតិ|
    block |វិទំសយន្តី អង្គានិ គុយ្ហំ បកាសិតានិ ច។|
  count |៩|
    block |តញ្ច ទិស្វាន កីឡន្តិំ បណ្ណសាលគតោ ជដី|
    block |អស្សមា និក្ខមិត្វាន ឥទំ វចនមព្រវិ។|
  count |១០|
    block |អម្ភោ កោ នាម សោ រុក្ខោ យស្ស តេវំគតំ ផលំ|
    block |ទូរេបិ ខិត្តំ បច្ចេតិ ន តំ ឱហាយ គច្ឆតិ។|
  count |១១|
    block |អស្សមស្ស មម ព្រហ្មេ សមីបេ គន្ធមាទនេ|
    block |ពហវោ តាទិសា រុក្ខា យស្ស តេវំគតំ ផលំ|
    block |ទូរេបិ ខិត្តំ បច្ចេតិ ន មំ ឱហាយ គច្ឆតិ។|
  count |១២|
    block |ឯតូ ភវំ អស្សមិមំ អទេតុ បជ្ជញ្ច ភក្ខញ្ច បដិច្ឆ ទម្មិ|
    block |ឥទមាសនំ អត្រ ភវំ និសីទតុ ឥតោ ភវំ មូលផលានិ ភុញ្ជតុ។|
  count |១៣|
    block |កិំ តេ ឥទំ ឩរូនមន្តរស្មិំ សុបិច្ឆិតំ កណ្ហរិវប្បកាសតិ|
    block |អក្ខាហិ មេ បុច្ឆិតោ ឯតមត្ថំ កោសេ នុ តេ ឧត្តមង្គំ បវិដ្ឋំ។|
  count |១៤|
    block |អហំ វនេ មូលផលេសនំ ចរំ អាសាទយិំ អច្ឆំ សុឃោររូបំ|
    block |សោ មំ បតិត្វា សហសាជ្ឈបត្តោ បនុជ្ជ មំ អព្ពហិ ឧត្តមង្គំ។|
  count |១៥|
    block |ស្វាយំ វណោ ខជ្ជតិ កណ្ឌុវាយតិ សព្ពញ្ច កាលំ ន លភាមិ សាតំ|
    block |បហោ ភវំ កណ្ឌុមិមំ វិនេតុំ កុរុតំ ភវំ យាចិតោ ព្រាហ្មណត្ថំ។|
  count |១៦|
    block |គម្ភីររូបោ តេ វណោ សលោហិតោ អបូតិកោ វណគន្ធោ មហា ច|
    block |ករោមិ តេ កិញ្ចិ កសាយយោគំ យថា ភវំ បរមសុខី ភវេយ្យ។|
  count |១៧|
    block |ន មន្តយោគា ន កសាយយោគា ន ឱសធា ព្រហ្មចារិ កមន្តិ|
    block |ឃដ្ដេ មុទុកេន វិនេហិ កណ្ឌុំ យថា អហំ បរមសុខី ភវេយ្យំ។|
  count |១៨|
    block |ឥតោ នុ ភោតោ កតមេន អស្សមោ កច្ចិ ភវំ អភិរមសិ អរញ្ញេ|
    block |កច្ចិ នុ តេ មូលផលំ បហូតំ កច្ចិ ភវន្តំ ន វិហិំសន្តិ វាឡា។|
  count |១៩|
    block |ឥតោ ឧជុំ ឧត្តរាយំ ទិសាយំ ខេមានទី ហិមវតា បភាវី|
    block |តស្សា តីរេ អស្សមោ មយ្ហ រម្មោ អហោ ភវំ អស្សមំ មយ្ហំ បស្សេ។|
  count |២០|
    block |អម្ពា ច សាលា តិលកា ច ជម្ពុយោ ឧទ្ទាលកា បាដលិយោ ច ផុល្លា|
    block |សមន្តតោ កិម្បុរិសាភិគីតំ អហោ ភវំ អស្សមំ មយ្ហំ បស្សេ។|
  count |២១|
    block |តាលា ច មូលា ច ផលា ច មេត្ថ វណ្ណេន គន្ធេន ឧបេតរូបំ|
    block |តំ ភូមិភាគេហិ ឧបេតរូបំ អហោ ភវំ អស្សមំ មយ្ហំ បស្សេ។|
  count |២១|
    block |ផលា ច មូលា ច បហូតមេត្ថ វណ្ណេន គន្ធេន រសេនុបេតា|
    block |អាយន្តិ ច លុទ្ទកា តំ បទេសំ មា មេ តតោ មូលផលំ អហាសុំ។|
  count |២៣|
    block |បិតា មមំ មូលផលេសនំ គតោ ឥទានិ អាគច្ឆតិ សាយកាលេ|
    block |ឧភោវ គច្ឆាមសេ អស្សមំ តំ យាវ បិតា មូលផលតោ ឯតុ។|
  count |២៤|
    block |អញ្ញេ ពហូ ឥសយោ សាធុរូបា រាជីសយោ អនុមគ្គេ វសន្តិ|
    block |តេ យេវ បុច្ឆេសិ មមស្សមំ តំ តេ តំ នយិស្សន្តិ មមំ សកាសេ។|
  count |២៥|
    block |ន តេ កដ្ឋានិ ភិន្នានិ ន តេ ឧទកមាភតំ|
    block |អគ្គីបិ តេ ន ហាបិតោ កិំ នុ មន្ទោវ ឈាយសិ។|
  count |២៦|
    block |ភិន្នានិ កដ្ឋានិ ហុតោ ច អគ្គិ តបនីបិ តេ សមិតា ព្រហ្មចារី|
    block |បីឋញ្ច មយ្ហំ ឧទកញ្ច ហោតិ រមសិ តុវំ ព្រហ្មភូតោ បុរត្ថា។|
  count |២៧|
    block |អភិន្នកដ្ឋោសិ អនាភតោទកោ អហាបិតគ្គីសិ អសិទ្ធភោជនោ|
    block |ន មេ តុវំ អាលបសី មមជ្ជ នដ្ឋំ នុ កិំ ចេតសិកញ្ច ទុក្ខំ។|
  count |២៨|
    block |ឥធាគមា ជដិលោ ព្រហ្មចារី សុទស្សនេយ្យោ សុតនូ វិនេតិ|
    block |នេវាតិទីឃោ ន បនាតិរស្សោ សុកណ្ហកណ្ហច្ឆទនេហិ ភោតោ។|
  count |២៩|
    block |អមស្សុជាតោ អបុរាណវណ្ណី អាធាររូបញ្ច បនស្ស កណ្ឋេ|
    block |ទ្វេ យមា គណ្ឌា ឧរេសុ ជាតា សុវណ្ណតិន្ទុកនិភា បភស្សរា។|
  count |៣០|
    block |មុខញ្ច តស្ស ភុសទស្សនេយ្យំ កណ្ណេសុ លម្ពន្តិ ច កុញ្ចិតគ្គា|
    block |តេ ជោតរេ ចរតោ មាណវស្ស សុត្តញ្ច យំ សំយមនំ ជដានំ។|
  count |៣១|
    block |អញ្ញា ច តស្ស សំយមានិ ចតស្សោ នីលា បីតា លោហិតិកា ច សេតា|
    block |តា បិំសរេ ចរតោ មាណវស្ស តិរិដិ សង្ឃារិវ បាវុសម្ហិ។|
  count |៣២|
    block |ន មិខលំ មុញ្ជមយំ ធារេតិ ន សន្ថរេ នោ បន បព្ពជស្ស|
    block |តា ជោតរេ ជឃនន្តរេ វិលគ្គា សតេរតា វិជ្ជុរិវន្តលិក្ខេ។|
  count |៣៣|
    block |អខីលកានិ ច អវណ្ដកានិ ហេដ្ឋា នភ្យា កដិសមោហិតានិ|
    block |អឃដ្ដិតា និច្ចកីឡំ ករោន្តិ ហំ តាត កិំរុក្ខផលានិ តានិ។|
  count |៣៤|
    block |ជដា ច តស្ស ភុសទស្សនេយ្យា បរោសតំ វេល្លិតគ្គា សុគន្ធា|
    block |ទ្វេធា សិរោ សាធុ វិភត្តរូបោ អហោ នុ ខោ មយ្ហ តថា ជដាស្សុ។|
  count |៣៥|
    block |យទា ច សោ បកិរតិ តា ជដាយោ វណ្ណេន គន្ធេន ឧបេតរូបា|
    block |នីលុប្បលំ វាតសមេរិតំវ តថេវ សំវាតិ បនស្សមោ អយំ។|
  count |៣៦|
    block |បង្កោ ច តស្ស ភុសទស្សនេយ្យោ នេតាទិសោ យាទិសោ មយ្ហំ កាយេ|
    block |សោ វាយតី ឯរិតោ មាលុតេន វនំ យថា អគ្គគិម្ហេ សុផុល្លំ។|
  count |៣៧|
    block |និហន្តិ សោ រុក្ខផលំ បថព្យា សុចិត្តរូបំ រុចិរំ ទស្សនេយ្យំ|
    block |ខិត្តញ្ច តស្ស បុនរេតិ ហត្ថំ ហំ តាត កិំរុក្ខផលំ នុ ខោ តំ។|
  count |៣៨|
    block |ទន្តា ច តស្ស ភុសទស្សនេយ្យា សុទ្ធា សមា សង្ខវរូបបន្នា|
    block |មនោ បសាទេន្តិ វិវរិយមានា ន ហិ នូន សោ សាកមខាទិ តេហិ។|
  count |៣៩|
    block |អកក្កសំ អគ្គឡិតំ មុហុំ មុទុំ ឧជុំ អនុទ្ធតំ អចបលមស្ស ភាសិតំ|
    block |រុទំ មនុញ្ញំ ករវីកសុស្សរំ ហទយង្គមំ រញ្ជយតេវ មេ មនោ។|
  count |៤០|
    block |ពិន្ទុស្សរោ នាតិវិសដ្ឋវាក្យោ ន នូន សជ្ឈាយមតិប្បយុត្តោ|
    block |ឥច្ឆាមិ ភោ តំ បុនទេវ ទដ្ឋុំ មិត្តោ ហិ មេ មាណវោហុ បុរត្ថា។|
  count |៤១|
    block |សុសន្ធិ សព្ពត្ថ វិមដ្ឋិមំ វណំ បុថូ សុជាតំ ខរបត្តសន្និភំ|
    block |តេនេវ មំ ឧត្តរិយាន មាណវោ វិវរិតំ ឩរុំ ជឃនេន បីឡយិ។|
  count |៤២|
    block |តបន្តិ អាភន្តិ វិរោចរេ ច សតេរតា វិជ្ជុរិវន្តលិក្ខេ|
    block |ពាហា មុទូ អញ្ជនលោមសាទិសា វិចិត្រវដ្ដង្គុលិកាស្ស សោភរេ។|
  count |៤៣|
    block |អកក្កសង្គោ ន ច ទីឃលោមោ នខាស្ស ទីឃា អបិ លោហិតគ្គា|
    block |មុទូហិ ពាហាហិ បលិស្សជន្តោ កល្យាណរូបោ រមយំ ឧបដ្ឋហិ។|
  count |៤៤|
    block |ទុមស្ស តូលូបនិភា បភស្សរា សុវណ្ណកម្ពុតលវដ្ដសុច្ឆវី|
    block |ហត្ថា មុទូ តេហិ មំ សំផុសិត្វា ឥតោ គតោ តេន មំ ទហន្តិ តាត។|
  count |៤៥|
    block |ន នូន សោ ខារិវិធំ អហាសិ ន នូន សោ កដ្ឋានិ សយំ អភញ្ជិ|
    block |ន នូន សោ ហន្តិ ទុមេ កុឋារិយា ន ហិស្ស ហត្ថេសុ ខិលានិ អត្ថិ។|
  count |៤៦|
    block |អច្ឆោ ច ខោ តស្ស វណំ អកាសិ សោ មំព្រវិ សុខិតំ មំ ករោហិ|
    block |តាហំ ករិំ តេន មមាសិ សោខ្យំ សោ ចព្រវិ សុខិតោស្មីតិ ព្រហ្មេ។|
  count |៤៧|
    block |អយញ្ច តេ មាលុវបណ្ណសន្ថតា វិកិណ្ណរូបាវ មយា ច តេន ច|
    block |កិលន្តរូបា ឧទកេ រមិត្វា បុនប្បុនំ បណ្ណកុដិំ វជាម។|
  count |៤៨|
    block |ន មជ្ជ មន្តា បដិភន្តិ តាត ន អគ្គិហុត្តំ នបិ យញ្ញតន្តំ|
    block |ន ចាបិ តេ មូលផលានិ ភុញ្ជេ យាវ ន បស្សាមិ តំ ព្រហ្មចារិំ។|
  count |៤៩|
    block |អទ្ធា បជានាសិ តុវម្បិ តាត យស្សំ ទិសំ វសតេ ព្រហ្មចារី|
    block |តំ មំ ទិសំ បាបយ តាត ខិប្បំ មា តេ អហំ អមរិមស្សមម្ហិ។|
  count |៥០|
    block |វិចិត្រផុល្លំ ហិ វនំ សុតំ មយា ទិជាភិឃុដ្ឋំ ទិជសង្ឃសេវិតំ|
    block |តំ មំ វនំ បាបយ តាត ខិប្បំ បុរា តេ បាណំ វិជហាមិ អស្សមេ។|
  count |៥១|
    block |ឥមស្មាហំ ជោតិរសេ វនម្ហិ គន្ធព្ពទេវច្ឆរសង្ឃសេវិតេ|
    block |ឥសីនមាវាសេ សនន្តនម្ហិ នេតាទិសំ អរតិំ បាបុណេថ។|
  count |៥២|
    block |ភវន្តិ មិត្តានិ អថោ ន ហោន្តិ ញាតីសុ មិត្តេសុ ករោន្តិ បេមំ|
    block |អយញ្ច ជម្មោ កិស្ស វា និវិដ្ឋោ យោ នេវ ជានាតិ កុតោម្ហិ អាគតោ។|
  count |៥៣|
    block |សំវាសេន ហិ មិត្តានិ សន្ធិយន្តិ បុនប្បុនំ|
    block |ស្វេវ មិត្តោ អសំគន្តុ អសំវាសេន ជីរតិ។|
  count |៥៤|
    block |សចេ តុវំ ទក្ខសិ ព្រហ្មចារិំ សចេ តុវំ សល្លបេ ព្រហ្មចារិនា|
    block |សម្បន្នសស្សំវ មហោទកេន តបោគុណំ ខិប្បមិមំ បហិស្សសិ។|
  count |៥៥|
    block |បុនបិ ចេ ទក្ខសិ ព្រហ្មចារិំ បុនបិ ចេ សល្លបេ ព្រហ្មចារិនា|
    block |សម្បន្នសស្សំវ មហោទកេន ឧស្មាគតំ ខិប្បមិមំ បហិស្សសិ។|
  count |៥៦|
    block |ភូតានិ ហេតានិ ចរន្តិ តាត វិរូបរូបេន មនុស្សលោកេ|
    block |ន តានិ សេវេថ នរោ សបញ្ញោ អាសជ្ជ នំ នស្សតិ ព្រហ្មចារីតិ។|
  stand |និឡិនិកាជាតកំ បឋមំ។|
  count |  |
  block |៥២៧។ ឧម្មាទន្តីជាតកំ ២|
  count |៥៧|
    block |និវេសនំ កស្ស នុទំ សុនន្ទ បាការេន បណ្ឌុមយេន គុត្តំ|
    block |កា ទិស្សតិ អគ្គិសិខាវ ទូរេ វេហាយសំ បព្ពតគ្គេវ អច្ចិ។|
  count |៥៨|
    block |ធីតា ន្វយំ កស្ស សុនន្ទ ហោតិ សុណិសា ន្វយំ កស្ស អថោបិ ភរិយា|
    block |អក្ខាហិ មេ ខិប្បមិធេវ បុដ្ឋោ អវាវដា យទិ វា អត្ថិ ភត្តា។|
  count |៥៩|
    block |អហញ្ហិ ជានាមិ ជនិន្ទ ឯតំ មត្យា ច បេត្យា ច អថោបិ អស្សា|
    block |តវេវ សោ បុរិសោ ភូមិបាល រត្តិន្ទិវំ អប្បមត្តោ តវត្ថេ។|
  count |៦០|
    block |ឥទ្ធោ ច ផីតោ ច សុវឌ្ឍិតោ ច អមច្ចោ ច តេ អញ្ញតរោ ជនិន្ទ|
    block |តស្សេសា ភរិយាភិបារកស្ស ឧម្មាទន្តី នាមធេយ្យេន រាជ។|
  count |៦១|
    block |អម្ភោ អម្ភោ នាមមិទំ ឥមិស្សា មត្យា ច បេត្យា ច កតំ សុសាធុ|
    block |តទា ហិ មយ្ហំ អវលោកយន្តី ឧម្មត្តកំ ឧម្មទន្តី អកាសិ។|
  count |៦២|
    block |យា បុណ្ណមាសេ មិគមន្ទលោចនា ឧបាវិសិ បុណ្ឌរីកត្តចង្គី|
    block |ទ្វេ បុណ្ណមាយោ តទហូ អមញ្ញហំ ទិស្វាន បារាវតរត្តវាសិនិំ។|
  count |៦៣|
    block |អឡារបម្ហេហិ សុភេហិ វគ្គុភិ បលោភយន្តី មំ យទា ឧទិក្ខតិ|
    block |វិជម្ភមានា ហរតេវ មេ មនោ ជាតា វនេ កិម្បុរិសីវ បព្ពតេ។|
  count |៦៤|
    block |តទា ហិ ព្រហតី សាមា អាមុត្តមណិកុណ្ឌលា|
    block |ឯកច្ចវសនា នារី មិគី ភន្តាវុទិក្ខតិ។|
  count |៦៥|
    block |កទាស្សុ មំ តម្ពនខា សុលោមា ពាហាមុទូ ចន្ទនសារលិត្តា|
    block |វដ្ដង្គុលី សន្នតធីរកុត្តិយា នារី ឧបញ្ញិស្សតិ សីសតោ សុភា។|
  count |៦៦|
    block |កទាស្សុ មំ កញ្ចនជាលុរច្ឆទា ធីតា តិរីដិស្ស វិលគ្គមជ្ឈា|
    block |មុទូហិ ពាហាហិ បលិស្សជិស្សតិ ព្រហាវនេ ជាតទុមំវ មាលុវា។|
  count |៦៧|
    block |កទាស្សុ លាខារសរត្តសុច្ឆវី ពិន្ទុត្ថនី បុណ្ឌរីកត្តចង្គី|
    block |មុខំ មុខេន ឧបនាមយិស្សតិ សោណ្ឌោវ សោណ្ឌស្ស សុរាយ ថាលំ។|
  count |៦៨|
    block |យទាទ្ទសំ តំ តិដ្ឋន្តិំ សព្ពភទ្ទំ មនោរមំ|
    block |តតោ សកស្ស ចិត្តស្ស នាវពោធាមិ កញ្ចិនំ។|
  count |៦៩|
    block |ឧម្មាទន្តិមហំ ទដ្ឋា អាមុត្តមណិកុណ្ឌលំ|
    block |ន សុបាមិ ទិវារត្តិំ សហស្សំវ បរាជិតោ។|
  count |៧០|
    block |សក្កោ ចេ មេ វរំ ទជ្ជា សោ ច លព្ភេថ មេ វរោ|
    block |ឯករត្តំ ទ្វិរត្តំ វា ភវេយ្យំ អភិបារកោ|
    block |ឧម្មាទន្ត្យា រមិត្វាន សិវិរាជា តតោ សិយំ។|
  count |៧១|
    block |ភូតានិ មេ ភូតបតី នមស្សតោ អាគម្ម យក្ខោ ឥទមេតទព្រវិ|
    block |រញ្ញោ មនោ ឧម្មទន្ត្យា និវិដ្ឋោ ទទាមិ តេ តំ បរិចារយស្សុ។|
  count |៧២|
    block |បុញ្ញា វិធំសេ អមរោ ន ចម្ហិ ជនោ ច មេ បាបមិទញ្ច ជញ្ញា|
    block |ភុសោ ច ត្យស្ស មនសោ វិឃាតោ ទត្វា បិយំ ឧម្មទន្តិំ អទដ្ឋា។|
  count |៧៣|
    block |ជនិន្ទ នាញ្ញត្រ តយា មយា វា សព្ពាបិ កម្មស្ស កតស្ស ជញ្ញា|
    block |យំ តេ មយា ឧម្មទន្តី បទិន្នា ភុសេហិ រាជា វនថំ សជាហិ។|
  count |៧៤|
    block |យោ បាបកំ កម្ម ករំ មនុស្សោ សោ មញ្ញតិ មាយិទ មញ្ញិំសុ អញ្ញេ|
    block |បស្សន្តិ ភូតានិ ករោន្តមេតំ យុត្តា ច យេ ហោន្តិ នរា បថព្យា។|
  count |៧៥|
    block |អញ្ញោ នុ តេ កោចិ នរោ បថព្យា សទ្ធេយ្យ លោកស្មិ ន មេ បិយាតិ|
    block |ភុសោ ច ត្យស្ស មនសោ វិឃាតោ ទត្វា បិយំ ឧម្មទន្តិំ អទដ្ឋា។|
  count |៧៦|
    block |អទ្ធា បិយា មយ្ហ ជនិន្ទ ឯសា ន សា មមំ អប្បិយា ភូមិបាល|
  block |គច្ឆេវ ត្វំ ឧម្មទន្តិំ ភទន្តេ សីហោវ សេលស្ស គុហំ ឧបេតិ។|
  count |៧៧|
    block |ន បីឡិតា អត្តទុខេន ធីរា សុខប្ផលំ កម្ម បរិច្ចជន្តិ|
    block |សម្មោហិតា វាបិ សុខេន មត្តា ន បាបកម្មញ្ច សមាចរន្តិ។|
  count |៧៨|
    block |តុវញ្ហិ មាតា ច បិតា ច មយ្ហំ ភត្តា បតី បោសកោ ទេវតា ច|
    block |ទាសោ អហំ តុយ្ហ សបុត្តទារោ យថាសុខំ សាមិ ករោហិ កាមំ។|
  count |៧៩|
    block |យោ ឥស្សរោម្ហីតិ ករោតិ បាបំ កត្វា ច សោ នុត្តសតេ បរេសំ|
    block |ន តេន សោ ជីវតិ ទីឃមាយុ ទេវាបិ បាបេន សមេក្ខរេ នំ។|
  count |៨០|
    block |អញ្ញាតកំ សាមិកេហី បទិន្នំ ធម្មេ ឋិតា យេ បដិច្ឆន្តិ ទានំ|
    block |បដិច្ឆកា ទាយកា ចាបិ តត្ថ សុខប្ផលញ្ញេវ ករោន្តិ កម្មំ។|
  count |៨១|
    block |អញ្ញោ នុ តេ កោចិ នរោ បថព្យា សទ្ធេយ្យ លោកស្មិ ន មេ បិយាតិ|
    block |ភុសោ ច ត្យស្ស មនសោ វិឃាតោ ទត្វា បិយំ ឧម្មទន្តិំ អទដ្ឋា។|
  count |៨២|
    block |អទ្ធា បិយា មយ្ហ ជនិន្ទ ឯសា ន សា មមំ អប្បិយា ភូមិបាល|
    block |យំ តេ មយា ឧម្មទន្តី បទិន្នា ភុសេហិ រាជា វនថំ សជាហិ។|
  count |៨៣|
    block |យោ អត្តទុក្ខេន បរស្ស ទុក្ខំ សុខេន វា អត្តសុខំ ទហាតិ|
    block |យថេវិទំ មយ្ហ តថា បរេសំ យោ ឯវំ ជានាតិ ស វេទិ ធម្មំ។|
  count |៨៤|
    block |អញ្ញោ នុ តេ កោចិ នរោ បថព្យា សទ្ធេយ្យ លោកស្មិ ន មេ បិយាតិ|
    block |ភុសោ ច ត្យស្ស មនសោ វិឃាតោ ទត្វា បិយំ ឧម្មទន្តិំ អទដ្ឋា។|
  count |៨៥|
    block |ជនិន្ទ ជានាសិ បិយា មមេសា ន សា មមំ អប្បិយា ភូមិបាល|
    block |បិយេន តេ ទម្មិ បិយំ ជនិន្ទ បិយទាយិនោ ទេវ បិយំ លភន្តិ។|
  count |៨៦|
    block |សោ នូនាហំ វធិស្សាមិ អត្តានំ កាមហេតុកំ|
    block |ន ហិ ធម្មំ អធម្មេន អហំ វធិតុមុស្សហេ។|
  count |៨៧|
    block |សចេ តុវំ មយ្ហ សតិំ ជនិន្ទ ន កាមយាសិ នរវីរ សេដ្ឋ|
    block |ចជាមិ នំ សព្ពជនស្ស សិព្យា មយា បមុត្តំ តតោ អវ្ហយេសិ នំ។|
  count |៨៨|
    block |អទូសិយំ ចេ អភិបារក ត្វំ ចជាសិ កត្តេ អហិតាយ ត្យស្ស|
    block |មហា ច តេ ឧបវាទោបិ អស្ស ន ចាបិ ត្យស្ស នគរម្ហិ បក្ខោ។|
  count |៨៩|
    block |អហំ សហិស្សំ ឧបវាទមេតំ និន្ទំ បសំសំ គរហញ្ច សព្ពំ|
    block |មមេតមាគច្ឆតុ ភូមិបាល យថាសុខំ សិវិ ករោហិ កាមំ។|
  count |៩០|
    block |យោ នេវ និន្ទំ ន បនប្បសំសំ អាទិយតិ គរហំ នោបិ បូជំ|
    block |សិរី ច លក្ខី ច អបេតិ តម្ហា អាបោ សុវុដ្ឋីវ យថា ថលម្ហា។|
  count |៩១|
    block |យំ កិញ្ចិ ទុក្ខញ្ច សុខញ្ច ឯត្តោ ធម្មាតិសារញ្ច មនោវិឃាតំ|
    block |ឧរសា អហំ បច្ចុត្តរិស្សាមិ សព្ពំ បថវី យថា ថាវរានំ តសានំ។|
  count |៩២|
    block |ធម្មាតិសារញ្ច មនោវិឃាតំ ទុក្ខញ្ច និច្ឆាមិ អហំ បរេសំ|
    block |ឯកោវិមំ ហារយិស្សាមិ ភារំ ធម្មេ ឋិតោ កិញ្ចិ អហាបយន្តោ។|
  count |៩៣|
    block |សគ្គូបគំ បុញ្ញកម្មំ ជនិន្ទ មា មេ តុវំ អន្តរាយំ អកាសិ|
    block |ទទាមិ តេ ឧម្មទន្តិំ បសន្នោ រាជាវ យញ្ញេ ធនំ ព្រាហ្មណានំ។|
  count |៩៤|
    block |អទ្ធា តុវំ កត្តេ ហិតេសិ មយ្ហំ សខា មមំ ឧម្មទន្តី តុវញ្ច|
    block |និន្ទេយ្យុ ទេវា បិតរោ ច សព្ពេ បាបញ្ច បស្សំ អភិសម្បរាយំ។|
  count |៩៥|
    block |ន ហេតធម្មំ សិវិរាជ វជ្ជុំ សនេគមា ជានបទា ច សព្ពេ|
    block |យំ តេ មយា ឧម្មទន្តី បទិន្នា ភុសេហិ រាជា វនថំ សជាហិ។|
  count |៩៦|
    block |អទ្ធា តុវំ កត្តេ ហិតេសិ មយ្ហំ សខា មមំ ឧម្មទន្តី តុវញ្ច|
    block |សតញ្ច ធម្មានិ សុកិត្តិតានិ សមុទ្ទវេលាវ ទុរច្ចយានិ។|
  count |៩៧|
    block |អាហុនេយ្យោ មេសិ ហិតានុកម្បី ធាតា វិធាតា ចសិ កាមបាលោ|
    block |តយី ហុតា រាជ មហប្ផលា ហិ កាមេន មេ ឧម្មទន្តិំ បដិច្ឆ។|
  count |៩៨|
    block |អទ្ធា ហិ សព្ពំ អភិបារក ត្វំ ធម្មំ អចារី មម កត្តុបុត្ត|
    block |អញ្ញោ នុ តេ កោ ឥធ សោត្ថិកត្តា ទ្វិបទោ នរោ អរុណេ ជីវលោកេ។|
  count |៩៩|
    block |តុវំ នុ សេដ្ឋោ ត្វមនុត្តរោសិ ត្វំ ធម្មគូ ធម្មវិទូ សុមេធោ|
    block |សោ ធម្មគុត្តោ ចិរមេវ ជីវ ធម្មញ្ច មេ ទេសយ ធម្មបាល។|
  count |១០០|
    block |តទិង្ឃ អភិបារក សុណោហិ វចនំ មម|
    block |ធម្មំ តេ ទេសយិស្សាមិ សតំ អាសេវិតំ អហំ។|
  count |១០១|
    block |សាធុ ធម្មរុចិ រាជា សាធុ បញ្ញាណវា នរោ|
    block |សាធុ មិត្តានមទ្ទុព្ភោ បាបស្សាករណំ សុខំ។|
  count |១០២|
    block |អក្កោធនស្ស វិជិតេ ឋិតធម្មស្ស រាជិនោ|
    block |សុខំ មនុស្សា អាសេថ សីតច្ឆាយាយ សង្ឃរេ។|
  count |១០៣|
    block |ន ចាហមេតំ អភិរោចយាមិ កម្មំ អសមេក្ខកតំ អសាធុ|
    block |យេ វាបិ ញត្វាន សយំ ករោន្តិ ឧបមា ឥមា មយ្ហំ តុវំ សុណោហិ។|
  count |១០៤|
    block |គវំ ចេ តរមានានំ ជិម្ហំ គច្ឆតិ បុង្គវោ|
    block |សព្ពា តា ជិម្ហំ គច្ឆន្តិ នេត្តេ ជិម្ហំ គតេ សតិ។|
  count |១០៥|
    block |ឯវមេវ មនុស្សេសុ យោ ហោតិ សេដ្ឋសម្មតោ|
    block |សោ ចេ អធម្មំ ចរតិ បគេវ ឥតរា បជា|
    block |សព្ពំ រដ្ឋំ ទុខំ សេតិ រាជា ចេ ហោតិ អធម្មិកោ។|
  count |១០៦|
    block |គវំ ចេ តរមានានំ ឧជុំ គច្ឆតិ បុង្គវោ|
    block |សព្ពា គាវី ឧជុំ យន្តិ នេត្តេ ឧជុំ គតេ សតិ។|
  count |១០៧|
    block |ឯវមេវ មនុស្សេសុ យោ ហោតិ សេដ្ឋសម្មតោ|
    block |សោ សចេ ធម្មំ ចរតិ បគេវ ឥតរា បជា|
    block |សព្ពំ រដ្ឋំ សុខំ សេតិ រាជា ចេ ហោតិ ធម្មិកោ។|
  count |១០៨|
    block |ន ចាបាហំ អធម្មេន អមរត្តមភិបត្ថយេ|
    block |ឥមំ វា បថវិំ សព្ពំ វិជេតុំ អភិបារក។|
  count |១០៩|
    block |យញ្ហិ កិញ្ចិ មនុស្សេសុ រតនំ ឥធ វិជ្ជតិ|
    block |គាវោ ទាសោ ហិរញ្ញញ្ច វត្ថិយំ ហរិចន្ទនំ។|
  count |១១០|
    block |អស្សិត្ថិយោ រតនំ មណិកញ្ច យញ្ចាបិ មេ ចន្ទសូរិយា អភិបាលយន្តិ|
    block |ន តស្ស ហេតុ វិសមំ ចរេយ្យំ មជ្ឈេ សិវីនំ ឧសភោម្ហិ ជាតោ។|
  count |១១១|
    block |នេតា ហិតា ឧគ្គតោ រដ្ឋបាលោ ធម្មំ សិវីនំ អបចាយមានោ|
    block |សោ ធម្មមេវានុវិចិន្តយន្តោ តស្មា សកេ ចិត្តវសេ ន វត្តោ។|
  count |១១២|
    block |អទ្ធា តុវំ មហារាជ និច្ចំ អព្យសនំ សិវំ|
    block |ករិស្សសិ ចិរំ រជ្ជំ បញ្ញា ហិ តវ តាទិសី។|
  count |១១៣|
    block |ឯតំ តេ អនុមោទាម យំ ធម្មំ នប្បមជ្ជសិ|
    block |ធម្មំ បមជ្ជ ខត្តិយោ រដ្ឋា ចវតិ ឥស្សរោ។|
  count |១១៤|
    block |ធម្មំ ចរ មហារាជ មាតាបិតូសុ ខត្តិយ|
    block |ឥធ ធម្មំ ចរិត្វាន រាជ សគ្គំ គមិស្សសិ។|
  count |១១៥|
    block |ធម្មំ ចរ មហារាជ បុត្តទារេសុ ខត្តិយ…បេ។…។|
  count |១១៦|
    block |ធម្មំ ចរ មហារាជ មិត្តាមច្ចេសុ ខត្តិយ…បេ។…។|
  count |១១៧|
    block |ធម្មំ ចរ មហារាជ វាហនេសុ ពលេសុ ច…បេ។…។|
  count |១១៨|
    block |ធម្មំ ចរ មហារាជ គាមេសុ និគមេសុ ច…បេ។…។|
  count |១១៩|
    block |ធម្មំ ចរ មហារាជ រដ្ឋេសុ ជនបទេសុ ច…បេ។…។|
  count |១២០|
    block |ធម្មំ ចរ មហារាជ សមណព្រាហ្មណេសុ ច…បេ។…។|
  count |១២១|
    block |ធម្មំ ចរ មហារាជ មិគបក្ខីសុ ខត្តិយ…បេ។…។|
  count |១២២|
    block |ធម្មំ ចរ មហារាជ ធម្មោ ចិណ្ណោ សុខាវហោ|
    block |ឥធ ធម្មំ ចរិត្វាន រាជ សគ្គំ គមិស្សសិ។|
  count |១២៣|
    block |ធម្មំ ចរ មហារាជ សឥន្ទា ទេវា សព្រហ្មកា|
    block |សុចិណ្ណេន ទិវំ បត្តា មា ធម្មំ រាជ បាមទោតិ។|
  stand |ឧម្មាទន្តីជាតកំ ទុតិយំ។|
  count |  |
  block |៥២៨។ មហាពោធិជាតកំ ៣|
  count |១២៤|
    block |កិំ នុ ទណ្ឌំ កិមជិនំ កិំ ឆត្តំ កិមុបាហនំ|
    block |កិមង្កុសញ្ច បត្តញ្ច សង្ឃាដិញ្ចាបិ ព្រាហ្មណ|
    block |តរមានរូបោហាសិ កិំ នុ បត្ថយសេ ទិសំ។|
  count |១២៥|
    block |ទ្វាទសេតានិ វស្សានិ វុសិតានិ តវន្តិកេ|
    block |នាភិជានាមិ សោណេន បិង្គលេនាភិកូជិតំ។|
  count |១២៦|
    block |ស្វាយំ ទិត្តោវ នទតិ សុក្កទាឋំ វិទំសយំ|
    block |តវ សុត្វា សភរិយស្ស វីតសទ្ធស្ស មំ បតិ។|
  count |១២៧|
    block |អហុ ឯស កតោ ទោសោ យថា ភាសសិ ព្រាហ្មណ|
    block |ឯស ភិយ្យោ បសីទាមិ វស ព្រាហ្មណ មាគមា។|
  count |១២៨|
    block |សព្ពសេតោ បុរេ អាសិ តតោបិ សពលោ អហុ|
    block |សព្ពលោហិតកោ ទានិ កាលោ បក្កមិតុំ មម។|
  count |១២៩|
    block |អព្ភន្តរំ បុរេ អាសិ តតោ មជ្ឈេ តតោ ពហិ|
    block |បុរា និទ្ធមនា ហោតិ សយមេវ វជាមហំ។|
  count |១៣០|
    block |វីតសទ្ធំ ន សេវេយ្យ ឧទបានំវនោទកំ|
    block |សចេបិ នំ អនុខណេ វារិ កទ្ទមគន្ធិកំ។|
  count |១៣១|
    block |បសន្នមេវ សេវេយ្យ អប្បសន្នំ វិវជ្ជយេ|
    block |បសន្នំ បយិរុបាសេយ្យ រហទំ វុទកត្ថិកោ។|
  count |១៣២|
    block |ភជេ ភជន្តំ បុរិសំ អភជន្តំ ន ភជ្ជយេ|
    block |អសប្បុរិសធម្មោ សោ យោ ភជន្តំ ន ភជ្ជតិ។|
  count |១៣៣|
    block |យោ ភជន្តំ ន ភជតិ សេវមានំ ន សេវតិ|
    block |ស វេ មនុស្សបាបិដ្ឋោ មិគោ សាខស្សិតោ យថា។|
  count |១៣៤|
    block |អច្ចាភិក្ខណសំសគ្គា អសមោសរណេន ច|
    block |ឯតេន មិត្តា ជីរន្តិ អកាលេ យាចនាយ ច។|
  count |១៣៥|
    block |តស្មា នាភិក្ខណំ គច្ឆេ ន ច គច្ឆេ ចិរាចិរំ|
    block |កាលេន យាចំ យាចេយ្យ ឯវំ មិត្តា ន ជីយរេ។|
  count |១៣៦|
    block |អតិចិរំ និវាសេន បិយោ ភវតិ អប្បិយោ|
    block |អាមន្ត ខោ តំ គច្ឆាម បុរា តេ ហោម អប្បិយា។|
  count |១៣៧|
    block |ឯវំ ចេ យាចមានានំ អញ្ជលិំ នាវពុជ្ឈសិ|
    block |បរិចារកានំ សតំ វចនំ ន ករោសិ នោ|
    block |ឯវំ តំ អភិយាចាម បុន កយិរាសិ បរិយាយំ។|
  count |១៣៨|
    block |ឯវំ ចេ នោ វិហរតំ អន្តរាយោ ន ហេស្សតិ|
    block |តុយ្ហំ វាបិ មហារាជ មយ្ហំ វា រដ្ឋវទ្ធន|
    block |អប្បេវ នាម បស្សេម អហោរត្តានមច្ចយេ។|
  count |១៣៩|
    block |ឧទីរណា ចេ សំគត្យា ភាវាយ មនុវត្តតិ|
    block |អកាមា អករណីយំ វា ករណីយំ វាបិ កុព្ពតិ|
    block |អាកាមាករណីយម្ហិ ក្វិធ បាបេន លិប្បតិ។|
  count |១៤០|
    block |សោ ចេ អត្ថោ ច ធម្មោ ច កល្យាណោ ន ច បាបកោ|
    block |ភោតោ ចេ វចនំ សច្ចំ សុហតោ វានរោ មយា។|
  count |១៤១|
    block |អត្តនោ ចេ ហិ វាទស្ស អបរាធំ វិជានិយា|
    block |ន មំ ត្វំ គរហេយ្យាសិ ភោតោ វាទោ ហិ តាទិសោ។|
  count |១៤២|
    block |ឥស្សរោ សព្ពលោកស្ស សចេ កប្បេតិ ជីវិតំ|
    block |ឥទ្ធិំ ព្យសនភាវញ្ច កម្មំ កល្យាណបាបកំ|
    block |និទ្ទេសការី បុរិសោ ឥស្សរោ តេន លិប្បតិ។|
  count |១៤៣|
    block |សោ ចេ អត្ថោ ច ធម្មោ ច កល្យាណោ ន ច បាបកោ|
    block |ភោតោ ចេ វចនំ សច្ចំ សុហតោ វានរោ មយា។|
  count |១៤៤|
    block |អត្តនោ ចេ ហិ វាទស្ស អបរាធំ វិជានិយា|
    block |ន មំ ត្វំ គរហេយ្យាសិ ភោតោ វាទោ ហិ តាទិសោ។|
  count |១៤៥|
    block |សចេ បុព្ពេកតហេតុ សុខទុក្ខំ និគច្ឆតិ|
    block |បោរាណកំ កតំ បាបំ តមេសោ មុច្ចតេ ឥណំ|
    block |បោរាណកឥណមោក្ខោ ក្វិធ បាបេន លិប្បតិ។|
  count |១៤៦|
    block |សោ ចេ អត្ថោ ច ធម្មោ ច កល្យាណោ ន ច បាបកោ|
    block |ភោតោ ចេ វចនំ សច្ចំ សុហតោ វានរោ មយា។|
  count |១៤៧|
    block |អត្តនោ ចេ ហិ វាទស្ស អបរាធំ វិជានិយា|
    block |ន មំ ត្វំ គរហេយ្យាសិ ភោតោ វាទោ ហិ តាទិសោ។|
  count |១៤៨|
    block |ចតុន្នំយេវុបាទាយ រូបំ សម្ភោតិ បាណិនំ|
    block |យតោ ច រូបំ សម្ភោតិ តត្ថេវានុបគច្ឆតិ|
    block |ឥធេវ ជីវតិ ជីវោ បេច្ច បេច្ច វិនស្សតិ។|
  count |១៤៩|
    block |ឧច្ឆិជ្ជតិ អយំ លោកោ យេ ពាលា យេ ច បណ្ឌិតា|
    block |ឧច្ឆិជ្ជមានេ លោកស្មិំ ក្វិធ បាបេន លិប្បតិ។|
  count |១៥០|
    block |សោ ចេ អត្ថោ ច ធម្មោ ច កល្យាណោ ន ច បាបកោ|
    block |ភោតោ ចេ វចនំ សច្ចំ សុហតោ វានរោ មយា។|
  count |១៥១|
    block |អត្តនោ ចេ ហិ វាទស្ស អបរាធំ វិជានិយា|
    block |ន មំ ត្វំ គរហេយ្យាសិ ភោតោ វាទោ ហិ តាទិសោ។|
  count |១៥២|
    block |អាហុ ខត្តវិទា លោកេ ពាលា បណ្ឌិតមានិនោ។|
    block |មាតរំ បិតរំ ហញ្ញេ អថោ ជេដ្ឋម្បិ ភាតរំ|
    block |ហនេយ្យ បុត្ត ទារេ ច អត្ថោ ចេ តាទិសោ សិយា។|
  count |១៥៣|
    block |យស្ស រុក្ខស្ស ឆាយាយ និសីទេយ្យ សយេយ្យ វា|
    block |ន តស្ស សាខំ ភញ្ជេយ្យ មិត្តទុព្ភោ ហិ បាបកោ។|
  count |១៥៤|
    block |អថ អត្ថេ សមុប្បន្នេ សមូលមបិ អព្ពហេ|
    block |អត្ថោ មេ សម្ពលេនាបិ សុហតោ វានរោ មយា។|
  count |១៥៥|
    block |សោ ចេ អត្ថោ ច ធម្មោ ច កល្យាណោ ន ច បាបកោ|
    block |ភោតោ ចេ វចនំ សច្ចំ សុហតោ វានរោ មយា។|
  count |១៥៦|
    block |អត្តនោ ចេ ហិ វាទស្ស អបរាធំ វិជានិយា|
    block |ន មំ ត្វំ គរហេយ្យាសិ ភោតោ វាទោ ហិ តាទិសោ។|
  count |១៥៧|
    block |អហេតុវាទោ បុរិសោ យោ ច ឥស្សរកុត្តិកោ|
    block |បុព្ពេកតី ច ឧច្ឆេទី យោ ច ខត្តវិទោ នរោ។|
  count |១៥៨|
    block |ឯតេ អសប្បុរិសា លោកេ ពាលា បណ្ឌិតមានិនោ|
    block |ករេយ្យ តាទិសោ បាបំ អថោ អញ្ញម្បិ ការយេ|
    block |អសប្បុរិសសំសគ្គោ ទុក្ខន្តោ កដុកុទ្រយោ។|
  count |១៥៩|
    block |ឧរព្ភរូបេន វកស្សុ បុព្ពេ អសំកិតោ អជយូថំ ឧបេតិ|
    block |ហន្ត្វា ឧរណិំ អជិកំ អជញ្ច ឧត្រាសយិត្វា យេន កាមំ បលេតិ។|
  count |១៦០|
    block |តថាវិធេកេ សមណព្រាហ្មណាសេ ឆទនំ កត្វា វញ្ចយន្តិ មនុស្សេ|
    block |អនាសកា ថណ្ឌិលសេយ្យកា ច រជោជល្លំ ឧក្កុដិកប្បធានំ|
    block |បរិយាយភត្តញ្ច អបានកត្តា បាបាចារា អរហន្តោ វទានា។|
  count |១៦១|
    block |ឯតេ អសប្បុរិសា លោកេ ពាលា បណ្ឌិតមានិនោ|
    block |ករេយ្យ តាទិសោ បាបំ អថោ អញ្ញម្បិ ការយេ|
    block |អសប្បុរិសសំសគ្គោ ទុក្ខន្តោ កដុកុទ្រយោ។|
  count |១៦២|
    block |យមាហុ នត្ថិ វីរិយន្តិ អហេតុញ្ច បវទន្តិ យេ|
    block |បរការំ អត្តការញ្ច យេ តុច្ឆំ សមវណ្ណយុំ។|
  count |១៦៣|
    block |ឯតេ អសប្បុរិសា លោកេ ពាលា បណ្ឌិតមានិនោ|
    block |ករេយ្យ តាទិសោ បាបំ អថោ អញ្ញម្បិ ការយេ|
    block |អសប្បុរិសសំសគ្គោ ទុក្ខន្តោ កដុកុទ្រយោ។|
  count |១៦៤|
    block |សចេ ហិ វីរិយំ នាស្ស កម្មំ កល្យាណបាបកំ|
    block |ន ភរេ វឌ្ឍកិំ រាជា នបិ យន្តានិ ការយេ។|
  count |១៦៥|
    block |យស្មា ច វីរិយំ អត្ថិ កម្មំ កល្យាណបាបកំ|
    block |តស្មា យន្តានិ ការេតិ រាជា ភរតិ វឌ្ឍកិំ។|
  count |១៦៦|
    block |យទិ វស្សសតំ ទេវោ ន វស្សេ ន ហិមំ បតេ|
    block |ឧច្ឆិជ្ជេយ្យ អយំ លោកោ វិនស្សេយ្យ អយំ បជា។|
  count |១៦៧|
    block |យស្មា ច វស្សតី ទេវោ ហិមញ្ចានុផុសាយតិ|
    block |តស្មា សស្សានិ បច្ចន្តិ រដ្ឋញ្ច បាលិតេ ចិរំ។|
  count |១៦៨|
    block |គវំ ចេ តរមានានំ ជិម្ហំ គច្ឆតិ បុង្គវោ|
    block |សព្ពា តា ជិម្ហំ គច្ឆន្តិ នេត្តេ ជិម្ហំ គតេ សតិ។|
  count |១៦៩|
    block |ឯវមេវ មនុស្សេសុ យោ ហោតិ សេដ្ឋសម្មតោ|
    block |សោ ចេ អធម្មំ ចរតិ បគេវ ឥតរា បជា|
    block |សព្ពំ រដ្ឋំ ទុខំ សេតិ រាជា ចេ ហោតិ អធម្មិកោ។|
  count |១៧០|
    block |គវំ ចេ តរមានានំ ឧជុំ គច្ឆតិ បុង្គវោ|
    block |សព្ពា គាវី ឧជុំ យន្តិ នេត្តេ ឧជុំ គតេ សតិ។|
  count |១៧១|
    block |ឯវមេវ មនុស្សេសុ យោ ហោតិ សេដ្ឋសម្មតោ|
    block |សោ សចេ ធម្មំ ចរតិ បគេវ ឥតរា បជា|
    block |សព្ពំ រដ្ឋំ សុខំ សេតិ រាជា ចេ ហោតិ ធម្មិកោ។|
  count |១៧២|
    block |មហារុក្ខស្ស ផលិនោ អាមំ ឆិន្ទតិ យោ ផលំ|
    block |រសញ្ចស្ស ន ជានាតិ ពីជញ្ចស្ស វិនស្សតិ។|
  count |១៧៣|
    block |មហារុក្ខូបមំ រដ្ឋំ អធម្មេន បសាសតិ|
    block |រសញ្ចស្ស ន ជានាតិ រដ្ឋញ្ចស្ស វិនស្សតិ។|
  count |១៧៤|
    block |មហារុក្ខស្ស ផលិនោ បក្កំ ឆិន្ទតិ យោ ផលំ|
    block |រសញ្ចស្ស វិជានាតិ ពីជញ្ចស្ស ន នស្សតិ។|
  count |១៧៥|
    block |មហារុក្ខូបមំ រដ្ឋំ ធម្មេន យោ បសាសតិ|
    block |រសញ្ចស្ស វិជានាតិ រដ្ឋញ្ចស្ស ន នស្សតិ។|
  count |១៧៦|
    block |យោ ច រាជា ជនបទំ អធម្មេន បសាសតិ|
    block |សព្ពោសធីហិ សោ រាជា វិរុទ្ធោ ហោតិ ខត្តិយោ។|
  count |១៧៧|
    block |តថេវ នេគមេ ហិំសំ យេ យុត្តា កយវិក្កយេ|
    block |ឱជទានពលីការេ ស កោសេន វិរុជ្ឈតិ។|
  count |១៧៨|
    block |បហារវរខេត្តញ្ញូ សង្គាមេ កតនិស្សមេ|
    block |ឧស្សិតេ ហិំសយំ រាជា ស ពលេន វិរុជ្ឈតិ។|
  count |១៧៩|
    block |តថេវ ឥសយោ ហិំសំ សញ្ញតេ ព្រហ្មចារិយោ|
    block |អធម្មចារី ខត្តិយោ សោ សគ្គេន វិរុជ្ឈតិ។|
  count |១៨០|
    block |យោ ច រាជា អធម្មដ្ឋោ ភរិយំ ហន្តិ អទូសិកំ|
    block |លុទ្ទំ បសវតេ ឋានំ បុត្តេហិ ច វិរុជ្ឈតិ។|
  count |១៨១|
    block |ធម្មំ ចរេ ជានបទេ នេគមេសុ ពលេសុ ច|
    block |ឥសយោ ច ន ហិំសេយ្យ បុត្តទារេ សមំ ចរេ។|
  count |១៨២|
    block |ស តាទិសោ ភូមិបតិ រដ្ឋបាលោ អកោធនោ|
    block |សបត្តេ សម្បកម្បេតិ ឥន្ទោវ អសុរាធិបោតិ។|
    block |សនិឡីនិកមវ្ហយនោ បឋមោ ទុតិយោ បន សឧម្មទន្តិវរោ|
    block |តតិយោ បន ពោធិសិរីវ្ហយនោ កថិតា បន តីណិ ជិនេន សុភាតិ។|
  stand |មហាពោធិជាតកំ តតិយំ។|
  stand |បណ្ណាសនិបាតំ និដ្ឋិតំ។|
  block |តស្សុទ្ទានំ|
