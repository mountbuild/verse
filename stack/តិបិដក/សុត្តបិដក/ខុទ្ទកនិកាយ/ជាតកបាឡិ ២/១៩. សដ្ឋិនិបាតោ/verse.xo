block |១៩។ សដ្ឋិនិបាតោ|
  count |  |
  block |៥២៩។ សោណកជាតកំ ១|
  count |១|
    block |តស្ស សុត្វា សតំ ទម្មិ សហស្សំ ទិដ្ឋ សោណកំ|
    block |កោ មេ សោណកមក្ខាតិ សហាយំ បំសុកីឡិតំ។|
  count |២|
    block |អថព្រវី មាណវកោ ទហរោ បញ្ចចូឡកោ|
    block |មយ្ហំ សុត្វា សតំ ទេហិ សហស្សំ ទិដ្ឋ សោណកំ|
    block |អហំ តេ សោណកក្ខិស្សំ សហាយំ បំសុកីឡិតំ។|
  count |៣|
    block |កតមស្មិំ សោ ជនបទេ រដ្ឋេសុ និគមេសុ ច|
    block |កត្ថ សោណកមទ្ទក្ខិ តំ មេ អក្ខាហិ បុច្ឆិតោ។|
  count |៤|
    block |តវេវ ទេវ វិជិតេ តវេវុយ្យានភូមិយា|
    block |ឧជុវំសា មហាសាលា នីលោភាសា មនោរមា។|
  count |៥|
    block |តិដ្ឋន្តិ មេឃសមានា រម្មា អញ្ញោញ្ញនិស្សិតា|
    block |តេសំ មូលម្ហិ សោណកោ ឈាយតី អនុបាទនោ|
    block |ឧបាទានេសុ លោកេសុ ឌយ្ហមានេសុ និព្ពុតោ។|
  count |៦|
    block |តតោ ច រាជា បាយាសិ សេនាយ ចតុរង្គិយា|
    block |ការាបេត្វា សមំ មគ្គំ អគមា យេន សោណកោ។|
  count |៧|
    block |ឧយ្យានភូមិំ គន្ត្វាន វិចរន្តោ ព្រហាវនេ|
    block |អាសីនំ សោណកំ ទក្ខិ ឌយ្ហមានេសុ និព្ពុតំ។|
  count |៨|
    block |កបណោ វតយំ ភិក្ខុ មុណ្ឌោ សង្ឃាដិបារុតោ|
    block |អមាតិកោ អបិតិកោ រុក្ខមូលស្មិ ឈាយតិ។|
  count |៩|
    block |ឥមំ វាក្យំ និសាមេត្វា សោណកោ ឯតទព្រវិ|
    block |ន រាជ កបណោ ហោតិ ធម្មំ កាយេន ផស្សយំ។|
  count |១០|
    block |យោ ច ធម្មំ និរំកត្វា អធម្មមនុវត្តតិ|
    block |ស រាជ កបណោ ហោតិ បាបោ បាបបរាយនោ។|
  count |១១|
    block |អរិន្ទមោតិ មេ នាមំ កាសិរាជាតិ មំ វិទូ|
    block |កច្ចិ ភោតោ សុខស្សេយ្យា ឥធ បត្តស្ស សោណក។|
  count |១២|
    block |សទាបិ ភទ្រមធនស្ស អនាគារស្ស ភិក្ខុនោ|
    block |ន តេសំ កោដ្ឋេ ឱបេន្តិ ន កុម្ភិំ ន ខឡោបិយំ|
    block |បរនិដ្ឋិតមេសានា តេន យាបេន្តិ សុព្ពតា។|
  count |១៣|
    block |ទុតិយម្បិ ភទ្រមធនស្ស អនាគារស្ស ភិក្ខុនោ|
    block |អនវជ្ជបិណ្ឌោ ភោត្តព្ពោ ន ច កោចូបរោធតិ។|
  count |១៤|
    block |តតិយម្បិ ភទ្រមធនស្ស អនាគារស្ស ភិក្ខុនោ|
    block |និព្ពុតោ បិណ្ឌោ ភោត្តព្ពោ ន ច កោចូបរោធតិ។|
  count |១៥|
    block |ចតុត្ថម្បិ ភទ្រមធនស្ស អនាគារស្ស ភិក្ខុនោ|
    block |មុត្តស្ស រដ្ឋេ ចរតោ សង្គោ យស្ស ន វិជ្ជតិ។|
  count |១៦|
    block |បញ្ចមម្បិ ភទ្រមធនស្ស អនាគារស្ស ភិក្ខុនោ|
    block |នគរម្ហិ ឌយ្ហមានម្ហិ នាស្ស កិញ្ចិ អឌយ្ហថ។|
  count |១៧|
    block |ឆដ្ឋម្បិ ភទ្រមធនស្ស អនាគារស្ស ភិក្ខុនោ|
    block |រដ្ឋេ វិលុម្បមានម្ហិ នាស្ស កិញ្ចិ អហីរថ។|
  count |១៨|
    block |សត្តមម្បិ ភទ្រមធនស្ស អនាគារស្ស ភិក្ខុនោ|
    block |ចោរេហិ រក្ខិតំ មគ្គំ យេ ចញ្ញេ បរិបន្ថិកា|
    block |បត្តចីវរមាទាយ សោត្ថិំ គច្ឆតិ សុព្ពតោ។|
  count |១៩|
    block |អដ្ឋមម្បិ ភទ្រមធនស្ស អនាគារស្ស ភិក្ខុនោ|
    block |យំ យំ ទិសំ បក្កមតិ អនបេក្ខោវ គច្ឆតិ។|
  count |២០|
    block |ពហូបិ ភទ្រា ឯតេសំ យោ ត្វំ ភិក្ខុ បសំសសិ|
    block |អហញ្ច គិទ្ធោ កាមេសុ កថំ កាហាមិ សោណក។|
  count |២១|
    block |បិយា មេ មានុសា កាមា អថោ ទិព្យាបិ មេ បិយា|
    block |អថ កេន នុ វណ្ណេន ឧភោ លោកេ លភាមសេ។|
  count |២២|
    block |កាមេ គិទ្ធា កាមរតា កាមេសុ អធិមុច្ឆិតា|
    block |នរា បាបានិ កត្វាន ឧបបជ្ជន្តិ ទុគ្គតិំ។|
  count |២៣|
    block |យេ ច កាមេ បហន្ត្វាន និក្ខន្តា អកុតោភយា|
    block |ឯកោទិភាវាធិគតា ន តេ គច្ឆន្តិ ទុគ្គតិំ។|
  count |២៤|
    block |ឧបមំ តេ ករិស្សាមិ តំ សុណោហិ អរិន្ទម|
    block |ឧបមាយ មិធេកច្ចេ អត្ថំ ជានន្តិ បណ្ឌិតា។|
  count |២៥|
    block |គង្គាយ កុណបំ ទិស្វា វុយ្ហមានំ មហណ្ណវេ|
    block |វាយសោ សមចិន្តេសិ អប្បបញ្ញោ អចេតសោ។|
  count |២៦|
    block |យានញ្ច វតិទំ លទ្ធំ ភក្ខោ ចាយំ អនប្បកោ|
    block |តត្ថ រត្តិំ តត្ថ ទិវា តត្ថេវ និរតោ មនោ។|
  count |២៧|
    block |ខាទំ នាគស្ស មំសានិ បិវំ ភាគីរថោទកំ|
    block |សម្បស្សំ វនចេត្យានិ ន បលេត្ថ វិហង្គមោ។|
  count |២៨|
    block |តញ្ច ឱតរណី គង្គា បមត្តំ កុណបេ រតំ|
    block |សមុទ្ទំ អជ្ឈគាហាសិ អគតី យត្ថ បក្ខិនំ។|
  count |២៩|
    block |សោ ច ភក្ខបរិក្ខីណោ ឧទបត្វា វិហង្គមោ។|
    block |ន បច្ឆតោ ន បុរតោ នុត្តរំ នោបិ ទក្ខិណំ។|
  count |៣០|
    block |ទីបំ សោ នជ្ឈគាគញ្ឆិ អគតី យត្ថ បក្ខិនំ|
    block |សោ ច តត្ថេវ បាបត្ថ យថា ទុព្ពលកោ តថា។|
  count |៣១|
    block |តញ្ច សាមុទ្ទិកា មច្ឆា កុម្ភីលា មករា សុសូ|
    block |បសយ្ហការា ខាទិំសុ ផន្ទមានំ វិបក្ខកំ។|
  count |៣២|
    block |ឯវមេវ តុវំ រាជ យេ ចញ្ញេ កាមភោគិនោ|
    block |គិទ្ធា ចេ ន វមិស្សន្តិ កាកបញ្ញាវ តេ វិទូ។|
  count |៣៣|
    block |ឯសា តេ ឧបមា រាជ អត្ថសន្ទស្សនី កតា|
    block |ត្វញ្ច បញ្ញាយសេ តេន យទិ កាហសិ វា ន វា។|
  count |៣៤|
    block |ឯកវាចម្បិ ទ្វិវាចំ ភណេយ្យ អនុកម្បកោ|
    block |តតុត្តរិំ ន ភាសេយ្យ ទាសោវយ្យស្ស សន្តិកេ។|
  count |៣៥|
    block |ឥទំ វត្វាន បក្កាមិ សោណកោ អមិតពុទ្ធិមា|
    block |វេហាសេ អន្តលិក្ខស្មិំ អនុសាសិត្វាន ខត្តិយំ។|
  count |៣៦|
    block |កោ នុមេ រាជកត្តារោ សុទ្ទា វេយ្យត្តមាគតា|
    block |រជ្ជំ និយ្យាទយិស្សាមិ នាហំ រជ្ជេន មត្ថិកោ។|
  count |៣៧|
    block |អជ្ជេវ បព្ពជិស្សាមិ កោ ជញ្ញា មរណំ សុវេ|
    block |មាហំ កាកោវ ទុម្មេធោ កាមានំ វសមន្វគំ។|
  count |៣៨|
    block |អត្ថិ តេ ទហរោ បុត្តោ ទីឃាវុ រដ្ឋវឌ្ឍនោ|
    block |តំ រជ្ជេ អភិសិញ្ចស្សុ សោ នោ រាជា ភវិស្សតិ។|
  count |៣៩|
    block |ខិប្បំ កុមារមានេថ ទីឃាវុំ រដ្ឋវឌ្ឍនំ|
    block |តំ រជ្ជេ អភិសិញ្ចិស្សំ សោ វោ រាជា ភវិស្សតិ។|
  count |៤០|
    block |តតោ កុមារមានេសុំ ទីឃាវុំ រដ្ឋវឌ្ឍនំ|
    block |តំ ទិស្វា អាលបី រាជា ឯកបុត្តំ មនោរមំ។|
  count |៤១|
    block |សដ្ឋិ គាមសហស្សានិ បរិបុណ្ណានិ សព្ពសោ|
    block |តេ បុត្ត បដិបជ្ជស្សុ រជ្ជំ និយ្យាទយាមិ តេ។|
  count |៤២|
    block |អជ្ជេវ បព្ពជិស្សាមិ កោ ជញ្ញា មរណំ សុវេ|
    block |មាហំ កាកោវ ទុម្មេធោ កាមានំ វសមន្វគំ។|
  count |៤៣|
    block |សដ្ឋិ នាគសហស្សានិ សព្ពាលង្ការភូសិតា|
    block |សុវណ្ណកច្ឆា មាតង្គា ហេមកប្បនវាសសា។|
  count |៤៤|
    block |អារូឡ្ហា គាមណីយេហិ តោមរង្កុសបាណិភិ|
    block |តេ បុត្ត បដិបជ្ជស្សុ រជ្ជំ និយ្យាទយាមិ តេ។|
  count |៤៥|
    block |អជ្ជេវ បព្ពជិស្សាមិ កោ ជញ្ញា មរណំ សុវេ|
    block |មាហំ កាកោវ ទុម្មេធោ កាមានំ វសមន្វគំ។|
  count |៤៦|
    block |សដ្ឋិ អស្សសហស្សានិ សព្ពាលង្ការភូសិតា|
    block |អាជានីយាវ ជាតិយា សិន្ធវា សីឃវាហិនោ។|
  count |៤៧|
    block |អារូឡ្ហា គាមណីយេហិ ឥល្លិយាចាបធារិភិ|
    block |តេ បុត្ត បដិបជ្ជស្សុ រជ្ជំ និយ្យាទយាមិ តេ។|
  count |៤៨|
    block |អជ្ជេវ បព្ពជិស្សាមិ កោ ជញ្ញា មរណំ សុវេ|
    block |មាហំ កាកោវ ទុម្មេធោ កាមានំ វសមន្វគំ។|
  count |៤៩|
    block |សដ្ឋិ រថសហស្សានិ សន្នទ្ធា ឧស្សិតទ្ធជា|
    block |ទីបា អថោបិ វេយ្យគ្ឃា សព្ពាលង្ការភូសិតា។|
  count |៥០|
    block |អារូឡ្ហា គាមណីយេហិ ចាបហត្ថេហិ វម្មិភិ|
    block |តេ បុត្ត បដិបជ្ជស្សុ រជ្ជំ និយ្យាទយាមិ តេ។|
  count |៥១|
    block |អជ្ជេវ បព្ពជិស្សាមិ កោ ជញ្ញា មរណំ សុវេ|
    block |មាហំ កាកោវ ទុម្មេធោ កាមានំ វសមន្វគំ។|
  count |៥២|
    block |សដ្ឋិ ធេនុសហស្សានិ រោហញ្ញា បុង្គវូសភា|
    block |តា បុត្ត បដិបជ្ជស្សុ រជ្ជំ និយ្យាទយាមិ តេ។|
  count |៥៣|
    block |អជ្ជេវ បព្ពជិស្សាមិ កោ ជញ្ញា មរណំ សុវេ|
    block |មាហំ កាកោវ ទុម្មេធោ កាមានំ វសមន្វគំ។|
  count |៥៤|
    block |សោឡសិត្ថិសហស្សានិ សព្ពាលង្ការភូសិតា|
    block |វិចិត្រវត្ថាភរណា អាមុត្តមណិកុណ្ឌលា|
    block |តា បុត្ត បដិបជ្ជស្សុ រជ្ជំ និយ្យាទយាមិ តេ។|
  count |៥៥|
    block |អជ្ជេវ បព្ពជិស្សាមិ កោ ជញ្ញា មរណំ សុវេ|
    block |មាហំ កាកោវ ទុម្មេធោ កាមានំ វសមន្វគំ។|
  count |៥៦|
    block |ទហរស្សេវ មេ តាត មាតា មតាតិ មេ សុតំ|
    block |តយា វិនា អហំ តាត ជីវិតុម្បិ ន ឧស្សហេ។|
  count |៥៧|
    block |យថា អារញ្ញកំ នាគំ បោតោ អន្វេតិ បច្ឆតោ|
    block |ជេស្សន្តំ គិរិទុគ្គេសុ សមេសុ វិសមេសុ ច។|
  count |៥៨|
    block |ឯវំ តំ អនុគច្ឆាមិ បុត្តមាទាយ បច្ឆតោ|
    block |សុភរោ តេ ភវិស្សាមិ ន តេ ហេស្សាមិ ទុព្ភរោ។|
  count |៥៩|
    block |យថា សាមុទ្ទិកំ នាវំ វាណិជានំ ធនេសិនំ|
    block |វោហារោ តត្ថ គណ្ហេយ្យ វាណិជា ព្យសនី សិយា។|
  count |៦០|
    block |ឯវមេវាយំ បុត្តកលិ អន្តរាយករោ មម|
    block |ឥមំ កុមារំ បាបេថ បាសាទំ រតិវឌ្ឍនំ។|
  count |៦១|
    block |តត្ថ កម្ពុសហត្ថាយោ យថា សក្កំវ អច្ឆរា|
    block |តា នំ តត្ថ រមេស្សន្តិ តាហិ ចេសោ រមិស្សតិ។|
  count |៦២|
    block |តតោ កុមារំ បាបេសុំ បាសាទំ រតិវឌ្ឍនំ|
    block |តំ ទិស្វា អវចុំ កញ្ញា ទីឃាវុំ រដ្ឋវឌ្ឍនំ។|
  count |៦៣|
    block |ទេវតា នុសិ គន្ធព្ពោ អទុ សក្កោ បុរិន្ទទោ|
    block |កោ វា ត្វំ កស្ស វា បុត្តោ កថំ ជានេមុ តំ មយំ។|
  count |៦៤|
    block |នម្ហិ ទេវោ ន គន្ធព្ពោ នាបិ សក្កោ បុរិន្ទទោ|
    block |កាសិរញ្ញោ អហំ បុត្តោ ទីឃាវុ រដ្ឋវឌ្ឍនោ|
    block |មមំ ភរថ ភទ្ទំ វោ អហំ ភត្តា ភវាមិ វោ។|
  count |៦៥|
    block |តំ តត្ថ អវចុំ កញ្ញា ទីឃាវុំ រដ្ឋវឌ្ឍនំ|
    block |កុហិំ រាជា អនុប្បត្តោ ឥតោ រាជា កុហិំ គតោ។|
  count |៦៦|
    block |បង្កំ រាជា អតិក្កន្តោ ថលេ រាជា បតិដ្ឋិតោ|
    block |អកណ្ដកំ អគហនំ បដិបន្នោ មហាបថំ។|
  count |៦៧|
    block |អហញ្ច បដិបន្នោស្មិ មគ្គំ ទុគ្គតិគាមិនំ|
    block |សកណ្ដកំ សគហនំ យេន គច្ឆន្តិ ទុគ្គតិំ។|
  count |៦៨|
    block |តស្ស តេ ស្វាគតំ រាជ សីហស្សេវ គិរិព្ពជំ|
    block |អនុសាស មហារាជ ត្វំ នោ សព្ពាសមិស្សរោតិ។|
  stand |សោណកជាតកំ បឋមំ។|
  count |  |
  block |៥៣០។ សំកិច្ចជាតកំ ២|
  count |៦៩|
    block |ទិស្វា និសិន្នំ រាជានំ ព្រហ្មទត្តំ រថេសភំ|
    block |អថស្ស បដិវេទេសិ យស្សាសិ អនុកម្បកោ។|
  count |៧០|
    block |សំកិច្ចាយំ អនុប្បត្តោ ឥសីនំ សាធុសម្មតោ|
    block |តរមានរូបោ និយ្យាហិ ខិប្បំ បស្ស មហេសិនំ។|
  count |៧១|
    block |តតោ ច រាជា តរមានោ យុត្តមារុយ្ហ សន្ទនំ|
    block |មិត្តាមច្ចបរិព្យូឡ្ហោ អគមាសិ រថេសភោ។|
  count |៧២|
    block |និក្ខិប្ប បញ្ច កកុធានិ កាសីនំ រដ្ឋវឌ្ឍនោ|
    block |វាឡពីជនិ មុណ្ហីសំ ខគ្គំ ឆត្តញ្ចុបាហនំ|
  count |៧៣|
    block |ឱរុយ្ហ រាជា យានម្ហា ឋបយិត្វា បដិច្ឆទំ|
    block |អាសីនំ ទាយបស្សស្មិំ សំកិច្ចមុបសង្កមិ។|
  count |៧៤|
    block |ឧបសង្កមិត្វា សោ រាជា សម្មោទិ ឥសិនា សហ|
    block |តំ កថំ វីតិសារេត្វា ឯកមន្តំ ឧបាវិសិ។|
  count |៧៥|
    block |ឯកមន្តំ និសិន្នោវ អថ កាលំ អមញ្ញថ|
    block |តតោ បាបានិ កម្មានិ បុច្ឆិតុំ បដិបជ្ជថ។|
  count |៧៦|
    block |ឥសិំ បុច្ឆាម សំកិច្ចំ ឥសីនំ សាធុសម្មតំ|
    block |អាសីនំ ទាយបស្សស្មិំ ឥសិសង្ឃបុរក្ខតំ។|
  count |៧៧|
    block |កំ គតិំ បេច្ច គច្ឆន្តិ នរា ធម្មាតិចារិនោ|
    block |អតិចិណ្ណោ មយា ធម្មោ តំ មេ អក្ខាហិ បុច្ឆិតោ។|
  count |៧៨|
    block |ឥសី អវច សំកិច្ចោ កាសីនំ រដ្ឋវឌ្ឍនំ|
    block |អាសីនំ ទាយបស្សស្មិំ មហារាជ សុណោហិ មេ។|
  count |៧៩|
    block |ឧប្បថេន វជន្តស្ស យោ មគ្គមនុសាសតិ|
    block |តស្ស ចេ វចនំ កយិរា នាស្ស មគ្គេយ្យ កណ្ដកោ។|
  count |៨០|
    block |អធម្មំ បដិបន្នស្ស យោ ធម្មមនុសាសតិ|
    block |តស្ស ចេ វចនំ កយិរា ន សោ គច្ឆេយ្យ ទុគ្គតិំ។|
  count |៨១|
    block |ធម្មោ បថោ មហារាជ អធម្មោ បន ឧប្បថោ|
    block |អធម្មោ និរយំ នេតិ ធម្មោ បាបេតិ សុគ្គតិំ។|
  count |៨២|
    block |អធម្មចារិនោ រាជ នរា វិសមជីវិនោ|
    block |យំ គតិំ បេច្ច គច្ឆន្តិ និរយេ តេ សុណោហិ មេ។|
  count |៨៣|
    block |សញ្ជីវោ កាឡសុត្តោ ច សង្ឃាតោ ទ្វេ ច រោរុវា|
    block |អថាបរោ មហាវីចិ តាបនោ ច បតាបនោ។|
  count |៨៤|
    block |ឥច្ចេតេ អដ្ឋ និរយា អក្ខាតា ទុរតិក្កមា|
    block |អាកិណ្ណា លុទ្ទកម្មេហិ បច្ចេកា សោឡសុស្សទា។|
  count |៨៥|
    block |កទរិយតាបនា ឃោរា អច្ចិមន្តោ មហព្ភយា|
    block |លោមហំសនរូបា ច ភេស្មា បដិភយា ទុខា។|
  count |៨៦|
    block |ចតុក្កណ្ណា ចតុទ្វារា វិភត្តា ភាគសោ មិតា|
    block |អយោបាការបរិយន្តា អយសា បដិកុជ្ជិតា។|
  count |៨៧|
    block |តេសំ អយោមយា ភូមិ ជលិតា តេជសា យុតា|
    block |សមន្តា យោជនសតំ ផុដា តិដ្ឋន្តិ សព្ពទា។|
  count |៨៨|
    block |ឯតេ បតន្តិ និរយេ ឧទ្ធំបាទា អវំសិរា|
    block |ឥសីនំ អតិវត្តារោ សញ្ញតានំ តបស្សិនំ។|
  count |៨៩|
    block |តេ ភូនហុនោ បច្ចន្តិ មច្ឆា ពិលកតា យថា|
    block |សំវច្ឆរេ អសង្ខេយ្យេ នរា កិព្ពិសការិនោ។|
  count |៩០|
    block |ឌយ្ហមានេន គត្តេន និច្ចំ សន្តរពាហិរំ|
    block |និរយា នាធិគច្ឆន្តិ ទ្វារំ និក្ខមនេសិនោ។|
  count |៩១|
    block |បុរត្ថិមេន ធាវន្តិ តតោ ធាវន្តិ បច្ឆតោ|
    block |ឧត្តរេនបិ ធាវន្តិ តតោ ធាវន្តិ ទក្ខិណំ|
    block |យំ យញ្ហិ ទ្វារំ គច្ឆន្តិ តំ តទេវ បិធីយរេ។|
  count |៩២|
    block |ពហូនិ វស្សសហស្សានិ ជនា និរយគាមិនោ|
    block |ពាហា បគ្គយ្ហ កន្ទន្តិ បត្វា ទុក្ខំ អនប្បកំ។|
  count |៩៣|
    block |អាសីវិសំវ កុបិតំ តេជស្សិំ ទុរតិក្កមំ|
    block |ន សាធុរូបេ អាសីទេ សញ្ញតានំ តបស្សិនំ។|
  count |៩៤|
    block |អតិកាយោ មហិស្សាសោ អជ្ជុនោ កេកកាធិបោ|
    block |សហស្សពាហុ ឧច្ឆិន្នោ ឥសិមាសជ្ជ គោតមំ។|
  count |៩៥|
    block |អរជំ រជសា វច្ឆំ កិសំ អវកិរិយ ទណ្ឌកី|
    block |តាលោវ មូលតោ ឆិន្នោ ស រាជា វិភវង្គតោ។|
  count |៩៦|
    block |ឧបហច្ច មនំ មជ្ឈោ មាតង្គស្មិំ យសស្សិនេ|
    block |សបារិសជ្ជោ ឧច្ឆិន្នោ មជ្ឈារញ្ញំ តទា អហុ។|
  count |៩៧|
    block |កណ្ហទីបាយនាសជ្ជ ឥសិំ អន្ធកវេណ្ឌយោ|
    block |អញ្ញោញ្ញំ មុសលា ហន្ត្វា សម្បត្តា យមសាធនំ។|
  count |៩៨|
    block |អថាយំ ឥសិនា សត្តោ អន្តលិក្ខចរោ បុរេ|
    block |បាវេក្ខិ បថវិំ ចេច្ចោ ហីនត្តោ បត្តបរិយាយំ។|
  count |៩៩|
    block |តស្មា ហិ ឆន្ទាគមនំ នប្បសំសន្តិ បណ្ឌិតា|
    block |អទុដ្ឋចិត្តោ ភាសេយ្យ គិរំ សច្ចូបសំហិតំ។|
  count |១០០|
    block |មនសា ចេ បទុដ្ឋេន យោ នរោ បេក្ខតេ មុនិំ|
    block |វិជ្ជាចរណសម្បន្នំ គន្តា សោ និរយំ អធោ។|
  count |១០១|
    block |យេ វុឌ្ឍេ បរិភាសន្តិ ផរុសូបក្កមា ជនា|
    block |អនបច្ចា អទាយាទា តាលវត្ថុ ភវន្តិ តេ។|
  count |១០២|
    block |យោ ច បព្ពជិតំ ហន្តិ កតកិច្ចំ មហេសិនំ|
    block |ស កាឡសុត្តេ និរយេ ចិររត្តាយ បច្ចតិ។|
  count |១០៣|
    block |យោ ច រាជា អធម្មដ្ឋោ រដ្ឋវិទ្ធំសនោ មគោ|
    block |តាបយិត្វា ជនបទំ តាបនេ បេច្ច បច្ចតិ។|
  count |១០៤|
    block |សោ ច វស្សសហស្សានិ សតំ ទិព្ពានិ បច្ចតិ|
    block |អច្ចិសង្ឃបរេតោ សោ ទុក្ខំ វេទេតិ វេទនំ។|
  count |១០៥|
    block |តស្ស អគ្គិសិខា កាយា និច្ឆរន្តិ បភស្សរា|
    block |តេជោភក្ខស្ស គត្តានិ លោមេហិ ច នខេហិ ច។|
  count |១០៦|
    block |ឌយ្ហមានេន គត្តេន និច្ចំ សន្តរពាហិរំ|
    block |ទុក្ខាភិតុន្នោ នទតិ នាគោ តុត្តដ្ដិតោ យថា។|
  count |១០៧|
    block |យោ លោភា បិតរំ ហន្តិ ទោសា វា បុរិសាធមោ|
    block |ស កាឡសុត្តេ និរយេ ចិររត្តាយ បច្ចតិ។|
  count |១០៨|
    block |ស តាទិសោ បច្ចតិ លោហកុម្ភិយំ បក្កញ្ច សត្តីហិ ហនន្តិ និត្តចំ|
    block |អន្ធំ ករិត្វា មុត្តករីសភក្ខំ ខារេ និមុជ្ជន្តិ តថាវិធំ នរំ។|
  count |១០៩|
    block |តត្តំ បក្កុថិតមយោគុឡញ្ច ទីឃេ ច ផាលេ ចិររត្តតាបិតេ|
    block |វិក្ខម្ភមាទាយ វិពន្ធ រជ្ជុភិ វិវដេ មុខេ សម្បវិសន្តិ រក្ខសា។|
  count |១១០|
    block |សាមា ច សោណា សពលា ច គិជ្ឈា កាកោឡសង្ឃា ច ទិជា អយោមុខា|
    block |សង្គម្ម ខាទន្តិ វិប្ផន្ទមានំ ជិវ្ហំ វិភជ្ជ វិឃាសំ សលោហិតំ។|
  count |១១១|
    block |តំ ទឌ្ឍតាលំ បរិភិន្នគត្តំ និប្បោថយន្តា អនុវិចរន្តិ រក្ខសា|
    block |រតី ហិ នេសំ ទុខិនោ បនីតរេ ឯតាទិសស្មិំ និរយេ វសន្តិ|
    block |យេ កេចិ លោកេ ឥធ បេត្តិឃាតិនោ។|
  count |១១២|
    block |បុត្តោ ច មាតរំ ហន្ត្វា ឥតោ គន្ត្វា យមក្ខយំ|
    block |ភុសមាបជ្ជតេ ទុក្ខំ អត្តកម្មផលូបគោ។|
  count |១១៣|
    block |អមនុស្សា អតិពលា ហន្តារំ ជនយន្តិយា|
    block |អយោមយេហិ វាឡេហិ បីឡយន្តិ បុនប្បុនំ។|
  count |១១៤|
    block |តមស្សវំ សកា គត្តា រុហិរំ អត្តសម្ភវំ|
    block |តម្ពលោហវិលីនំវ តត្តំ បាយេន្តិ មត្តិឃំ។|
  count |១១៥|
    block |ជិគុច្ឆំ កុណបំ បូតិំ ទុគ្គន្ធំ គូថកទ្ទមំ|
    block |បុព្ពលោហិតសង្កាសំ រហទមោគយ្ហ តិដ្ឋតិ។|
  count |១១៦|
    block |តមេនំ កិមយោ តត្ថ អតិកាយា អយោមុខា|
    block |ឆវិំ ភេត្វាន ខាទន្តិ សំគិទ្ធា មំសលោហិតេ។|
  count |១១៧|
    block |សោ ច តំ និរយំ បត្តោ និមុគ្គោ សតបោរិសំ|
    block |បូតិកំ កុណបំ វាតិ សមន្តា សតយោជនំ។|
  count |១១៨|
    block |ចក្ខុមាបិ ហិ ចក្ខូហិ តេន គន្ធេន ជីយតិ|
    block |ឯតាទិសំ ព្រហ្មទត្ត មាតុឃោ លភតេ ទុខំ។|
  count |១១៩|
    block |ខុរធារមនុក្កម្ម តិក្ខំ ទុរភិសម្ភវំ|
    block |បតន្តិ គព្ភបាតិយោ ទុគ្គំ វេតរណិំ នទិំ។|
  count |១២០|
    block |អយោមយា សិម្ពលិយោ សោឡសង្គុលកណ្ដកា|
    block |ឧភតោ អភិលម្ពន្តិ ទុគ្គំ វេតរណិំ នទិំ។|
  count |១២១|
    block |តេ អច្ចិមន្តោ តិដ្ឋន្តិ អគ្គិក្ខន្ធាវ អារកា|
    block |អាទិត្តា ជាតវេទេន ឧទ្ធំ យោជនមុគ្គតា។|
  count |១២២|
    block |ឯតេ វជន្តិ និរយេ តត្តេ តិខិណកណ្ដកេ|
    block |នារិយោ ច អតិចារា នរា ច បរទារគូ។|
  count |១២៣|
    block |តេ បតន្តិ អធោក្ខន្ធា វិវត្តា វិហតា បុថូ|
    block |សយន្តិ វិនិវិទ្ធង្គា ទីឃំ ជគ្គន្តិ សព្ពទា។|
  count |១២៤|
    block |តតោ រត្យា វិវសានេ មហតិំ បព្ពតូបមំ|
    block |លោហកុម្ភិំ បវជ្ជន្តិ តត្តំ អគ្គិសមូទកំ។|
  count |១២៥|
    block |ឯវំ ទិវា ច រត្តោ ច ទុស្សីលា មោហបារុតា|
    block |អនុភោន្តិ សកំ កម្មំ បុព្ពេ ទុក្កដមត្តនោ។|
  count |១២៦|
    block |យា ច ភរិយា ធនក្កីតា សាមិកំ អតិមញ្ញតិ|
    block |សស្សុំ វា សសុរំ វាបិ ជេដ្ឋំ វាបិ ននន្ទរំ។|
  count |១២៧|
    block |តស្សា វង្កេន ជិវ្ហគ្គំ និព្ពហន្តិ សពន្ធនំ|
    block |ស ព្យាមមត្តំ កិមិនំ ជិវ្ហំ បស្សតិ អត្តនិ|
    block |វិញ្ញាបេតុំ ន សក្កោតិ តាបនេ បេច្ច បច្ចតិ។|
  count |១២៨|
    block |ឱរព្ភិកា សូករិកា មច្ឆិកា មិគពន្ធកា|
    block |ចោរា គោឃាតកា លុទ្ទា អវណ្ណេ វណ្ណការកា។|
  count |១២៩|
    block |សត្តីហិ លោហកូដេហិ នេត្តិំសេហិ ឧសូហិ ច|
    block |ហញ្ញមានា ខារនទិំ បបតន្តិ អវំសិរា។|
  count |១៣០|
    block |សាយំ បាតោ កូដការី អយោកូដេហិ ហញ្ញតិ|
    block |តតោ វន្តំ ទុរត្តានំ បរេសំ ភុញ្ជរេ សទា។|
  count |១៣១|
    block |ធង្កា ភេរណ្ឌកា គិជ្ឈា កាកោឡា ច អយោមុខា|
    block |វិប្ផន្ទមានំ ខាទន្តិ នរំ កិព្ពិសការកំ។|
  count |១៣២|
    block |យេ មិគេន មិគំ ហន្តិ បក្ខិំ វា បន បក្ខិនា|
    block |អសន្តោ រជសា ឆន្នា គន្តា តេ និរយុស្សទំ។|
  count |១៣៣|
    block |សន្តោ ច ឧទ្ធំ គច្ឆន្តិ សុចិណ្ណេនិធ កម្មុនា|
    block |សុចិណ្ណស្ស ផលំ បស្ស សឥន្ទា ទេវា សព្រហ្មកា។|
  count |១៣៤|
    block |តំ តំ ព្រូមិ មហារាជ ធម្មំ រដ្ឋបតី ចរ|
    block |តថា រាជ ចរាហិ ធម្មំ យថា តំ សុចិណ្ណំ នានុតប្បេយ្យ បច្ឆាតិ។|
    block |អថ សដ្ឋិនិបាតម្ហិ សុណាថ មម ភាសិតំ|
    block |ជាតកសវ្ហយនោ បវរោ សោណកអរិន្ទមសវ្ហយនោ|
    block |តថា វុត្តរថេសភកិច្ចវរោតិ។|
  stand |សំកិច្ចជាតកំ ទុតិយំ។|
  stand |សដ្ឋិនិបាតំ និដ្ឋិតំ។|
  block |តស្សុទ្ទានំ|
