block |១៧។ ចត្តាលីសនិបាតោ|
  stand |។ នមោ តស្ស ភគវតោ អរហតោ សម្មាសម្ពុទ្ធស្ស។ខុទ្ទកនិកាយេ|
  block |ទុតិយោ ភាគោ|
    count |  |
    block |៥២១។ តេសកុណជាតកំ ១|
    count |១|
      block |វេស្សន្តរំ តំ បុច្ឆាមិ សកុណ ភទ្ទមត្ថុ តេ|
      block |រជ្ជំ ការេតុកាមេន កិំ សុ កិច្ចំ កតំ វរំ។|
    count |២|
      block |ចិរស្សំ វត មំ តាតោ កំសោ ពារាណសិគ្គហោ|
      block |បមត្តោ អប្បមត្តំ មំ បិតា បុត្តំ អចោទយិ។|
    count |៣|
      block |បឋមេនេវ វិតថំ កោធំ ហាសំ និវារយេ|
      block |តតោ កិច្ចានិ ការេយ្យ តំ វតំ អាហុ ខត្តិយ។|
    count |៤|
      block |យំ ត្វំ តាត តបោកម្មំ បុព្ពេ កតមសំសយំ|
      block |រត្តោ ទុដ្ឋោ ច យំ កយិរា ន តំ កយិរា តតោ បុន។|
    count |៥|
      block |ខត្តិយស្ស បមត្តស្ស រដ្ឋស្មិំ រដ្ឋវឌ្ឍន|
      block |សព្ពេ ភោគា វិនស្សន្តិ រញ្ញោ តំ វុច្ចតេ អឃំ។|
    count |៦|
      block |សិរី តាត អលក្ខី ច បុច្ឆិតា ឯតទព្រវុំ|
      block |ឧដ្ឋាន វីរិយេ បោសេ រមាហំ អនុសូយកេ។|
    count |៧|
      block |ឧសូយកេ ទុហទយេ បុរិសេ កម្មទុស្សកេ|
      block |កាលកណ្ណី មហារាជ រមតិ ចក្កភញ្ជនី។|
    count |៨|
      block |សោ ត្វំ សព្ពេសុ សុហទយោ សព្ពេសំ រក្ខិតោ ភវ|
      block |អលក្ខិំ នុទ មហារាជ លក្ខ្យា ភវ និវេសនំ។|
    count |៩|
      block |ស លក្ខីធិតិសម្បន្នោ បុរិសោ ហិ មហគ្គតោ|
      block |អមិត្តានំ កាសិបតិ មូលំ អគ្គញ្ច ឆិន្ទតិ។|
    count |១០|
      block |សក្កោបិ ហិ ភូតបតិ ឧដ្ឋានេ នប្បមជ្ជតិ|
      block |ស កល្យាណេ ធិតិំ កត្វា ឧដ្ឋានេ កុរុតេ មនោ។|
    count |១១|
      block |គន្ធព្ពា បិតរោ ទេវា សាជីវា ហោន្តិ តាទិនោ|
      block |ឧដ្ឋាហតោ អប្បមជ្ជតោ អនុតិដ្ឋន្តិ ទេវតា។|
    count |១២|
      block |សោ អប្បមត្តោ អក្កុទ្ធោ តាត កិច្ចានិ ការយ|
      block |វាយមស្សុ ច កិច្ចេសុ នាលសោ វិន្ទតេ សុខំ។|
    count |១៣|
      block |តត្ថេវ តេ វត្តបទា ឯសាវ អនុសាសនី|
      block |អលំ មិត្តេ សុខាបេតុំ អមិត្តានំ ទុខាយ ច។|
    count |១៤|
      block |សក្ខិសិ ត្វំ កុណ្ឌលិនិ មញ្ញសិ ខត្តពន្ធុនិ|
      block |រជ្ជំ ការេតុកាមេន កិំ សុ កិច្ចំ កតំ វរំ។|
    count |១៥|
      block |ទ្វេវ តាត បទកានិ យត្ថ សព្ពំ បតិដ្ឋិតំ|
      block |អលទ្ធស្ស ច យោ លាភោ លទ្ធស្ស ចានុរក្ខណា។|
    count |១៦|
      block |អមច្ចេ តាត ជានាហិ ធីរេ អត្ថស្ស កោវិទេ|
      block |អនក្ខា កិតវេ តាត អសោណ្ឌេ អវិនាសកេ។|
    count |១៧|
      block |យោ ច តំ តាត រក្ខេយ្យ ធនំ យញ្ចេវ តេ សិយា|
      block |សូតោវ រថំ សង្គណ្ហេ សោ តេ កិច្ចានិ ការយេ។|
    count |១៨|
      block |សុសង្គហិតន្តជនោ សយំ វិត្តំ អវេក្ខិយ|
      block |និធិញ្ច ឥណទានញ្ច ន ករេ បរបត្តិយា។|
    count |១៩|
      block |សយំ អាយំ វយំ ជញ្ញា សយំ ជញ្ញា កតាកតំ|
      block |និគ្គណ្ហេ និគ្គហារហំ បគ្គណ្ហេ បគ្គហារហំ។|
    count |២០|
      block |សយំ ជានបទំ អត្ថំ អនុសាស រថេសភ|
      block |មា តេ អធម្មិកា យុត្តា ធនំ រដ្ឋញ្ច នាសយុំ។|
    count |២១|
      block |មា ច វេគេន កិច្ចានិ ករោសិ ការយេសិ វា|
      block |វេគសា ហិ កតំ កម្មំ មន្ទោ បច្ឆានុតប្បតិ។|
    count |២២|
      block |មា តេ អធិសរេ មុញ្ច សុពាឡ្ហមធិកោធិតំ|
      block |កោធសា ហិ ពហូ ផីតា កុលា អកុលតំ គតា។|
    count |២៣|
      block |មា តាត ឥស្សរោម្ហីតិ អនត្ថាយ បតារយិ|
      block |ឥត្ថីនំ បុរិសានញ្ច មា តេ អាសិ ទុខុទ្រយោ។|
    count |២៤|
      block |អបេតលោមហំសស្ស រញ្ញោ កាមានុសារិនោ|
      block |សព្ពេ ភោគា វិនស្សន្តិ រញ្ញោ តំ វុច្ចតេ អឃំ។|
    count |២៥|
      block |តត្ថេវ តេ វត្តបទា ឯសាវ អនុសាសនី|
      block |ទក្ខស្សុទានិ បុញ្ញករោ អសោណ្ឌោ អវិនាសកោ|
      block |សីលវាស្សុ មហារាជ ទុស្សីលោ វិនិបាតិកោ។|
    count |២៦|
      block |អបុច្ឆិម្ហ កោសិយគោត្តំ កុណ្ឌលិនិំ តថេវ ច|
      block |ត្វំ ទានិ វទេហិ ជម្ពុក ពលានំ ពលមុត្តមំ។|
    count |២៧|
      block |ពលំ បញ្ចវិធំ លោកេ បុរិសស្មិំ មហគ្គតេ|
      block |តត្ថ ពាហុពលំ នាម ចរិមំ វុច្ចតេ ពលំ។|
    count |២៨|
      block |ភោគពលញ្ច ទីឃាវុ ទុតិយំ វុច្ចតេ ពលំ|
      block |អមច្ចពលញ្ច ទីឃាវុ តតិយំ វុច្ចតេ ពលំ។|
    count |២៩|
      block |អភិជច្ចពលំ ចេវ តំ ចតុត្ថំ អសំសយំ|
      block |យានិ ចេតានិ សព្ពានិ អធិគណ្ហាតិ បណ្ឌិតោ។|
    count |៣០|
      block |តំ ពលានំ ពលំ សេដ្ឋំ អគ្គំ បញ្ញាពំ ពលំ|
      block |បញ្ញាពលេនុបត្ថទ្ធោ អត្ថំ វិន្ទតិ បណ្ឌិតោ។|
    count |៣១|
      block |អបិ ចេ លភតិ មន្ទោ ផីតំ ធរណិមុត្តមំ|
      block |អកាមស្ស បសយ្ហំ វា អញ្ញោ តំ បដិបជ្ជតិ។|
    count |៣២|
      block |អភិជាតោបិ ចេ ហោតិ រជ្ជំ លទ្ធាន ខត្តិយោ|
      block |ទុប្បញ្ញោ ហិ កាសិបតិ សព្ពេនបិ ន ជីវតិ។|
    count |៣៣|
      block |បញ្ញាវ សុតំ វិនិច្ឆិនី បញ្ញា កិត្តិ សិលោកវឌ្ឍនី|
      block |បញ្ញាសហិតោ នរោ ឥធ អបិ ទុក្ខេ សុខានិ វិន្ទតិ។|
    count |៣៤|
      block |បញ្ញញ្ច ខោ អសុស្សូសំ ន កោចិ អធិគច្ឆតិ|
      block |ពហុស្សុតំ អនាគម្ម ធម្មដ្ឋំ អវិនិព្ភុជំ។|
    count |៣៥|
      block |យោ ច ធម្មវិភង្គញ្ញូ កាលុដ្ឋាយី មតន្ទិតោ|
      block |អនុដ្ឋហតិ កាលេន កម្មផលំ តស្ស ឥជ្ឈតិ។|
    count |៣៦|
      block |អនាយតន សីលស្ស អនាយតន សេវិនោ|
      block |ន និព្ពិន្ទិយការិស្ស សម្មទត្ថោ វិបច្ចតិ។|
    count |៣៧|
      block |អជ្ឈត្តញ្ច បយុត្តស្ស តថាយតនសេវិនោ|
      block |អនិព្ពិន្ទិយការិស្ស សម្មទត្ថោ វិបច្ចតិ។|
    count |៣៨|
      block |យោគប្បយោគសង្ខាតំ សម្ភតស្សានុរក្ខណំ|
      block |តានិ ត្វំ តាត សេវស្សុ មា អកម្មាយ រន្ធយិ|
      block |អកម្មុនា ហិ ទុម្មេធោ នឡាគារំវ សីទតិ។|
    count |៣៩|
      block |ធម្មំ ចរ មហារាជ មាតាបិតូសុ ខត្តិយ|
      block |ឥធ ធម្មំ ចរិត្វាន រាជ សគ្គំ គមិស្សសិ។|
    count |៤០|
      block |ធម្មំ ចរ មហារាជ បុត្តទារេសុ ខត្តិយ|
      block |ឥធ ធម្មំ ចរិត្វាន រាជ សគ្គំ គមិស្សសិ។|
    count |៤១|
      block |ធម្មំ ចរ មហារាជ មិត្តាមច្ចេសុ ខត្តិយ|
      block |ឥធ ធម្មំ ចរិត្វាន រាជ សគ្គំ គមិស្សសិ។|
    count |៤២|
      block |ធម្មំ ចរ មហារាជ វាហនេសុ ពលេសុ ច|
      block |ឥធ ធម្មំ ចរិត្វាន រាជ សគ្គំ គមិស្សសិ។|
    count |៤៣|
      block |ធម្មំ ចរ មហារាជ គាមេសុ និគមេសុ ច…បេ។…។|
    count |៤៤|
      block |ធម្មំ ចរ មហារាជ រដ្ឋេសុ ជនបទេសុ ច…បេ។…។|
    count |៤៥|
      block |ធម្មំ ចរ មហារាជ សមណ ព្រាហ្មណេសុ ច…បេ។…។|
    count |៤៦|
      block |ធម្មំ ចរ មហារាជ មិគបក្ខីសុ ខត្តិយ|
      block |ឥធ ធម្មំ ចរិត្វាន រាជ សគ្គំ គមិស្សសិ។|
    count |៤៧|
      block |ធម្មំ ចរ មហារាជ ធម្មោ ចិណ្ណោ សុខាវហោ|
      block |ឥធ ធម្មំ ចរិត្វាន រាជ សគ្គំ គមិស្សសិ។|
    count |៤៨|
      block |ធម្មំ ចរ មហារាជ សឥន្ទា ទេវា សព្រហ្មកា|
      block |សុចិណ្ណេន ទិវំ បត្តា មា ធម្មំ រាជ បាមទោ។|
    count |៤៩|
      block |តត្ថេវ តេ វត្តបទា ឯសាវ អនុសាសនី|
      block |សប្បញ្ញសេវី កល្យាណី សមត្តំ សាម តំ វិទូតិ។|
    stand |តេសកុណជាតកំ បឋមំ។|
    count |  |
    block |៥២២។ សរភង្គជាតកំ ២|
    count |៥០|
      block |អលង្កតា កុណ្ឌលិនោ សុវត្ថា វេឡុរិយមុត្តាថរុខគ្គពន្ធា|
      block |រថេសភា តិដ្ឋថ កេ នុ តុម្ហេ កថំ វោ ជានន្តិ មនុស្សលោកេ។|
    count |៥១|
      block |អហមដ្ឋកោ ភីមរថោ បនាយំ កាលិង្គរាជា បន ឧគ្គតោយំ|
      block |សុសញ្ញតានំ ឥសីនំ ទស្សនាយ ឥធាគតា បុច្ឆិតាយេម្ហ បញ្ហេ។|
    count |៥២|
      block |វេហាយសំ តិដ្ឋសិ អន្តលិក្ខេ បថទ្ធុនោ បន្នរសេវ ចន្ទោ|
      block |បុច្ឆាមិ តំ យក្ខ មហានុភាវ កថំ តំ ជានន្តិ មនុស្សលោកេ។|
    count |៥៣|
      block |យមាហុ ទេវេសុ សុជម្បតីតិ មឃវាតិ តំ អាហុ មនុស្សលោកេ|
      block |ស ទេវរាជា ឥទមជ្ជ បត្តោ សុសញ្ញតានំ ឥសីនំ ទស្សនាយ។|
    count |៥៤|
      block |ទូរេ សុតា នោ ឥសយោ សមាគតា មហិទ្ធិកា ឥទ្ធិគុណូបបន្នា|
      block |វន្ទាមិ តេ អយិរេ បសន្នចិត្តោ យេ ជីវលោកេត្ថ មនុស្សសេដ្ឋា។|
    count |៥៥|
      block |គន្ធោ ឥសីនំ ចិរទិក្ខិតានំ កាយា ចុតោ គច្ឆតិ មាលុតេន|
      block |ឥតោ បដិក្កម្ម សហស្សនេត្ត គន្ធោ ឥសីនំ អសុចិ ទេវរាជ។|
    count |៥៦|
      block |គន្ធោ ឥសីនំ ចិរទិក្ខិតានំ កាយា ចុតោ គច្ឆតុ មាលុតេន|
      block |វិចិត្របុប្ផំ សុរភិំវ មាលំ គន្ធញ្ច ឯតំ បាដិកង្ខាម ភន្តេ|
      block |ន ហេត្ថ ទេវា បដិក្កូលសញ្ញិនោ។|
    count |៥៧|
      block |បុរិន្ទទោ ភូតបតី យសស្សី ទេវានមិន្ទោ សក្កោ មឃវា សុជម្បតិ|
      block |ស ទេវរាជា អសុរគណប្បមទ្ទនោ ឱកាសមាកង្ខតិ បញ្ហ បុច្ឆិតុំ។|
    count |៥៨|
      block |កោ នេវិមេសំ ឥធ បណ្ឌិតានំ បញ្ហេ បុដ្ឋោ និបុណេ ព្យាករិស្សតិ|
      block |តិណ្ណញ្ច រញ្ញំ មនុជាធិបានំ ទេវានមិន្ទស្ស ច វាសវស្ស។|
    count |៥៩|
      block |អយំ ឥសិ សរភង្គោ តបស្សី យតោ ជាតោ វិរតោ មេថុនស្មា|
      block |អាចេរបុត្តោ សុវិនីតរូបោ សោ នេសំ បញ្ហានិ វិយាករិស្សតិ។|
    count |៦០|
      block |កោណ្ឌញ្ញ បញ្ហានិ វិយាករោហិ យាចន្តិ តំ ឥសយោ សាធុរូបា|
      block |កោណ្ឌញ្ញ ឯសោ មនុជេសុ ធម្មោ យំ វុទ្ធ មាគច្ឆតិ ឯស ភារោ។|
    count |៦១|
      block |កតាវកាសា បុច្ឆន្តុ ភោន្តោ យំ កិញ្ចិ បញ្ហំ មនសាភិបត្ថិតំ|
      block |អហញ្ហិ តំ តំ វោ វិយាករិស្សំ ញត្វា សយំ លោកមិមំ បរញ្ច។|
    count |៦២|
      block |តតោ ច មឃវា សក្កោ អត្ថទស្សី បុរិន្ទទោ|
      block |អបុច្ឆិ បឋមំ បញ្ហំ យញ្ចាសិ អភិបត្ថិតំ។|
    count |៦៣|
      block |កិំ សូ វធិត្វា ន កទាចិ សោចតិ កិស្សប្បហានំ ឥសយោ វណ្ណយន្តិ|
      block |កស្សីធ វុត្តំ ផរុសំ ខមេថ អក្ខាហិ មេ កោណ្ឌញ្ញ ឯតមត្ថំ។|
    count |៦៤|
      block |កោធំ វធិត្វា ន កទាចិ សោចតិ មក្ខប្បហានំ ឥសយោ វណ្ណយន្តិ|
      block |សព្ពេសំ វុត្តំ ផរុសំ ខមេថ ឯតំ ខន្តិំ ឧត្តមមាហុ សន្តោ។|
    count |៦៥|
      block |សក្កា ឧភិន្នំ វចនំ តិតិក្ខិតុំ សទិសស្ស វា សេដ្ឋតរស្ស វាបិ|
      block |កថំ នុ ហីនស្ស វចោ ខមេថ អក្ខាហិ មេ កោណ្ឌញ្ញ ឯតមត្ថំ។|
    count |៦៦|
      block |ភយា ហិ សេដ្ឋស្ស វចោ ខមេថ សារម្ភហេតូ បន សាទិសស្ស|
      block |យោ ចីធ ហីនស្ស វចោ ខមេថ ឯតំ ខន្តិំ ឧត្តមមាហុ សន្តោ។|
    count |៦៧|
      block |កថំ វិជញ្ញា ចតុបត្ថរូបំ សេដ្ឋំ សរិក្ខំ អថវាបិ ហីនំ|
      block |វិរូបរូបេន ចរន្តិ សន្តោ តស្មា ហិ សព្ពេសំ វចោ ខមេថ។|
    count |៦៨|
      block |ន ហេតមត្ថំ មហតីបិ សេនា សរាជិកា យុជ្ឈមានា លភេថ|
      block |យំ ខន្តិមា សប្បុរិសោ លភេថ ខន្តី ពលស្សូបសមន្តិ វេរា។|
    count |៦៩|
      block |សុភាសិតំ តេ អនុមោទិយាន អញ្ញំ តំ បុច្ឆាមិ តទិង្ឃ ព្រូហិ|
      block |យថា អហុំ ទណ្ឌកី នាឡិកេរោ អថជ្ជុនោ កលាពុ ចាបិ រាជា|
      block |តេសំ គតិំ ព្រូហិ សុបាបកម្មិនំ កត្ថូបបន្នា ឥសិនំ វិហេឋកា។|
    count |៧០|
      block |កិសញ្ហិ វច្ឆំ អវកិរិយ ទណ្ឌកី ឧច្ឆិន្នមូលោ សជនោ សរដ្ឋោ|
      block |កុក្កុឡនាមេ និរយម្ហិ បច្ចតិ តស្ស ផុលិង្គានិ បតន្តិ កាយេ។|
    count |៧១|
      block |យោ សញ្ញតេ បព្ពជិតេ អហេឋយិ ធម្មំ ភណន្តេ សមណេ អទូសកេ|
      block |តំ នាឡិកេរំ សុនខា បរត្ថ សង្គម្ម ខាទន្តិ វិផន្ទមានំ។|
    count |៧២|
      block |អថជ្ជុនោ និរយេ សត្តិសូលេ អវំសិរោ បតិតោ ឧទ្ធំបាទោ|
      block |អង្គីរសំ គោតមំ ហេឋយិត្វា ខន្តិំ តបស្សិំ ចិរព្រហ្មចារិំ។|
    count |៧៣|
      block |យោ ខណ្ឌសោ បព្ពជិតំ អឆេទយិ ខន្តិំ វទន្តំ សមណំ អទូសកំ|
      block |កលាពុវីចិំ ឧបបជ្ជ បច្ចតិ មហាបតាបំ កដុកំ ភយានកំ។|
    count |៧៤|
      block |ឯតានិ សុត្វា និរយានិ បណ្ឌិតោ អញ្ញានិ បាបិដ្ឋតរានិ ចេត្ថ|
      block |ធម្មំ ចរេ សមណព្រាហ្មណេសុ ឯវង្ករោ សគ្គមុបេតិ ឋានំ។|
    count |៧៥|
      block |សុភាសិតំ តេ អនុមោទិយាន អញ្ញំ តំ បុច្ឆាមិ តទិង្ឃ ព្រូហិ|
      block |កថំវិធំ សីលវន្តំ វទន្តិ កថំវិធំ បញ្ញវន្តំ វទន្តិ|
      block |កថំវិធំ សប្បុរិសំ វទន្តិ កថំវិធំ នោ សិរិ នោ ជហាតិ។|
    count |៧៦|
      block |កាយេន វាចាយ ច យោធ សញ្ញតោ មនសា ច កិញ្ចិ ន ករោតិ បាបំ|
      block |ន អត្តហេតូ អលិកំ ភណេតិ តថាវិធំ សីលវន្តំ វទន្តិ។|
    count |៧៧|
      block |គម្ភីរបញ្ហំ មនសាភិចិន្តយំ នាច្ចាហិតំ កម្ម ករោតិ លុទ្ទំ|
      block |កាលាគតំ អត្ថបទំ ន រិញ្ចតិ តថាវិធំ បញ្ញវន្តំ វទន្តិ។|
    count |៧៨|
      block |យោ វេ កតញ្ញូ កតវេទិ ធីរោ កល្យាណមិត្តោ ទឡ្ហភត្តិ ច ហោតិ|
      block |ទុខិតស្ស សក្កច្ច ករោតិ កិច្ចំ តថាវិធំ សប្បុរិសំ វទន្តិ។|
    count |៧៩|
      block |ឯតេហិ សព្ពេហិ គុណេហុបេតោ សទ្ធោ មុទូ សំវិភាគី វទញ្ញូ|
      block |សង្គាហកំ សខិលំ សណ្ហវាចំ តថាវិធំ នោ សិរិ នោ ជហាតិ។|
    count |៨០|
      block |សុភាសិតំ តេ អនុមោទិយាន អញ្ញំ តំ បុច្ឆាមិ តទិង្ឃ ព្រូហិ|
      block |សីលំ សិរិញ្ចាបិ សតញ្ច ធម្មំ បញ្ញញ្ច កំ សេដ្ឋតរំ វទន្តិ។|
    count |៨១|
      block |បញ្ញា ហិ សេដ្ឋា កុសលា វទន្តិ នក្ខត្តរាជារិវ តារកានំ|
      block |សីលំ សីរី ចាបិ សតញ្ច ធម្មោ អន្វាយិកា បញ្ញវតោ ភវន្តិ។|
    count |៨២|
      block |សុភាសិតំ តេ អនុមោទិយាន អញ្ញំ តំ បុច្ឆាមិ តទិង្ឃ ព្រូហិ|
      block |កថំករោ កិន្តិករោ កិមាចរំ កិំ សេវមានោ លភតីធ បញ្ញំ|
      block |បញ្ញាយ ទានិប្បដិបំ វទេហិ កថំករោ បញ្ញវា ហោតិ មច្ចោ។|
    count |៨៣|
      block |សេវេថ វុទ្ធេ និបុណេ ពហុស្សុតេ ឧគ្គាហកោ ច បរិបុច្ឆកោ សិយា|
      block |សុណេយ្យ សក្កច្ច សុភាសិតានិ ឯវំករោ បញ្ញវា ហោតិ មច្ចោ។|
    count |៨៤|
      block |បញ្ញវា កាមគុណេ អវេក្ខតិ អនិច្ចតោ ទុក្ខតោ រោគតោ ច|
      block |ឯវំ វិបស្សី បជហាតិ ឆន្ទំ ទុក្ខេសុ កាមេសុ មហព្ភយេសុ។|
    count |៨៥|
      block |ស វីតរាគោ បវិនេយ្យ ទោសំ មេត្តំ ចិត្តំ ភាវយេ អប្បមាណំ|
      block |សព្ពេសុ ភូតេសុ និធាយ ទណ្ឌំ អនិន្ទិតោ ព្រហ្មមុបេតិ ឋានំ។|
    count |៨៦|
      block |មហត្ថិយំ អាគមនំ អហោសិ តវមដ្ឋកា ភីមរថស្ស ចាបិ|
      block |កាលិង្គរាជស្ស ច ឧគ្គតស្ស សព្ពេស វោ កាមរាគោ បហីនោ។|
    count |៨៧|
      block |ឯវមេតំ បរចិត្តវេទិ សព្ពេស នោ កាមរាគោ បហីនោ|
      block |ករោហិ ឱកាសមនុគ្គហាយ យថា គតិំ តេ អភិសម្ភវេម។|
    count |៨៨|
      block |ករោមិ ឱកាសមនុគ្គហាយ តថា ហិ វោ កាមរាគោ បហីនោ|
      block |ផរាថ កាយំ វិបុលាយ បីតិយា យថា គតិំ មេ អភិសម្ភវេថ។|
    count |៨៩|
      block |សព្ពំ ករិស្សាម តវានុសាសនិំ យំ យំ តុវំ វក្ខសិ ភូរិបញ្ញ|
      block |ផរាម កាយំ វិបុលាយ បីតិយា យថា គតិំ តេ អភិសម្ភវេម។|
    count |៩០|
      block |កតាយ វច្ឆស្ស កិសស្ស បូជា គច្ឆន្តុ ភោន្តោ ឥសយោ សាធុរូបា|
      block |ឈានេ រតា ហោថ សទា សមាហិតា ឯសា រតី បព្ពជិតស្ស សេដ្ឋា។|
    count |៩១|
      block |សុត្វាន គាថា បរមត្ថសំហិតា សុភាសិតា ឥសិនា បណ្ឌិតេន|
      block |តេ វេទជាតា អនុមោទមានា បក្កាមុ ទេវា ទេវបុរំ យសស្សិនោ។|
    count |៩២|
      block |គាថា ឥមា អត្ថវតី សុព្យញ្ជនា សុភាសិតា ឥសិនា បណ្ឌិតេន|
      block |យោ កោចិមា អដ្ឋិកត្វា សុណេយ្យ លភេថ បុព្ពាបរិយំ វិសេសំ|
      block |លទ្ធាន បុព្ពាបរិយំ វិសេសំ អទស្សនំ មច្ចុរាជស្ស គច្ឆេ។|
    count |៩៣|
      block |សាលិស្សរោ សារិបុត្តោ មេណ្ឌិស្សរោ ច កស្សបោ|
      block |បព្ពតោ អនុរុទ្ធោ ច កច្ចាយនោ ច ទេវលោ។|
    count |៩៤|
      block |អនុសិស្សោ ច អានន្ទោ កិសវច្ឆោ ច កោលិតោ|
      block |នារទោ ឧទាយី ថេរោ បរិសា ពុទ្ធបរិសា|
      block |សរភង្គោ លោកនាថោ ឯវំ ធារេថ ជាតកន្តិ។|
    stand |សរភង្គជាតកំ ទុតិយំ។|
    count |  |
    block |៥២៣។ អលម្ពុសាជាតកំ ៣|
    count |៩៥|
      block |អថ ព្រវិ ព្រហា ឥន្ទោ វត្រភូ ជយតំ បិតា|
      block |ទេវកញ្ញំ បរាភេត្វា សុធម្មាយំ អលម្ពុសំ។|
    count |៩៦|
      block |មិស្សេ ទេវា តំ យាចន្តិ តាវតិំសា សឥន្ទកា|
      block |ឥសិប្បលោភនេ គច្ឆ ឥសិសិង្គំ អលម្ពុសេ។|
    count |៩៧|
      block |បុរាយំ អម្ហេ អច្ចេតិ វត្តវា ព្រហ្មចរិយវា|
      block |និព្ពានាភិរតោ វុទ្ធោ តស្ស មគ្គានិ អាវរ។|
    count |៩៨|
      block |ទេវរាជ កិមេវ ត្វំ មមេវ តុវំ សិក្ខសិ|
      block |ឥសិប្បលោភនេ គច្ឆ សន្តិ អញ្ញាបិ អច្ឆរា។|
    count |៩៩|
      block |មាទិសិយោ បវរា ចេវ អសោកេ នន្ទនេ វនេ|
      block |តាសម្បិ ហោតុ បរិយាយោ តាបិ យន្តុ បលោភនា។|
    count |១០០|
      block |អទ្ធា ហិ សច្ចំ ភណសិ សន្តិ អញ្ញាបិ អច្ឆរា|
      block |តាទិសិយោ បវរា ចេវ អសោកេ នន្ទនេ វនេ។|
    count |១០១|
      block |ន តា ឯវំ បជានន្តិ បារិចរិយំ បុមំ គតា|
      block |យាទិសំ ត្វំ បជានាសិ នារិ សព្ពង្គសោភនេ។|
    count |១០២|
      block |ត្វមេវ គច្ឆ កល្យាណិ ឥត្ថីនំ បវរា ចសិ|
      block |តវេវ វណ្ណរូបេន សវសមានយិស្សសិ។|
    count |១០៣|
      block |ន វាហំ ន គមិស្សាមិ ទេវរាជេន បេសិតា|
      block |វិភេមិ ចេតំ អាសាទុំ ឧគ្គតេជោ ហិ ព្រាហ្មណោ។|
    count |១០៤|
      block |អនេកេ និរយំ បត្តា ឥសិមាសាទិយា ជនា|
      block |អាបន្នា មោហសំសារំ តស្មា លោមានិ ហំសយេ។|
    count |១០៥|
      block |ឥទំ វត្វាន បក្កាមិ អច្ឆរា កាមវណ្ណិនី|
      block |មិស្សា មិស្សិតុ មិច្ឆន្តី ឥសិសិង្គំ អលម្ពុសា។|
    count |១០៦|
      block |សា ច តំ វនមោគយ្ហ ឥសិសិង្គេន រក្ខិតំ|
      block |ពិម្ពជាលកសញ្ឆន្នំ សមន្តា អឌ្ឍយោជនំ។|
    count |១០៧|
      block |បាតោវ បាតរាសម្ហិ ឧទណ្ហសមយំ បតិ|
      block |អគ្គិដ្ឋំ បរិមជ្ជន្តំ ឥសិសិង្គំ ឧបាគមិ។|
    count |១០៨|
      block |កា នុ វិជ្ជុរិវាភាសិ ឱសធី វិយ តារកា|
      block |វិចិត្តហត្ថាភរណា អាមុត្តមណិកុណ្ឌលា។|
    count |១០៩|
      block |អាទិច្ចវណ្ណសង្កាសា ហេមចន្ទនគន្ធិនី|
      block |សញ្ញតូរូ មហាមាយា កុមារី ចារុទស្សនា។|
    count |១១០|
      block |វិលគ្គា មុទុកា សុទ្ធា បាទា តេ សុប្បតិដ្ឋិតា|
      block |គមនា កាមនីយា តេ ហរន្តិយេវ មេ មនោ។|
    count |១១១|
      block |អនុបុព្ពាវ តេ ឩរូ នាគនាសសមូបមា|
      block |វិមដ្ឋា តុយ្ហំ សុស្សោណី អក្ខស្ស ផលកំ យថា។|
    count |១១២|
      block |ឧប្បលស្សេវ កិញ្ជក្ខា នាភិ តេ សាធុ សណ្ឋិតា|
      block |បូរា កណ្ហញ្ជនស្សេវ ទូរតោ បដិទិស្សតិ។|
    count |១១៣|
      block |ទុវិធា ជាតា ឧរជា អវណ្ដា សាធុ បច្ចុទា|
      block |បយោធរា អបតិតា អឌ្ឍលាពុសមា ថនា។|
    count |១១៤|
      block |ទីឃា កម្ពុតលាភាសា គីវា ឯណេយ្យកា យថា|
      block |បណ្ឌរាវរណា វគ្គុ ចតុត្ថមនសន្និភា។|
    count |១១៥|
      block |ឧទ្ធគ្គា ច អធគ្គា ច ទុមគ្គបរិមជ្ជិតា|
      block |ទុវិជា នេលសម្ភូតា ទន្តា តវ សុទស្សនា។|
    count |១១៦|
      block |អបណ្ឌរា លោហិតន្តា ជិញ្ជូក ផលសន្និភា|
      block |អាយតា ច វិសាលា ច នេត្តា តវ សុទស្សនា។|
    count |១១៧|
      block |នាតិទីឃា សុសម្មដ្ឋា កនកព្យា សមោចិតា|
      block |ឧត្តមង្គរុហា តុយ្ហំ កេសា ចន្ទនគន្ធិកា។|
    count |១១៨|
      block |យាវតា កសិគោរក្ខា វាណិជានំ ច យា គតិ|
      block |ឥសីនញ្ច បរក្កន្តំ សញ្ញតានំ តបស្សិនំ។|
    count |១១៩|
      block |ន តេ សមសមំ បស្សេ អស្មិំ បថវិ មណ្ឌលេ|
      block |កោ វា ត្វំ កស្ស វា បុត្តោ កថំ ជានេមុ តំ មយំ។|
    count |១២០|
      block |ន បញ្ហកាលោ ភទ្ទន្តេ កស្សបេវំ គតេ សតិ|
      block |ឯហិ សម្ម រមិស្សាម ឧភោ អស្មាកមស្សមេ|
      block |ឯហិ តំ ឧបគូហិស្សំ រតីនំ កុសលោ ភវ។|
    count |១២១|
      block |ឥទំ វត្វាន បក្កាមិ អច្ឆរា កាមវណ្ណិនី|
      block |មិស្សា មិស្សិតុមិច្ឆន្តី ឥសិសិង្គំ អលម្ពុសា។|
    count |១២២|
      block |សោ ច វេគេន និក្ខម្ម ឆេត្វា ទន្ធបរក្កមំ|
      block |តមុត្តមាសុ វេណីសុ អជ្ឈប្បត្តោ បរាមសិ|
    count |១២៣|
      block |តមុទាវត្ត កល្យាណី បលិស្សជិ សុសោភនា|
      block |ចវិតម្ហិ ព្រហ្មចរិយា យថា តំ អថ តោសិតា។|
    count |១២៤|
      block |មនសា អគមា ឥន្ទំ វសន្តំ នន្ទនេ វនេ|
      block |តស្សា សង្កប្បមញ្ញាយ មឃវា ទេវកុញ្ជរោ។|
    count |១២៥|
      block |បល្លង្កំ បហិណី ខិប្បំ សោវណ្ណំ សោបវាហនំ|
      block |សឧត្តរច្ឆទបញ្ញាសំ សហស្សបដិយត្ថតំ។|
    count |១២៦|
      block |តមេនំ តត្ថ ធារេសិ ឧរេ កត្វាន សោភនា|
      block |យថា ឯកមុហុត្តំវ តីណិ វស្សានិ ធារយិ។|
    count |១២៧|
      block |វិមទោ តីហិ វស្សេហិ បពុជ្ឈិត្វាន ព្រាហ្មណោ|
      block |អទ្ទសាសិ ហរិត រុក្ខេ សមន្តា អគ្គិយាយនំ។|
    count |១២៨|
      block |នវបត្តវនំ ផុល្លំ កោកិលគ្គណឃោសិតំ|
      block |សមន្តា បវិលោកេត្វា រុទំ អស្សូនិ វត្តយិ។|
    count |១២៩|
      block |ន ជុហេ ន ជបេ មន្តេ អគ្គិហុត្តំ បហាបិតំ|
      block |កោ នុ មេ បារិចរិយាយ បុព្ពេ ចិត្តំ បលោភយិ។|
    count |១៣០|
      block |អរញ្ញេ មេ វិហរតោ យោ មេ តេជា ហ សម្ភុតំ|
      block |នានារត្នបរិបូរំ នាវំវ គណ្ហិ អណ្ណវេ។|
    count |១៣១|
      block |អហំ តេ បារិចរិយាយ ទេវរាជេន បេសិតា|
      block |អវធិំ ចិត្តំ ចិត្តេន បមាទោ ត្វំ ន ពុជ្ឈសិ។|
    count |១៣២|
      block |ឥមានិ កិរ មំ តាតោ កស្សបោ អនុសាសតិ|
      block |កមលាសទិសិត្ថិយោ តាយោ ពុជ្ឈេសិ មាណវ។|
    count |១៣៣|
      block |ឧរេ គណ្ឌាយោ ពុជ្ឈេសិ តាយោ ពុជ្ឈេសិ មាណវ|
      block |ឥច្ចានុសាសិ មំ តាតោ យថា មំ អនុកម្បកោ។|
    count |១៣៤|
      block |តស្សាហំ វចនំ នាកំ បិតុ វុទ្ធស្ស សាសនំ|
      block |អរញ្ញេ និម្មនុស្សម្ហិ ស្វជ្ជ ឈាយាមិ ឯកកោ។|
    count |១៣៥|
      block |សោហំ តថា ករិស្សាមិ ធិរត្ថុ ជីវិតេន មេ|
      block |បុន វា តាទិសោ ហេស្សំ មរណំ មេ ភវិស្សតិ។|
    count |១៣៦|
      block |តស្ស តេជំ វីរិយញ្ច ធិតិំ ញត្វា អវដ្ឋិតំ|
      block |សិរសា អគ្គហី បាទេ ឥសិសិង្គំ អលម្ពុសា។|
    count |១៣៧|
      block |មា មេ កុជ្ឈ មហាវីរ មា មេ កុជ្ឈ មហាឥសេ|
      block |មហា អត្ថោ មយា ចិណ្ណោ តិទសានំ យសស្សិនំ|
      block |តយា សំកម្បិតំ អាសិ សព្ពំ ទេវបុរំ តទា។|
    count |១៣៨|
      block |តាវតិំសា ច យេ ទេវា តិទសានញ្ច វាសវោ|
      block |ត្វញ្ច ភទ្ទេ សុខី ហោហិ គច្ឆ កញ្ញេ យថាសុខំ។|
    count |១៣៩|
      block |តស្ស បាទេ គហេត្វាន កត្វា ច នំ បទក្ខិណំ|
      block |អញ្ជលិំ បគ្គហេត្វាន តម្ហា ឋានា អបក្កមិ។|
    count |១៤០|
      block |យោ ច តស្សាសិ បល្លង្កោ សោវណ្ណោ សោបវាហនោ|
      block |សឧត្តរច្ឆទបញ្ញាសោ សហស្សបដិយត្ថតោ|
      block |តមេវ បល្លង្កមារុយ្ហ អគា ទេវាន សន្តិកេ។|
    count |១៤១|
      block |តមោក្កមិវ អាយន្តិំ ជលន្តិំ វិជ្ជុតំ យថា|
      block |បតីតោ សុមនោ វិត្តោ ទេវិន្ទោ អទទា វរំ។|
      block ||
    count |១៤២|
      block |វរញ្ចេ មេ អទោ សក្ក សព្ពភូតានមិស្សរ|
      block |និសិប្បលោភិកា គច្ឆេ ឯតំ សក្ក វរំ វរេតិ។|
    stand |អលម្ពុសាជាតកំ តតិយំ។|
    count |  |
    block |៥២៤។ សង្ខបាលជាតកំ ៤|
    count |១៤៣|
      block |អរិយាវកាសោសិ បសន្ននេត្តោ មញ្ញេ ភវំ បព្ពជិតោ កុលម្ហា|
      block |កថំ នុ វិត្តានិ បហាយ ភោគេ បព្ពជិ និក្ខម្ម ឃរា សបញ្ញ។|
    count |១៤៤|
      block |សយំ វិមានំ នរទេវ ទិស្វា មហានុភាវស្ស មហោរគស្ស|
      block |ទិស្វាន បុញ្ញាន មហាវិបាកំ សទ្ធាយហំ បព្ពជិតោម្ហិ រាជ។|
    count |១៤៥|
      block |ន កាមកាមា ន ភយា ន ទោសា វាចំ មុសា បព្ពជិតា ភណន្តិ|
      block |អក្ខាហិ មេ បុច្ឆិតោ ឯតមត្ថំ សុត្វាន មេ ជាយិហិតិប្បសាទោ។|
    count |១៤៦|
      block |វាណិជ្ជ រដ្ឋាធិប គច្ឆមានោ បថេ អទ្ទសាសិម្ហិ ភោជបុត្តេ|
      block |បវទ្ធកាយំ ឧរគំ មហន្តំ អាទាយ គច្ឆន្តេ បមោទមានេ។|
    count |១៤៧|
      block |សោហំ សមាគម្ម ជនិន្ទ តេហិ បហដ្ឋលោមោ អវចម្ហិ ភីតោ|
      block |កុហិំ អយំ នីយតិ ភីមកាយោ នាគេន កិំ កាហថ ភោជបុត្តា។|
    count |១៤៨|
      block |នាគោ អយំ នីយតិ ភោជនត្ថា បវទ្ធកាយោ ឧរគោ មហន្តោ|
      block |សាទុញ្ច ថូលញ្ច មុទុញ្ច មំសំ ន ត្វំ រសញ្ញាសិ វិទេហបុត្ត។|
    count |១៤៩|
      block |ឥតោ មយំ គន្ត្វា សកំ និកេតំ អាទាយ សត្ថានិ វិកោបយិត្វា|
      block |មំសានិ ភោក្ខាម បមោទមានា មយញ្ហិ វេ សត្តវោ បន្នគានំ។|
    count |១៥០|
      block |សចេ អយំ នីយតិ ភោជនត្ថា បវទ្ធកាយោ ឧរគោ មហន្តោ|
      block |ទទាមិ វោ ពលិពទ្ទានិ សោឡស នាគំ ឥមំ មុញ្ចថ ពន្ធនស្មា។|
    count |១៥១|
      block |អទ្ធា ហិ នោ ភក្ខោ អយំ មនាបោ ពហូ ច នោ ឧរគា ភុត្តបុព្ពា|
      block |ករោម តេ តំ វចនំ អឡារ មិត្តញ្ច នោ ហោហិ វិទេហបុត្ត។|
    count |១៥២|
      block |តទស្សុ តេ ពន្ធនា មោចយិំសុ យំ នត្ថុតោ បដិមោក្កស្ស បាសេ|
      block |មុត្តោ ច សោ ពន្ធនា នាគរាជា បក្កាមិ បាចីនមុខោ មុហុត្តំ។|
    count |១៥៣|
      block |គន្ត្វាន បាចីនមុខោ មុហុត្តំ បុណ្ណេហិ នេត្តេហិ បលោកយី មំ|
      block |តទាស្សហំ បិដ្ឋិតោ អន្វគច្ឆិំ ទសង្គុលិំ អញ្ជលិំ បគ្គហេត្វា។|
    count |១៥៤|
      block |គច្ឆេវ ខោ ត្វំ តរមានរូបោ មា តំ អមិត្តា បុនរគ្គហេសុំ|
      block |ទុក្ខោ ហិ លុទ្ទេហិ បុនា សមាគមោ អទស្សនំ ភោជបុត្តាន គច្ឆ។|
    count |១៥៥|
      block |អគមាសិ សោ រហទំ វិប្បសន្នំ នីលោភាសំ រមណីយំ សុតិត្ថំ|
      block |សមោតតំ ជម្ពុហិ វេតសាហិ បាវេក្ខិ និត្តិណ្ណភយោ បតីតោ។|
    count |១៥៦|
      block |សោ តំ បវិស្ស ន ចិរស្ស នាគោ ទិព្ពេន មេ បាតុរហុំ ជនិន្ទ|
      block |ឧបដ្ឋហី មំ បិតរំវ បុត្តោ ហទយង្គមំ កណ្ណសុខំ ភណន្តោ។|
    count |១៥៧|
      block |ត្វំ មេសិ មាតា ច បិតា អឡារ អព្ភន្តរោ បាណទទោ សហាយោ|
      block |សកញ្ច ឥទ្ធិំ បដិលាភកោស្មិ អឡារ បស្ស មេ និវេសនានិ|
      block |បហូតភក្ខំ ពហុអន្នបានំ មសក្កសារំ វិយ វាសវស្ស។|
    count |១៥៨|
      block |តំ ភូមិភាគេហិ ឧបេតរូបំ អសក្ខរា ចេវ មុទូ សុភា ច|
      block |នីចត្តិណា អប្បរជា ច ភូមិ បាសាទិកា យត្ថ ជហន្តិ សោកំ។|
    count |១៥៩|
      block |អនាវកុលា វេឡុរិយូបនីលា ចតុទ្ទិសំ អម្ពវនំ សុរម្មំ|
      block |បក្កា ច បេសី ច ផលា សុផុល្លា និច្ចោតុកា ធារយន្តី ផលានិ។|
    count |១៦០|
      block |តេសំ វនានំ នរទេវ មជ្ឈេ និវេសនំ ភស្សរសន្និកាសំ|
      block |រជតគ្គឡំ សោវណ្ណមយំ ឧឡារំ ឱភាសតី វិជ្ជុរិវន្តលិក្ខេ។|
    count |១៦១|
      block |មណីមយា សោណ្ណមយា ឧឡារា អនេកចិត្តា សតតំ សុនិម្មិតា|
      block |បរិបូរា កញ្ញាហិ អលង្កតាភិ សុវណ្ណកាយូរធរាហិ រាជ។|
    count |១៦២|
      block |សោ សង្ខបាលោ តរមានរូបោ បាសាទមារុយ្ហ អនោមវណ្ណោ|
      block |សហស្សថម្ភំ អតុលានុភាវំ យត្ថស្ស ភរិយា មហេសី អហោសិ។|
    count |១៦៣|
      block |ឯកា ច នារី តរមានរូបា អាទាយ វេឡុរិយមយំ មហគ្ឃំ|
      block |សុភំ មណិំ ជាតិមន្តូបបន្នំ អចោទិតា អាសនមព្ភិហាសិ។|
    count |១៦៤|
      block |តតោ មំ ឧរគោ ហត្ថេ គហេត្វា និសីទយី បាមុខអាសនស្មិំ|
      block |ឥទមាសនំ អត្រ ភវំ និសីទតុ ភវញ្ហិ មេ អញ្ញតរោ គរូនំ។|
    count |១៦៥|
      block |អញ្ញា ច នារី តរមានរូបា អាទាយ វារិំ ឧបសង្កមិត្វា|
      block |បាទានិ បក្ខាលយី មេ ជនិន្ទ ភរិយាវ ភត្តូ បតិនោ បិយស្ស។|
    count |១៦៦|
      block |អបរា ច នារី តរមានរូបា បគ្គយ្ហ សោវណ្ណមយាយ បាតិយា|
      block |អនេកសូបំ វិវិធំ វិយញ្ជនំ ឧបនាមយី ភត្ត មនុញ្ញរូបំ។|
    count |១៦៧|
      block |តុរិយេហិ មំ ភារត ភុត្តវន្តំ ឧបដ្ឋហុំ ភត្តុ មនោ វិទិត្វា|
      block |តតុត្តរិំ មំ និបតី មហន្តំ ទិព្ពេហិ កាមេហិ អនប្បកេហិ។|
    count |១៦៨|
      block |ភរិយា មមេតា តិសតា អឡារ សព្ពត្តមជ្ឈា បទុមុត្តរាភា|
      block |អឡារ ឯតាស្សុ តេ កាមការា ទទាមិ តេ តា បរិចារយស្សុ។|
    count |១៦៩|
      block |សំវច្ឆរំ ទិព្ពរសានុភុត្វា តទាស្សុហំ ឧត្តរិមជ្ឈភាសិំ|
      block |នាគស្សិទំ កិន្តិ កថញ្ច លទ្ធំ កថជ្ឈគមាសិ វិមានសេដ្ឋំ។|
    count |១៧០|
      block |អធិច្ច លទ្ធំ បរិណាមជំ តេ សយំកតំ ឧទាហុ ទេវេហិ ទិន្នំ|
      block |បុច្ឆាមិ តំ នាគរាជេតមត្ថំ កថជ្ឈគមាសិ វិមានសេដ្ឋំ។|
    count |១៧១|
      block |នាធិច្ច លទ្ធំ ន បរិណាមជំ មេ ន សយំកតំ នាបិ ទេវេហិ ទិន្នំ|
      block |សកេហិ កម្មេហិ អបាបកេហិ បុញ្ញេហិ មេ លទ្ធមិទំ វិមានំ។|
    count |១៧២|
      block |កិំ តេ វតំ កិំ បន ព្រហ្មចរិយំ កិស្ស សុចិណ្ណស្ស អយំ វិបាកោ|
      block |អក្ខាហិ មេ នាគរាជេតមត្ថំ កថំ នុ តេ លទ្ធមិទំ វិមានំ។|
    count |១៧៣|
      block |រាជា អហោសិំ មគធានមិស្សរោ ទុយ្យោធនោ នាម មហានុភាវោ|
      block |សោ ឥត្តរំ ជីវិតំ សំវិទិត្វា អសស្សតំ វិបរិណាមធម្មំ។|
    count |១៧៤|
      block |អន្នញ្ច បានញ្ច បសន្នចិត្តោ សក្កច្ច ទានំ វិបុលំ អទាសិំ|
      block |ឱបានភូតំ មេ ឃរំ តទាសិ សន្តប្បិតា សមណព្រាហ្មណា ច។|
    count |១៧៥|
      block |មាលញ្ច គន្ធញ្ច វិលេបនញ្ច បទីបិយំ យានមុបស្សយញ្ច|
      block |អច្ឆាទនំ សេយ្យមថន្នបានំ សក្កច្ច ទានានិ អទម្ហ តត្ថ។|
    count |១៧៦|
      block |តំ មេ វតំ តំ បន ព្រហ្មចរិយំ តស្ស សុចិណ្ណស្ស អយំ វិបាកោ|
      block |តេនេវ មេ លទ្ធមិទំ វិមានំ បហូតភក្ខំ ពហុអន្នបានំ|
      block |នច្ចេហិ គីតេហិ ចុបេតរូបំ ចិរដ្ឋិតិកំ ន ច សស្សតាយំ។|
    count |១៧៧|
      block |អប្បានុភាវា តំ មហានុភាវំ តេជស្សិនំ ហន្តិ អតេជវន្តោ|
      block |កិមេវ ទាឋាវុធ កិំ បដិច្ច ហត្ថត្ត មាគច្ឆិ វនិព្ពកានំ។|
    count |១៧៨|
      block |ភយំ នុ តេ អន្វគតំ មហន្តំ តេជោ នុ តេ នាន្វគំ ទន្តមូលំ|
      block |កិមេវ ទាឋាវុធ កិំ បដិច្ច កិលេសមាបជ្ជិ វនិព្ពកានំ។|
    count |១៧៩|
      block |ន មេ ភយំ អន្វគតំ មហន្តំ តេជោ ន សក្កា មម តេហិ ហន្តុំ|
      block |សតញ្ច ធម្មានិ សុកិត្តិតានិ សមុទ្ទវេលាវ ទុរច្ចយានិ។|
    count |១៨០|
      block |ចាតុទ្ទសិំ បញ្ចទសិំ អឡារ ឧបោសថំ និច្ចមុបាវសាមិ|
      block |អថាគមុំ សោឡស ភោជបុត្តា រជ្ជុំ គហេត្វាន ទឡ្ហញ្ច បាសំ។|
    count |១៨១|
      block |ភេត្វាន នាសំ អតិកស្ស រជ្ជុំ នយិំសុ មំ សម្បរិគយ្ហ លុទ្ទា|
      block |ឯតាទិសំ ទុក្ខមហំ តិតិក្ខំ ឧបោសថំ អប្បដិកោបយន្តោ។|
    count |១៨២|
      block |ឯកាយនេ តំ បថេ អទ្ទសំសុ ពលេន វណ្ណេន ចុបេតរូបំ|
      block |សិរិយា បញ្ញាយ ច ភាវិតោសិ កិំ បត្ថយំ នាគ តបោ ករោសិ។|
    count |១៨៣|
      block |ន បុត្តហេតូ ន ធនស្ស ហេតុ ន អាយុនោ ចាបិ អឡារ ហេតុ|
      block |មនុស្សយោនិំ អភិបត្ថយានោ តស្មា បរក្កម្ម តបោ ករោមិ។|
    count |១៨៤|
      block |ត្វំ លោហិតក្ខោ វិហតន្តរំសោ អលង្កតោ កប្បិតកេសមស្សុ|
      block |សុរោសិតោ លោហិតចន្ទនេន គន្ធព្ពរាជាវ ទិសា បភាសសិ។|
    count |១៨៥|
      block |ទេវិទ្ធិបត្តោសិ មហានុភាវោ សព្ពេហិ កាមេហិ សមង្គិភូតោ|
      block |បុច្ឆាមិ តំ នាគរាជេតមត្ថំ សេយ្យោ ឥតោ កេន មនុស្សលោកោ។|
    count |១៨៦|
      block |អឡារ នាញ្ញត្រ មនុស្សលោកា សុទ្ធី វ សំវិជ្ជតិ សំយមោ វា|
      block |អហញ្ច លទ្ធាន មនុស្សយោនិំ កាហាមិ ជាតិមរណស្ស អន្តំ។|
    count |១៨៧|
      block |សំវច្ឆរោ មេ វសតោ តវន្តិកេ អន្នេន បានេន ឧបដ្ឋិតោស្មិ|
      block |អាមន្តយិត្វាន បលេមិ នាគ ចិរប្បវុដ្ឋោស្មិ អហំ ជនិន្ទ។|
    count |១៨៨|
      block |បុត្តា ច ទារា អនុជីវិនោ ច និច្ចានុសិដ្ឋា ឧបតិដ្ឋតេ តំ|
      block |កច្ចិន្នុ តំ នាភិសបិត្ថ កោចិ បិយញ្ហិ មេ ទស្សនំ តុយ្ហំ អឡារ។|
    count |១៨៩|
      block |យថាបិ មាតូ ច បិតូ អគារេ បុត្តោ បិយោ បដិវិហិតោ វសេយ្យ|
      block |តតោបិ មយ្ហំ ឥធមេវ សេយ្យោ ចិត្តញ្ហិ តេ នាគ មយី បសន្នំ។|
    count |១៩០|
      block |មណី មមំ វិជ្ជតិ លោហិតង្កោ ធនាហរោ មណិរតនំ ឧឡារំ|
      block |អាទាយ ត្វំ គច្ឆ សកំ និកេតំ លទ្ធា ធនំ តំ មណិមោស្សជស្សុ។|
    count |១៩១|
      block |ទិដ្ឋា មយា មានុសកាបិ កាមា អសស្សតា វិបរិណាមធម្មា|
      block |អាទីនវំ កាមគុណេសុ ទិស្វា សទ្ធាយហំ បព្ពជិតោម្ហិ រាជ។|
    count |១៩២|
      block |ទុមប្ផលានីវ បតន្តិ មាណវា ទហរា ច វុទ្ធា ច សរីរភេទា|
      block |ឯតម្បិ ទិស្វា បព្ពជិតោម្ហិ រាជ អបណ្ណកំ សាមញ្ញមេវ សេយ្យោ។|
    count |១៩៣|
      block |អទ្ធា ហវេ សេវិតព្ពា សបញ្ញា ពហុស្សុតា យេ ពហុឋានចិន្តិនោ|
      block |នាគញ្ច សុត្វាន តវញ្ចឡារ កាហាមិ បុញ្ញានិ អនប្បកានិ។|
    count |១៩៤|
      block |អទ្ធា ហវេ សេវិតព្ពា សបញ្ញា ពហុស្សុតា យេ ពហុឋានចិន្តិនោ|
      block |នាគញ្ច សុត្វាន មមញ្ច រាជ ករោហិ បុញ្ញានិ អនប្បកានីតិ។|
    stand |សង្ខបាលជាតកំ ចតុត្ថំ។|
    count |  |
    block |៥២៥។ ចូឡសុតសោមជាតកំ ៥|
    count |១៩៥|
      block |អាមន្តយាមិ និគមំ មិត្តាមច្ចេ បរិស្សជេ|
      block |សិរស្មិំ បលិតំ ជាតំ បព្ពជ្ជំ ទានិ រោចហំ។|
    count |១៩៦|
      block |អភុម្មេ កថំ នុ ភណសិ សល្លំ មេ ទេវ ឧរសិ កប្បេសិ|
      block |សត្តសតា តេ ភរិយា កថំ នុ តេ តា ភវិស្សន្តិ។|
    count |១៩៧|
      block |បញ្ញាយិហិន្តិ ឯតា ទហរា អញ្ញម្បិ តា គមិស្សន្តិ|
      block |សគ្គញ្ចស្ស បត្ថយានោ តេន អហំ បព្ពជិស្សាមិ។|
    count |១៩៨|
      block |ទុល្លទ្ធំ មេ អាសិ សុតសោម យស្ស តេ ហោមហំ មាតា|
      block |យំ មេ វិលបន្តិយា អនបេក្ខោ បព្ពជសិ ទេវ។|
    count |១៩៩|
      block |ទុល្លទ្ធំ មេ អាសិ សុតសោម យំ តំ អហំ វិជាយិស្សំ|
      block |យំ មេ វិលបន្តិយា អនបេក្ខោ បព្ពជសិ ទេវ។|
    count |២០០|
      block |កោ នាមេសោ ធម្មោ សុតសោម កា ច នាម បព្ពជ្ជា|
      block |យំ នោ អម្ហេ ជិណ្ណេ អនបេក្ខោ បព្ពជសិ ទេវ។|
    count |២០១|
      block |បុត្តាបិ តុយ្ហំ ពហវោ ទហរា អប្បត្តយោព្ពនា|
      block |មញ្ជូ តេបិ តំ អបស្សន្តា មញ្ញេ ទុក្ខំ និគច្ឆន្តិ។|
    count |២០២|
      block |បុត្តេហិ ច មេ ឯតេហិ ទហរេហិ អប្បត្តយោព្ពនេហិ|
      block |មញ្ជូហិ សព្ពេហិបិ តុម្ហេហិ ចិរម្បិ ឋត្វា វិនាសភាវោ។|
    count |២០៣|
      block |ឆិន្នំ នុ តុយ្ហំ ហទយំ អទុ តេ ករុណា ច នត្ថិ អម្ហេសុ|
      block |យំ នោ វិកន្ទន្តិយោ អនបេក្ខោ បព្ពជសិ ទេវ។|
    count |២០៤|
      block |ន ច មយ្ហំ ឆិន្នំ ហទយំ អត្ថិ ករុណាបិ មយ្ហំ តុម្ហេសុ|
      block |សគ្គញ្ច បត្ថយានោ តេន អហំ បព្ពជិស្សាមិ។|
    count |២០៥|
      block |ទុល្លទ្ធំ មេ អាសិ សុតសោម យស្ស តេ អហំ ភរិយា|
      block |យំ មេ វិលបន្តិយា អនបេក្ខោ បព្ពជសិ ទេវ។|
    count |២០៦|
      block |ទុល្លទ្ធំ មេ អាសិ សុតសោម យស្ស តេ អហំ ភរិយា|
      block |យំ មេ កុច្ឆិបដិសន្ធិំ អនបេក្ខោ បព្ពជសិ ទេវ។|
    count |២០៧|
      block |បរិបក្កោ មេ គព្ភោ កុច្ឆិគតោ យាវ នំ វិជាយាមិ|
      block |មាហំ ឯកា វិធវា បច្ឆា ទុក្ខានិ អទ្ទក្ខិំ។|
    count |២០៨|
      block |បរិបក្កោ តេ គព្ភោ កុច្ឆិគតោ ឥង្ឃ ត្វំ វិជាយស្សុ|
      block |បុត្តំ អនោមវណ្ណំ តំ ហិត្វា បព្ពជិស្សាមិ។|
    count |២០៩|
      block |មា ត្វំ ចន្ទេ រុទិ មា សោចិ វនតិមិរមត្តក្ខិ|
      block |អារោហ វរបាសាទំ អនបេក្ខោ អហំ គមិស្សាមិ។|
    count |២១០|
      block |កោ តំ អម្ម កោបេសិ កិំ រោទសិ បេក្ខសិ ច មំ ពាឡ្ហំ|
      block |កំ អវជ្ឈំ ឃាតេមិ ញាតីនំ ឧទិក្ខមានានំ។|
    count |២១១|
      block |ន ហិ សោ សក្កា ហន្តុំ វិជិតាវី យោ មំ តាត កោបេសិ|
      block |បិតា តេ មំ តាត អវច អនបេក្ខោ អហំ គមិស្សាមិ។|
    count |២១២|
      block |យោហំ បុព្ពេ និយ្យាមិ ឧយ្យានំ មត្តកុញ្ជរេ ច យោធេមិ|
      block |សុតសោមេ បព្ពជិតេ កថំ នុ ទានិ ករិស្សាមិ។|
    count |២១៣|
      block |មាតុច្ច មេ រុទន្ត្យា ជេដ្ឋស្ស ច ភាតុនោ អកាមស្ស|
      block |ហត្ថេបិ តេ គហេស្សំ ន ហិ គច្ឆសិ នោ អកាមានំ។|
    count |២១៤|
      block |ឧដ្ឋេហិ ត្វំ ធាតិ ឥមំ កុមារំ រមេហិ អញ្ញត្ថ|
      block |មា មេ បរិបន្ថមកាសិ សគ្គំ មម បត្ថយានស្ស។|
    count |២១៥|
      block |យំ នូនិមំ ទទេយ្យំ បភង្ករំ កោ នុ មេ ឥមិនាត្ថោ|
      block |សុតសោមេ បព្ពជិតេ កិំ នុ មេនំ ករិស្សាមិ។|
    count |២១៦|
      block |កោសោ ច តុយ្ហំ វិបុលោ កោដ្ឋាគារញ្ច តុយ្ហំ បរិបូរំ|
      block |បថវី ច តុយ្ហំ វិជិតា រមស្សុ មា បព្ពជិ ទេវ។|
    count |២១៧|
      block |កោសោ ច មយ្ហំ វិបុលោ កោដ្ឋាគារញ្ច មយ្ហំ បរិបូរំ|
      block |បថវី ច មយ្ហំ វិជិតា តំ ហិត្វា បព្ពជិស្សាមិ។|
    count |២១៨|
      block |មយ្ហម្បិ ធនំ បហូតំ សង្ខាតុំ នោបិ ទេវ សក្កោមិ|
      block |តំ តេ ទទាមិ សព្ពម្បិ រមស្សុ មា បព្ពជិ ទេវ។|
    count |២១៩|
      block |ជានាមិ ធនំ បហូតំ កុលវទ្ធន បូជិតោ តយា ចស្មិ|
      block |សគ្គញ្ច បត្ថយានោ តេន អហំ បព្ពជិស្សាមិ។|
    count |២២០|
      block |ឧក្កណ្ឋិតោស្មិ ពាឡ្ហំ អរតិ មំ សោមទត្ត អាវិសតិ|
      block |ពហុកាបិ មេ អន្តរាយា អជ្ជេវាហំ បព្ពជិស្សាមិ។|
    count |២២១|
      block |ឥទញ្ច តុយ្ហំ រុចិតំ សុតសោម អជ្ជេវ ទានិ ត្វំ បព្ពជ|
      block |អហម្បិ បព្ពជិស្សាមិ ន ឧស្សហេ តយា វិនា អហំ ឋាតុំ។|
    count |២២២|
      block |ន ហិ សក្កា បព្ពជិតុំ នគរេ ន ហិ បច្ចតិ ជនបទេ ច|
      block |សុតសោមេ បព្ពជិតេ កថំ នុ ទានិ ករិស្សាម។|
    count |២២៣|
      block |ឧបនីយតិទំ មញ្ញេ បរិត្តំ ឧទកំវ ចង្កវារម្ហិ|
      block |ឯវំ សុបរិត្តកេ ជីវិតេ ន ច បមជ្ជិតុំ កាលោ។|
    count |២២៤|
      block |ឧបនីយតិទំ មញ្ញេ បរិត្តំ ឧទកំវ ចង្កវារម្ហិ|
      block |ឯវំ សុបរិត្តកេ ជីវិតេ អន្ធពាលា បមជ្ជន្តិ។|
    count |២២៥|
      block |តេ វឌ្ឍយន្តិ និរយំ តិរច្ឆានយោនិញ្ច បេត្តិវិសយញ្ច|
      block |តណ្ហាយ ពន្ធនពទ្ធា វឌ្ឍេន្តិ អសុរកាយំ។|
    count |២២៦|
      block |ឩហញ្ញតេ រជគ្គំ អវិទូរេ បុព្ពកម្ហិ ច បាសាទេ|
      block |មញ្ញេ នោ កេសា ឆិន្នា យសស្សិនោ ធម្មរាជស្ស។|
    count |២២៧|
      block |អយមស្ស បាសាទោ សោវណ្ណ បុប្ផមាល្យវីតិកិណ្ណោ|
      block |យហិ មនុវិចរិ រាជា បរិកិណ្ណោ ឥត្ថាគារេហិ។|
    count |២២៨|
      block |អយមស្ស បាសាទោ សោវណ្ណបុប្ផមាល្យវីតិកិណ្ណោ|
      block |យហិមនុវិចរិ រាជា បរិកិណ្ណោ ញាតិសង្ឃេន។|
    count |២២៩|
      block |ឥទមស្ស កូដាគារំ សោវណ្ណបុប្ផមាល្យវីតិកិណ្ណំ|
      block |យហិមនុវិចរិ រាជា បរិកិណ្ណោ ឥត្ថាគារេហិ។|
    count |២៣០|
      block |ឥទមស្ស កូដាគារំ សោវណ្ណ បុប្ផមាល្យវីតិកិណ្ណំ|
      block |យហិមនុវិចរិ រាជា បរិកិណ្ណោ ញាតិសង្ឃេន។|
    count |២៣១|
      block |អយមស្ស អសោកវនិកា សុបុប្ផិតា សព្ពកាលិកា រម្មា|
      block |យហិមនុវិចរិ រាជា បរិកិណ្ណោ ឥត្ថាគារេហិ។|
    count |២៣២|
      block |អយមស្ស អសោកវនិកា សុបុប្ផិតា សព្ពកាលិកា រម្មា|
      block |យហិមនុវិចរិ រាជា បរិកិណ្ណោ ញាតិសង្ឃេន។|
    count |២៣៣|
      block |ឥទមស្ស ឧយ្យានំ សុបុប្ផិតំ សព្ពកាលិកំ រម្មំ|
      block |យហិមនុវិចរិ រាជា បរិកិណ្ណោ ឥត្ថាគារេហិ។|
    count |២៣៤|
      block |ឥទមស្ស ឧយ្យានំ សុបុប្ផិតំ សព្ពកាលិកំ រម្មំ|
      block |យហិមនុវិចរិ រាជា បរិកិណ្ណោ ញាតិសង្ឃេន។|
    count |២៣៥|
      block |ឥទមស្ស កណិការវនំ សុបុប្ផិតំ សព្ពកាលិកំ រម្មំ|
      block |យហិមនុវិចរិ រាជា បរិកិណ្ណោ ឥត្ថាគារេហិ។|
    count |២៣៦|
      block |ឥទមស្ស កណិការវនំ សុបុប្ផិតំ សព្ពកាលិកំ រម្មំ|
      block |យហិមនុវិចរិ រាជា បរិកិណ្ណោ ញាតិសង្ឃេន។|
    count |២៣៧|
      block |ឥទមស្ស បាដលិវនំ សុបុប្ផិតំ សព្ពកាលិកំ រម្មំ|
      block |យហិមនុវិចរិ រាជា បរិកិណ្ណោ ឥត្ថាគារេហិ។|
    count |២៣៨|
      block |ឥទមស្ស បាដលិវនំ សុបុប្ផិតំ សព្ពកាលិកំ រម្មំ|
      block |យហិមនុវិចរិ រាជា បរិកិណ្ណោ ញាតិសង្ឃេន។|
    count |២៣៩|
      block |ឥទមស្ស អម្ពវនំ សុបុប្ផិតំ សព្ពកាលិកំ រម្មំ|
      block |យហិមនុវិចរិ រាជា បរិកិណ្ណោ ឥត្ថាគារេហិ។|
    count |២៤០|
      block |ឥទមស្ស អម្ពវនំ សុបុប្ផិតំ សព្ពកាលិកំ រម្មំ|
      block |យហិមនុវិចរិ រាជា បរិកិណ្ណោ ញាតិសង្ឃេន។|
    count |២៤១|
      block |អយមស្ស បោក្ខរណី សញ្ឆន្នា អណ្ឌជេហិ វីតិកិណ្ណា|
      block |យហិមនុវិចរិ រាជា បរិកិណ្ណោ ឥត្ថាគារេហិ។|
    count |២៤២|
      block |អយមស្ស បោក្ខរណី សញ្ឆន្នា អណ្ឌជេហិ វីតិកិណ្ណា|
      block |យហិមនុវិចរិ រាជា បរិកិណ្ណោ ញាតិសង្ឃេន។|
    count |២៤៣|
      block |រាជា វោ ខោ បព្ពជិតោ សុតសោមោ រជ្ជំ ឥមំ បហត្វាន|
      block |កាសាយវត្ថវសនោ នាគោវ ឯកកោ ចរតិ។|
    count |២៤៤|
      block |មាស្សុ បុព្ពេ រតិកីឡិតានិ ហសិតានិ ច អនុស្សរិត្ថ|
      block |មា វោ កាមា ហនិំសុ រម្មំ ហិ សុទស្សនំ នគរំ។|
    count |២៤៥|
      block |មេត្តចិត្តញ្ច ភាវេថ អប្បមាណំ ទិវា ច រត្តោ ច|
      block |អគច្ឆិត្ថ ទេវបុរ អាវាសំ បុញ្ញកម្មិនន្តិ។|
      block |សុវបណ្ឌិតជម្ពុកកុណ្ឌលិនោ វរកញ្ញមលម្ពុសជាតកញ្ច|
      block |បវរុត្តមសង្ខសិរីវ្ហយកោ សុតសោមអរិន្ធមរាជវរោ។|
    stand |ចូឡសុតសោមជាតកំ បញ្ចមំ។|
    stand |ចត្តាលីសនិបាតំ និដ្ឋិតំ។|
    block |តស្សុទ្ទានំ|
