block |២០។ សត្តតិនិបាតោ|
  count |  |
  block |៥៣១។ កុសជាតកំ ១|
  count |១|
    block |ឥទំ តេ រដ្ឋំ សធនំ សយោគ្គំ សកាយុរំ សព្ពកាមូបបន្នំ|
    block |ឥទំ តេ រជ្ជំ អនុសាស អម្ម គច្ឆាមហំ យត្ថ បិយា បភាវតី។|
  count |២|
    block |អនុជ្ជុភូតេន ហរំ មហន្តំ ទិវា ច រត្តោ ច និសីថកាលេ|
    block |បដិគច្ឆ ត្វំ ខិប្បំ កុសាវតិំ កុស និច្ឆាមិ ទុព្ពណ្ណមហំ វសន្តំ។|
  count |៣|
    block |នាហំ គមិស្សាមិ ឥតោ កុសាវតិំ បភាវតី វណ្ណបលោភិតោ តវ|
    block |រមាមិ មទ្ទស្ស និកេតរម្មេ ហិត្វាន រដ្ឋំ តវ ទស្សនេ រតោ។|
  count |៤|
    block |បភាវតី វណ្ណបលោភិតោ តវ សម្មូឡ្ហរូបោ វិចរាមិ មេទិនិំ|
    block |ទិសំ ន ជានាមិ កុតោម្ហិ អាគតោ តយម្ហិ មត្តោ មិគមន្ទលោចនេ។|
  count |៥|
    block |សុវណ្ណចីរវសនេ ជាតរូបសុមេខលេ|
    block |សុស្សោណិ តវ កាមា ហិ នាហំ រជ្ជេន មត្ថិកោ។|
  count |៦|
    block |អព្ភូតិ តស្ស ភោ ហោតិ យោ អនិច្ឆន្តមិច្ឆតិ|
    block |អកាមំ រាជ កាមេសិ អកន្តំ កន្តុ មិច្ឆសិ។|
  count |៧|
    block |អកាមំ វា សកាមំ វា យោ នរោ លភតេ បិយំ|
    block |លាភមេត្ថ បសំសាម អលាភោ តត្ថ បាបកោ។|
  count |៨|
    block |បាសាណសារំ ខណសិ កណិការស្ស ទារុនា|
    block |វាតំ ជាលេន ពាធេសិ យោ អនិច្ឆន្តមិច្ឆសិ។|
  count |៩|
    block |បាសាណោ នូន តេ ហទយេ ឱហិតោ មុទុលក្ខណេ|
    block |យោ តេ សាតំ ន វិន្ទាមិ តិរោជនបទាគតោ។|
  count |១០|
    block |យទា មំ ភកុដិំ កត្វា រាជបុត្តី ឧទិក្ខតិ|
    block |អាឡារិកោ តទា ហោមិ រញ្ញោ មទ្ទស្សន្តេបុរេ។|
  count |១១|
    block |យទា ឧម្ហយមានា មំ រាជបុត្តី ឧទិក្ខតិ|
    block |នាឡារិកោ តទា ហោមិ រាជា ហោមិ តទា កុសោ។|
  count |១២|
    block |សចេ ហិ វចនំ សច្ចំ នេមិត្តានំ ភវិស្សតិ|
    block |នេវ មេ ត្វំ បតី អស្ស កាមំ ឆិន្ទន្តុ សត្តធា។|
  count |១៣|
    block |សចេ ហិ វចនំ សច្ចំ អញ្ញេសំ យទិ វា មមំ|
    block |នេវ តុយ្ហំ បតី អត្ថិ អញ្ញោ សីហស្សរា កុសា។|
  count |១៤|
    block |នេក្ខំ គីវំ តេ ការេស្សំ បត្វា ខុជ្ជេ កុសាវតិំ|
    block |សចេ មំ នាគនាសូរូ ឱលោកេយ្យ បភាវតី។|
  count |១៥|
    block |នេក្ខំ គីវំ តេ ការេស្សំ បត្វា ខុជ្ជេ កុសាវតិំ|
    block |សចេ មំ នាគនាសូរូ អាលបេយ្យ បភាវតី។|
  count |១៦|
    block |នេក្ខំ គីវំ តេ ការេស្សំ បត្វា ខុជ្ជេ កុសាវតិំ|
    block |សចេ មំ នាគនាសូរូ ឧម្ហាយេយ្យ បភាវតី។|
  count |១៧|
    block |នេក្ខំ គីវំ តេ ការេស្សំ បត្វា ខុជ្ជេ កុសាវតិំ|
    block |សចេ មំ នាគនាសូរូ បម្ហាយេយ្យ បភាវតី។|
  count |១៨|
    block |នេក្ខំ គីវំ តេ ការេស្សំ បត្វា ខុជ្ជេ កុសាវតិំ|
    block |សចេ មេ នាគនាសូរូ បាណីហិ ឧបសម្ផុសេ។|
  count |១៩|
    block |ន ហិ នូនាយំ រាជបុត្តី កុសេ សាតម្បិ វិន្ទតិ|
    block |អាឡារិកេ ភតេ បោសេ វេតនេន អនត្ថិកេ។|
  count |២០|
    block |ន ហិ នូនាយំ សា ខុជ្ជា លភតិ ជិវ្ហាយ ឆេទនំ|
    block |សុនិសិតេន សត្ថេន ឯវំ ទុព្ភាសិតំ ភណំ។|
  count |២១|
    block |មា នំ រូបេន បាមេសិ អារោហេន បភាវតិ|
    block |មហាយសោតិ កត្វាន ករស្សុ រុចិរេ បិយំ។|
  count |២២|
    block |មា នំ រូបេន បាមេសិ អារោហេន បភាវតិ|
    block |មហទ្ធនោតិ កត្វាន ករស្សុ រុចិរេ បិយំ។|
  count |២៣|
    block |មា នំ រូបេន បាមេសិ អារោហេន បភាវតិ|
    block |មហព្ពលោតិ កត្វាន ករស្សុ រុចិរេ បិយំ។|
  count |២៤|
    block |មា នំ រូបេន បាមេសិ អារោហេន បភាវតិ|
    block |មហារដ្ឋោតិ កត្វាន ករស្សុ រុចិរេ បិយំ។|
  count |២៥|
    block |មា នំ រូបេន បាមេសិ អារោហេន បភាវតិ|
    block |មហារាជាតិ កត្វាន ករស្សុ រុចិរេ បិយំ។|
  count |២៦|
    block |មា នំ រូបេន បាមេសិ អារោហេន បភាវតិ|
    block |សីហស្សរោតិ កត្វាន ករស្សុ រុចិរេ បិយំ។|
  count |២៧|
    block |មា នំ រូបេន បាមេសិ អារោហេន បភាវតិ|
    block |វគ្គុស្សរោតិ កត្វាន ករស្សុ រុចិរេ បិយំ។|
  count |២៨|
    block |មា នំ រូបេន បាមេសិ អារោហេន បភាវតិ|
    block |ពិន្ទុស្សរោតិ កត្វាន ករស្សុ រុចិរេ បិយំ។|
  count |២៩|
    block |មា នំ រូបេន បាមេសិ អារោហេន បភាវតិ|
    block |មញ្ជុស្សរោតិ កត្វាន ករស្សុ រុចិរេ បិយំ។|
  count |៣០|
    block |មា នំ រូបេន បាមេសិ អារោហេន បភាវតិ|
    block |មធុស្សរោតិ កត្វាន ករស្សុ រុចិរេ បិយំ។|
  count |៣១|
    block |មា នំ រូបេន បាមេសិ អារោហេន បភាវតិ|
    block |សតសិប្បោតិ កត្វាន ករស្សុ រុចិរេ បិយំ។|
  count |៣២|
    block |មា នំ រូបេន បាមេសិ អារោហេន បភាវតិ|
    block |ខត្តិយោតិបិ កត្វាន ករស្សុ រុចិរេ បិយំ។|
  count |៣៣|
    block |មា នំ រូបេន បាមេសិ អារោហេន បភាវតិ|
    block |កុសរាជាតិ កត្វាន ករស្សុ រុចិរេ បិយំ។|
  count |៣៤|
    block |ឯតេ នាគា ឧបត្ថទ្ធា សព្ពេ តិដ្ឋន្តិ វម្មិតា|
    block |បុរា មទ្ទន្តិ បាការំ អានេន្តេតំ បភាវតិំ។|
  count |៣៥|
    block |សត្ត ពិលេ ករិត្វាន អហមេតំ បភាវតិំ|
    block |ខត្តិយានំ បទស្សាមិ យេ មំ ហន្តុំ ឥធាគតា។|
  count |៣៦|
    block |អវុដ្ឋហិ រាជបុត្តី សាមា កោសេយ្យវាសិនី|
    block |អស្សុបុណ្ណេហិ នេត្តេហិ ទាសីគណបុរក្ខតា។|
  count |៣៧|
    block |តំ នូន កក្កូបនិសេវិតំ មុខំ អាទាសទន្តាថរុបច្ចវេក្ខិតំ|
    block |សុភំ សុនេត្តំ វិរជំ អនង្គណំ ឆុទ្ធំ វនេ ឋស្សតិ ខត្តិយេហិ។|
  count |៣៨|
    block |តេ នូន មេ អសិតេ វេល្លិតគ្គេ កេសេ មុទូ ចន្ទនសារលិត្តេ|
    block |សមាកុលេ សីវថិកាយ មជ្ឈេ បាទេហិ គិជ្ឈា បរិកឌ្ឍិស្សន្តិ។|
  count |៣៩|
    block |តា នូន មេ តម្ពនខា សុលោមា ពាហា មុទូ ចន្ទនសារលិត្តា|
    block |ឆិន្នា វនេ ឧជ្ឈិតា ខត្តិយេហិ គយ្ហ ធង្កោ គច្ឆតិ យេន កាមំ។|
  count |៤០|
    block |តេ នូន តាលូបនិភេ អលម្ពេ និសេវិតេ កាសិកចន្ទនេន|
    block |ថនេសុ មេ លម្ពិស្សតិ សិង្គាលោ មាតូវ បុត្តោ តរុណោ តនូជោ។|
  count |៤១|
    block |តំ នូន សោណិំ បុថុលំ សុកោដ្ដិតំ និសេវិតំ កញ្ចនមេខលាហិ|
    block |ឆិន្នំ វនេ ខត្តិយេហី អវត្ថំ សិង្គាលសង្ឃា បរិកឌ្ឍិស្សន្តិ។|
  count |៤២|
    block |សោណា ធង្កា សិង្គាលា ច យេ ចញ្ញេ សន្តិ ទាឋិនោ|
    block |អជរា នូន ហេស្សន្តិ ភក្ខយិត្វា បភាវតិំ។|
  count |៤៣|
    block |សចេ មំសានិ ហរិំសុ ខត្តិយា ទូរគាមិនោ|
    block |អដ្ឋីនិ អម្ម យាចិត្វា អនុបថេ ទហាថ នំ។|
  count |៤៤|
    block |ខេត្តានិ អម្ម ការេត្វា កណិការេត្ថ រោបយ|
    block |យទា តេ បុប្ផិតា អស្សុ ហេមន្តានំ ហិមច្ចយេ|
    block |សរេយ្យាថ មមំ អម្ម ឯវំវណ្ណា បភាវតី។|
  count |៤៥|
    block |តស្សា មាតា ឧទដ្ឋាសិ ខត្តិយា ទេវវណ្ណិនី|
    block |ទិស្វា អសិញ្ច សូនញ្ច រញ្ញោ មទ្ទស្សន្តេបុរេ។|
  count |៤៦|
    block |ឥមិនា នូន អសិនា សុសញ្ញំ តនុមជ្ឈិមំ|
    block |ធីតរំ មទ្ទ ហន្ត្វាន ខត្តិយានំ បទស្សសិ។|
  count |៤៧|
    block |ន មេ អកាសិ វចនំ អត្ថកាមាយ បុត្តិកេ|
    block |សាជ្ជ លោហិតសញ្ឆន្នា គច្ឆសិ យមសាធនំ។|
  count |៤៨|
    block |ឯវមាបជ្ជតី បោសោ បាបិយញ្ច និគច្ឆតិ|
    block |យោ វេ ហិតានំ វចនំ ន ករោតិ អត្ថទស្សិនំ។|
  count |៤៩|
    block |សចេ ច អជ្ជ ធារេសិ កុមារំ ចារុទស្សនំ|
    block |កុសេន ជាតំ ខត្តិយំ សុវណ្ណមណិមេខលំ|
    block |បូជិតំ ញាតិសង្ឃេហិ ន គច្ឆសិ យមក្ខយំ។|
  count |៥០|
    block |យត្ថស្សុ ភេរី នទតិ កុញ្ជរោ ច និកូជតិ|
    block |ខត្តិយានំ កុលេ ភទ្ទេ កិំ នុ សុខតរំ តតោ។|
  count |៥១|
    block |អស្សោ ច សិសតិ ទ្វារេ កុមារោ ឧបរោទតិ|
    block |ខត្តិយានំ កុលេ ភទ្ទេ កិំ នុ សុខតរំ តតោ។|
  count |៥២|
    block |មយូរកោញ្ចាភិរុទេ កោកិលាភិនិកូជិតេ|
    block |ខត្តិយានំ កុលេ ភទ្ទេ កិំ នុ សុខតរំ តតោ។|
  count |៥៣|
    block |កហំ នុ សោ សត្តុមទ្ទនោ បររដ្ឋប្បមទ្ទនោ|
    block |កុសោ សោឡារបញ្ញាណោ យោ នោ ទុក្ខា បមោចយេ។|
  count |៥៤|
    block |ឥធេវ សោ សត្តុមទ្ទនោ បររដ្ឋប្បមទ្ទនោ|
    block |កុសោ សោឡារបញ្ញាណោ យោ តេ សព្ពេ វធិស្សតិ។|
  count |៥៥|
    block |ឧម្មត្តិកា នុ ភណសិ អន្ធពាលា បភាសសិ|
    block |កុសោ ចេ អាគតោ អស្ស កិំ ន ជានេមុ តំ មយំ។|
  count |៥៦|
    block |ឯសោ អាឡារិកោ បោសោ កុមារីបុរមន្តរេ|
    block |ទឡ្ហំ កត្វាន សំវេល្លិំ កុម្ភិំ ធោវតិ ឱណតោ។|
  count |៥៧|
    block |វេណី ត្វមសិ ចណ្ឌាលី អទូសិ កុលគន្ធិនី|
    block |កថំ មទ្ទកុលេ ជាតា ទាសំ កយិរាសិ កាមុកំ។|
  count |៥៨|
    block |នម្ហិ វេណី ន ចណ្ឌាលី ន ចម្ហិ កុលគន្ធិនី|
    block |ឱក្កាកបុត្តោ ភទ្ទន្តេ ត្វំ នុ ទាសោតិ មញ្ញសិ។|
  count |៥៩|
    block |យោ ព្រាហ្មណសហស្សានិ សទា ភោជេតិ វីសតិំ|
    block |ឱក្កាកបុត្តោ ភទ្ទន្តេ ត្វំ នុ ទាសោតិ មញ្ញសិ។|
  count |៦០|
    block |យស្ស នាគសហស្សានិ សទា យោជេន្តិ វីសតិំ|
    block |ឱក្កាកបុត្តោ ភទ្ទន្តេ ត្វំ នុ ទាសោតិ មញ្ញសិ។|
  count |៦១|
    block |យស្ស អស្សសហស្សានិ សទា យោជេន្តិ វីសតិំ|
    block |ឱក្កាកបុត្តោ ភទ្ទន្តេ ត្វំ នុ ទាសោតិ មញ្ញសិ។|
  count |៦២|
    block |យស្ស រថសហស្សានិ សទា យោជេន្តិ វីសតិំ|
    block |ឱក្កាកបុត្តោ ភទ្ទន្តេ ត្វំ នុ ទាសោតិ មញ្ញសិ។|
    block |យស្ស ឧសភសហស្សានិ សទា យោជេន្តិ វីសតិំ|
    block |ឱក្កាកបុត្តោ ភទ្ទន្តេ ត្វំ នុ ទាសោតិ មញ្ញសិ។|
  count |៦៣|
    block |យស្ស ធេនុសហស្សានិ សទា ទុហន្តិ វីសតិំ|
    block |ឱក្កាកបុត្តោ ភទ្ទន្តេ ត្វំ នុ ទាសោតិ មញ្ញសិ។|
  count |៦៤|
    block |តគ្ឃ តេ ទុក្កដំ ពាលេ យំ ខត្តិយំ មហព្ពលំ|
    block |នាគំ មណ្ឌូកវណ្ណេន ន នំ អក្ខាសិធាគតំ។|
  count |៦៥|
    block |អបរាធំ មហារាជ ត្វំ នោ ខម រថេសភ|
    block |យំ តំ អញ្ញាតវេសេន នាញ្ញាសិម្ហា ឥធាគតំ។|
  count |៦៦|
    block |មាទិសស្ស ន តំ ឆន្នំ យោហំ អាឡារិកោ ភវេ|
    block |ត្វញ្ញេវ មេ បសីទស្សុ នត្ថិ តេ ទេវ ទុក្កដំ។|
  count |៦៧|
    block |គច្ឆ ពាលេ ខមាបេហិ កុសរាជំ មហព្ពលំ|
    block |ខមាបិតោ កុសោ រាជា សោ តេ ទស្សតិ ជីវិតំ។|
  count |៦៨|
    block |បិតុស្ស វចនំ សុត្វា ទេវវណ្ណី បភាវតី|
    block |សិរសា អគ្គហី បាទេ កុសរាជំ មហព្ពលំ។|
  count |៦៩|
    block |យាមា រត្យោ អតិក្កន្តា តាមា ទេវ តយា វិនា|
    block |វន្ទេ តេ សិរសា បាទេ មា មេ កុជ្ឈំ រថេសភ។|
  count |៧០|
    block |សព្ពំ តេ បដិជានាមិ មហារាជ សុណោហិ មេ|
    block |ន ចាបិ អប្បិយំ តុយ្ហំ ករេយ្យាមិ អហំ បុន។|
  count |៧១|
    block |ឯវំ ចេ យាចមានាយ វចនំ មេ ន កាហសិ|
    block |ឥទានិ មំ តាតោ ហន្ត្វា ខត្តិយានំ បទស្សតិ។|
  count |៧២|
    block |ឯវំ តេ យាចមានាយ កិំ ន កាហាមិ តេ វចោ|
    block |វិកុទ្ធោ ត្យស្មិ កល្យាណិ មា ត្វំ ភាយិ បភាវតិ។|
  count |៧៣|
    block |សព្ពំ តេ បដិជានាមិ រាជបុត្តិ សុណោហិ មេ|
    block |ន ចាបិ អប្បិយំ តុយ្ហំ ករេយ្យាមិ អហំ បុន។|
  count |៧៤|
    block |តវ កាមា ហិ សុស្សោណិ បហុ ទុក្ខំ តិតិក្ខិសំ|
    block |ពហុំ មទ្ទកុលំ ហន្ត្វា នយិតុំ តំ បភាវតិ។|
  count |៧៥|
    block |យោជយន្តុ រថេ អស្សេ នានាចិត្តេ សមាហិតេ|
    block |អថ ទក្ខថ មេ វេគំ វិធមន្តស្ស សត្តវោ។|
  count |៧៦|
    block |តញ្ច តត្ថ ឧទិក្ខិំសុ រញ្ញោ មទ្ទស្សន្តេបុរេ|
    block |វិជម្ភមានំ សីហំវ ផោដេន្តំ ទិគុណំ ភុជំ។|
  count |៧៧|
    block |ហត្ថិក្ខន្ធញ្ច អារុយ្ហ អារោបេត្វា បភាវតិំ|
    block |សង្គាមំ ឱតរិត្វាន សីហនាទំ នទី កុសោ។|
  count |៧៨|
    block |តស្ស តំ នទតោ សុត្វា សីហស្សេវិតរេ មិគា|
    block |ខត្តិយា វិបលាយិំសុ កុសសទ្ទភយដ្ដិតា។|
  count |៧៩|
    block |ហត្ថារោហា អនីកដ្ឋា រថិកា បត្តិការកា|
    block |អញ្ញមញ្ញស្ស ឆិន្ទន្តិ កុសសទ្ទភយដ្ដិតា។|
  count |៨០|
    block |តស្មិំ សង្គាមសីសស្មិំ បស្សិត្វា ហដ្ឋ មានសោ|
    block |កុសស្ស រញ្ញោ ទេវិន្ទោ អទា វេរោចនំ មណិំ។|
  count |៨១|
    block |សោ តំ វិជិត្វា សង្គាមំ លទ្ធា វេរោចនំ មណិំ|
    block |ហត្ថិក្ខន្ធគតោ រាជា បាវេក្ខិ នគរំ បុរំ។|
  count |៨២|
    block |ជីវគ្គាហំ គហេត្វាន ពន្ធិត្វា សត្ត ខត្តិយេ|
    block |សសុរស្សុបនាមេសិ ឥមេ តេ ទេវ សត្តវោ។|
  count |៨៣|
    block |សព្ពេវ តេ វសំ គតា អមិត្តា វិហតា តវ|
    block |កាមំ ករោហិ តេ តយា មុញ្ច វា តេ ហនស្សុ វា។|
  count |៨៤|
    block |តុយ្ហេវ សត្តវោ ឯតេ ន ហិ តេ មយ្ហ សត្តវោ|
    block |ត្វញ្ញេវ នោ មហារាជ មុញ្ច វា តេ ហនស្សុ វា។|
  count |៨៥|
    block |ឥមា តេ ធីតរោ សត្ត ទេវកញ្ញូបមា សុភា|
    block |ទទាហិ នេសំ ឯកេកំ ហោន្តុ ជាមាតរោ តវ។|
  count |៨៦|
    block |អម្ហាកញ្ចេវ តាសញ្ច ត្វំ នោ សព្ពេសមិស្សរោ|
    block |ត្វញ្ញេវ នោ មហារាជ ទេហិ នេសំ យទិច្ឆសិ។|
  count |៨៧|
    block |ឯកមេកស្ស ឯកេកំ អទា សីហស្សរោ កុសោ|
    block |ខត្តិយានំ តទា តេសំ រញ្ញោ មទ្ទស្ស ធីតរោ។|
  count |៨៨|
    block |បីណិតា តេន លាភេន តុដ្ឋា សីហស្សរេ កុសេ|
    block |សករដ្ឋានិ បាយិំសុ ខត្តិយា សត្ត តាវទេ។|
  count |៨៩|
    block |បភាវតិញ្ច អាទាយ មណិំ វេរោចនំ សុភំ|
    block |កុសាវតិំ កុសោ រាជា អគមាសិ មហព្ពលោ។|
  count |៩០|
    block |ត្យស្សុ ឯករថេ យន្តា បវិសន្តា កុសាវតិំ|
    block |សមានា វណ្ណរូបេន នាញ្ញមញ្ញាតិរោចិសុំ។|
  count |៩១|
    block |មាតា បុត្តេន សង្គច្ឆិ ឧភយោ ច ជយម្បតី|
    block |សមគ្គា តេ តទា អាសុំ ផីតំ ធរណិមាវសុន្តិ។|
  stand |កុសជាតកំ បឋមំ។|
  count |  |
  block |៥៣២។ សោណនន្ទជាតកំ ២|
  count |៩២|
    block |ទេវតា នុសិ គន្ធព្ពោ អទុ សក្កោ បុរិន្ទទោ|
    block |មនុស្សភូតោ ឥទ្ធិមា កថំ ជានេមុ តំ មយំ។|
  count |៩៣|
    block |នាបិ ទេវោ ន គន្ធព្ពោ នាបិ សក្កោ បុរិន្ទទោ|
    block |មនុស្សភូតោ ឥទ្ធិមា ឯវំ ជានាហិ ភារធ។|
  count |៩៤|
    block |កតរូបមិទំ ភោតោ វេយ្យាវច្ចំ អនប្បកំ|
    block |ទេវម្ហិ វស្សមានម្ហិ អនោវស្សំ ភវំ អកា។|
  count |៩៥|
    block |តតោ វាតាតបេ ឃោរេ សីតច្ឆាយំ ភវំ អកា|
    block |តតោ អមិត្តមជ្ឈេសុ សរតាណំ ភវំ អកា។|
  count |៩៦|
    block |តតោ ផីតានិ រដ្ឋានិ វសិនោ តេ ភវំ អកា|
    block |តតោ ឯកសតំ ខត្យេ អនុយន្តេ ភវំ អកា។|
  count |៩៧|
    block |បតីតាស្សុ មយំ ភោតោ វទ តំ ភញ្ជ មិច្ឆសិ|
    block |ហត្ថិយានំ អស្សរថំ នារិយោ ច អលង្កតា|
    block |និវេសនានិ រម្មានិ មយំ ភោតោ ទទាមសេ។|
  count |៩៨|
    block |អថ វង្គេ វា មគធេ មយំ ភោតោ ទទាមសេ|
    block |អថ វា អស្សកាវន្តី សុមនា ទម្ម តេ មយំ។|
  count |៩៩|
    block |ឧបឌ្ឍំ វាបិ រជ្ជស្ស មយំ ភោតោ ទទាមសេ|
    block |សចេ តេ អត្ថោ រជ្ជេន អនុសាស យទិច្ឆសិ។|
  count |១០០|
    block |ន មេ អត្ថោបិ រជ្ជេន នគរេន ធនេន វា|
    block |អថោបិ ជនបទេន អត្ថោ មយ្ហំ ន វិជ្ជតិ។|
  count |១០១|
    block |ភោតោវ រដ្ឋេ វិជិតេ អរញ្ញេ អត្ថិ អស្សមោ|
    block |បិតា មយ្ហំ ជនេត្តី ច ឧភោ សម្មន្តិ អស្សមេ។|
  count |១០២|
    block |តេសាហំ បុព្ពាចរិយេសុ បុញ្ញំ ន លភាមិ កាតវេ|
    block |ភវន្តំ អជ្ឈាវរំ កត្វា សោណំ យាចេមុ សំវរំ។|
  count |១០៣|
    block |ករោមិ តេ តំ វចនំ យំ មំ ភណសិ ព្រាហ្មណ|
    block |ឯតញ្ច ខោ នោ អក្ខាហិ កីវន្តោ ហោន្តុ យាចកា។|
  count |១០៤|
    block |បរោសតំ ជានបទា មហាសាលា ច ព្រាហ្មណា|
    block |ឥមេ ច ខត្តិយា សព្ពេ អភិជាតា យសស្សិនោ|
    block |ភវញ្ច រាជា មនោជោ អលំ ហេស្សន្តិ យាចកា។|
  count |១០៥|
    block |ហត្ថី អស្សេ ច យោជេន្តុ រថំ សន្នយ្ហ សារថិ|
    block |អាពន្ធនានិ គណ្ហាថ បាទាសុស្សារយទ្ធជេ|
    block |អស្សមំ តំ គមិស្សាមិ យត្ថ សម្មតិ កោសិយោ។|
  count |១០៦|
    block |តតោ ច រាជា បាយាសិ សេនាយ ចតុរង្គិនី|
    block |អគមា អស្សមំ រម្មំ យត្ថ សម្មតិ កោសិយោ។|
  count |១០៧|
    block |កស្ស កាទម្ពយោ កាជោ វេហាសំ ចតុរង្គុលំ|
    block |អំសំ អសម្ផុសំ ឯតិ ឧទហារាយ គច្ឆតោ។|
  count |១០៨|
    block |អហំ សោណោ មហារាជ តាបសោ សហិតព្ពតោ|
    block |ភរាមិ មាតាបិតរោ រត្តិន្ទិវមតន្ទិតោ។|
  count |១០៩|
    block |វនេ ផលញ្ច មូលញ្ច អាហរិត្វា ទិសម្បតិ|
    block |បោសេមិ មាតាបិតរោ បុព្ពេ កតមនុស្សរំ។|
  count |១១០|
    block |ឥច្ឆាម អស្សមំ គន្តុំ យត្ថ សម្មតិ កោសិយោ|
    block |មគ្គំ នោ សោណ អក្ខាហិ យេន គច្ឆេមុ អស្សមំ។|
  count |១១១|
    block |អយំ ឯកបទី រាជ យេនេតំ មេឃសន្និភំ|
    block |កោវិឡារេហិ សញ្ឆន្នំ ឯត្ថ សម្មតិ កោសិយោ។|
  count |១១២|
    block |ឥទំ វត្វាន បក្កាមិ តរមានោ មហាឥសិ|
    block |វេហាសេ អន្តលិក្ខស្មិំ អនុសាសិត្វាន ខត្តិយេ។|
  count |១១៣|
    block |អស្សមំ បរិមជ្ជិត្វា បញ្ញបេត្វាន អាសនំ|
    block |បណ្ណសាលំ បវិសិត្វា បិតរំ បដិពោធយិ។|
  count |១១៤|
    block |ឥមេ អាយន្តិ រាជានោ អភិជាតា យសស្សិនោ|
    block |អស្សមា និក្ខមិត្វាន និសីទ ត្វំ មហាឥសេ។|
  count |១១៥|
    block |តស្ស តំ វចនំ សុត្វា តរមានោ មហាឥសិ|
    block |អស្សមា និក្ខមិត្វាន សទ្វារម្ហិ ឧបាវិសិ។|
  count |១១៦|
    block |តញ្ច ទិស្វាន អាយន្តំ ជលន្តំរិវ តេជសា|
    block |ខត្យសង្ឃបរិព្យូឡ្ហំ កោសិយោ ឯតទព្រវិ។|
  count |១១៧|
    block |កស្ស ភេរី មុទិង្គា ច សង្ខា បណវទិន្ទិមា|
    block |បុរតោ បដិបន្នានិ ហាសយន្តា រថេសភំ។|
  count |១១៨|
    block |កស្ស កញ្ចនបដ្ដេន បុថុនា វិជ្ជុវណ្ណិនា|
    block |យុវា កលាបសន្នទ្ធោ កោ ឯតិ សិរិយា ជលំ។|
  count |១១៩|
    block |ឧក្កាមុខបហដ្ឋំវ ខទិរង្គារសន្និភំ|
    block |មុខញ្ច រុចិរា ភាតិ កោ ឯតិ សិរិយា ជលំ។|
  count |១២០|
    block |កស្ស បគ្គហិតំ ឆត្តំ សសលាកំ មនោរមំ|
    block |អាទិច្ចរំសាវរណំ កោ ឯតិ សិរិយា ជលំ។|
  count |១២១|
    block |កស្ស អង្គំ បរិគ្គយ្ហ វាឡពីជនិមុត្តមំ|
    block |ចរន្តិ វរបុញ្ញស្ស ហត្ថិក្ខន្ធេន អាយតោ។|
  count |១២២|
    block |កស្ស សេតានិ ឆត្តានិ អាជានីយា ច វម្មិតា|
    block |សមន្តា បរិកិរេន្តិ កោ ឯតិ សិរិយា ជលំ។|
  count |១២៣|
    block |កស្ស ឯកសតំ ខត្យា អនុយន្តា យសស្សិនោ|
    block |សមន្តានុបរិយន្តិ កោ ឯតិ សិរិយា ជលំ។|
  count |១២៤|
    block |ហត្ថិ អស្សរថ បត្តិ សេនា ច ចតុរង្គិនី|
    block |សមន្តានុបរិយន្តិ កោ ឯតិ សិរិយា ជលំ។|
  count |១២៥|
    block |កស្សេសា មហតី សេនា បិដ្ឋិតោ អនុវត្តតិ|
    block |អក្ខោភណី អបរិយន្តា សាគរស្សេវ ឩមិយោ។|
  count |១២៦|
    block |រាជាភិរាជា មនោជោ ឥន្ទោវ ជយតំ បតិ|
    block |នន្ទស្សជ្ឈាវរំ ឯតិ អស្សមំ ព្រហ្មចារិនំ។|
  count |១២៧|
    block |តស្សេសា មហតី សេនា បិដ្ឋិតោ អនុវត្តតិ|
    block |អក្ខោភណី អបរិយន្តា សាគរស្សេវ ឩមិយោ។|
  count |១២៨|
    block |អនុលិត្តា ចន្ទនេន កាសិកុត្តមធារិនោ|
    block |សព្ពេ បញ្ជលិកា ហុត្វា ឥសីនំ អជ្ឈុបាគមុំ។|
  count |១២៩|
    block |កច្ចិ នុ ភោតោ កុសលំ កច្ចិ ភោតោ អនាមយំ|
    block |កច្ចិ ឧញ្ឆេន យាបេថ កច្ចិ មូលផលា ពហូ។|
  count |១៣០|
    block |កច្ចិ ឌំសា មកសា ច អប្បមេវ សរីសបា|
    block |វនេ វាឡមិគាកិណ្ណេ កច្ចិ ហិំសា ន វិជ្ជតិ។|
  count |១៣១|
    block |កុសលញ្ចេវ នោ រាជ អថោ រាជ អនាមយំ|
    block |អថោ ឧញ្ឆេន យាបេម អថោ មូលផលា ពហូ។|
  count |១៣២|
    block |អថោ ឌំសា មកសា ច អប្បមេវ សរីសបា|
    block |វនេ វាឡមិគាកិណ្ណេ ហិំសា មយ្ហំ ន វិជ្ជតិ។|
  count |១៣៣|
    block |ពហូនិ វស្សបូគានិ អស្សមេ សម្មតំ ឥធ|
    block |នាភិជានាមិ ឧប្បន្នំ អាពាធំ អមនោរមំ។|
  count |១៣៤|
    block |ស្វាគតំ តេ មហារាជ អថោ តេ អទុរាគតំ|
    block |ឥស្សរោសិ អនុប្បត្តោ យំ ឥធត្ថិ បវេទយ។|
  count |១៣៥|
    block |តិន្ទុកានិ បិយាលានិ មធុកេ កាសុមារិយោ|
    block |ផលានិ ខុទ្ទកប្បានិ ភុញ្ជ រាជ វរំ វរំ។|
  count |១៣៦|
    block |ឥទម្បិ បានីយំ សីតំ អាភតំ គិរិគព្ភរា|
    block |តតោ បិវ មហារាជ សចេ ត្វំ អភិកង្ខសិ។|
  count |១៣៧|
    block |បដិគ្គហិតំ យំ ទិន្នំ សព្ពស្ស អគ្ឃិយំ កតំ|
    block |នន្ទស្សាបិ និសាមេថ វចនំ សោ បវក្ខតិ។|
  count |១៣៨|
    block |អជ្ឈាវរម្ហា នន្ទស្ស ភោតោ សន្តិកមាគតា|
    block |សុណាតុ ភវំ វចនំ នន្ទស្ស បរិសាយ ច។|
  count |១៣៩|
    block |បរោសតំ ជានបទា មហាសាលា ច ព្រាហ្មណា|
    block |ឥមេ ច ខត្តិយា សព្ពេ អភិជាតា យសស្សិនោ|
    block |ភវញ្ច រាជា មនោជោ អនុមញ្ញន្តុ មេ វចោ។|
  count |១៤០|
    block |យេ ច សន្តិ សមីតារោ យក្ខានិ ឥធ មស្សមេ|
    block |អរញ្ញេ ភូតភព្យានិ សុណន្តុ វចនំ មម។|
  count |១៤១|
    block |នមោ កត្វាន ភូតានំ ឥសិំ វក្ខាមិ សុព្ពតំ|
    block |សោ ត្យាហំ ទក្ខិណា ពាហុ តវ កោសិយ សម្មតោ។|
  count |១៤២|
    block |បិតរំ មេ ជនេត្តិញ្ច ភត្តុកាមស្ស មេ សតោ|
    block |វីរ បុញ្ញមិទំ ឋានំ មា មំ កោសិយ វារយ។|
  count |១៤៣|
    block |សព្ភិ ហេតំ ឧបញ្ញាតំ មមេតំ ឧបនិស្សជ|
    block |ឧដ្ឋានបារិចរិយាយ ទីឃរត្តំ តយា កតំ|
    block |មាតាបិតូសុ បុញ្ញានិ មម លោកទទោ ភវ។|
  count |១៤៤|
    block |តថេវ សន្តិ មនុជា ធម្មេ ធម្មបទំ វិទូ|
    block |មគ្គោ សគ្គស្ស លោកស្ស យថា ជានាសិ ត្វំ ឥសេ។|
  count |១៤៥|
    block |ឧដ្ឋានបារិចរិយាយ មាតាបិតុសុខាវហំ|
    block |តំ មំ បុញ្ញា និវារេតិ អរិយមគ្គាវរោ នរោ។|
  count |១៤៦|
    block |សុណន្តុ ភោន្តោ វចនំ ភាតុរជ្ឈាវរា មម|
    block |កុលវំសំ មហារាជ បោរាណំ បរិហាបយំ|
    block |អធម្មចារី ជេដ្ឋេសុ និរយំ សោបបជ្ជតិ។|
  count |១៤៧|
    block |យេ ច ធម្មស្ស កុសលា បោរាណស្ស ទិសម្បតិ|
    block |ចារិត្តេន ច សម្បន្នា ន តេ គច្ឆន្តិ ទុគ្គតិំ។|
  count |១៤៨|
    block |មាតាបិតា ច ភាតា ច ភគិនី ញាតិពន្ធវា|
    block |សព្ពេ ជេដ្ឋស្ស តេ ភារា ឯវំ ជានាហិ ភារធ។|
  count |១៤៩|
    block |អាទិយិត្វា គរុំ ភារំ នាវិកោ វិយ ឧស្សហេ|
    block |ធម្មញ្ច នប្បមជ្ជាមិ ជេដ្ឋោ ចស្មិ រថេសភ។|
  count |១៥០|
    block |អធិគមា តមេ ញាណំ ជាលំវ ជាតវេទតោ|
    block |ឯវមេវ នោ ភវំ ធម្មំ កោសិយោ បវិទំសយិ។|
  count |១៥១|
    block |យថា ឧទយមាទិច្ចោ វាសុទេវោ បភង្ករោ|
    block |បាណីនំ បវិទំសេតិ រូបំ កល្យាណបាបកំ|
    block |ឯវមេវ នោ ភវំ ធម្មំ កោសិយោ បវិទំសយិ។|
  count |១៥២|
    block |ឯវំ មេ យាចមានស្ស អញ្ជលិំ នាវពុជ្ឈថ|
    block |តវ បទ្ធចរោ ហេស្សំ វុដ្ឋិតោ បរិចារកោ។|
  count |១៥៣|
    block |អទ្ធា នន្ទ វិជានាសិ សទ្ធម្មំ សព្ភិ ទេសិតំ|
    block |អរិយោ អរិយសមាចារោ ពាឡ្ហំ ត្វំ មម រុច្ចសិ។|
  count |១៥៤|
    block |ភវន្តំ វទាមិ ភោតិញ្ច សុណាថ វចនំ មម|
    block |នាយំ ភារោ ភារមតោ អហុ មយ្ហំ កុទាចនំ។|
  count |១៥៥|
    block |តំ មំ ឧបដ្ឋិតំ សន្តំ មាតាបិតុសុខាវហំ|
    block |នន្ទោ អជ្ឈាវរំ កត្វា ឧបដ្ឋានាយ យាចតិ។|
  count |១៥៦|
    block |យោ វេ ឥច្ឆតិ កាមេន សន្តានំ ព្រហ្មចារិនំ|
    block |នន្ទំ វោ វរថ ឯកោ កំ នន្ទោ ឧបតិដ្ឋតុ។|
  count |១៥៧|
    block |តយា តាត អនុញ្ញាតា សោណ តំ និស្សិតា មយំ|
    block |ឧបឃាតុំ លភេ នន្ទំ មុទ្ធនិ ព្រហ្មចារិនំ។|
  count |១៥៨|
    block |អស្សត្ថស្សេវ តរុណំ បវាឡំ មាលុតេរិតំ|
    block |ចិរស្សំ នន្ទំ ទិស្វាន ហទយំ មេ បវេធតិ។|
  count |១៥៩|
    block |យទា សុត្តាបិ សុបិនេ នន្ទំ បស្សាមិ អាគតំ|
    block |ឧទគ្គា សុមនា ហោមិ នន្ទោ នោ អាគតោ អយំ។|
  count |១៦០|
    block |យទា ច បដិពុជ្ឈិត្វា នន្ទំ បស្សាមិ នាគតំ|
    block |ភិយ្យោ អាវិសតី សោកោ ទោមនស្សញ្ចនប្បកំ។|
  count |១៦១|
    block |សាហំ អជ្ជ ចិរស្សម្បិ នន្ទំ បស្សាមិ អាគតំ|
    block |ភត្តុច្ច មយ្ហញ្ច បិយោ នន្ទោ នោ បាវិសី ឃរំ។|
  count |១៦២|
    block |បិតុបិ នន្ទោ សុប្បិយោ យំ នន្ទោ នប្បវសេ ឃរា|
    block |លភតូ តាត នន្ទោ តំ មំ នន្ទោ ឧបតិដ្ឋតុ។|
  count |១៦៣|
    block |អនុកម្បិកា បតិដ្ឋា ច បុព្ពេ រសទទី ច នោ|
    block |មគ្គោ សគ្គស្ស លោកស្ស មាតា តំ វរតេ ឥសេ។|
  count |១៦៤|
    block |បុព្ពេ រសទទី គោត្តី មាតា បុញ្ញូបសំហិតា|
    block |មគ្គោ សគ្គស្ស លោកស្ស មាតា តំ វរតេ ឥសេ។|
  count |១៦៥|
    block |អាកង្ខមានា បុត្តផលំ ទេវតាយ នមស្សតិ|
    block |នក្ខត្តានិ ច បុច្ឆតិ ឧតុសំវច្ឆរានិ ច។|
  count |១៦៦|
    block |តស្សា ឧតុម្ហិ ន្ហាតាយ ហោតិ គព្ភស្ស វោក្កមោ|
    block |តេន ទោហឡិនី ហោតិ សុហទា តេន វុច្ចតិ។|
  count |១៦៧|
    block |សំវច្ឆរំ វា ឩនំ វា បរិហរិត្វា វិជាយតិ|
    block |តេន សា ជនយន្តីតិ ជនេត្តិ តេន វុច្ចតិ។|
  count |១៦៨|
    block |ថនខីរេន គីតេន អង្គបាវុរណេន ច|
    block |រោទន្តំ បុត្តំ តោសេតិ តោសេន្តី តេន វុច្ចតិ។|
  count |១៦៩|
    block |តតោ វាតាតបេ ឃោរេ មមំ កត្វា ឧទិក្ខតិ|
    block |ទារកំ អប្បជានន្តំ បោសេន្តី តេន វុច្ចតិ។|
  count |១៧០|
    block |យញ្ច មាតុធនំ ហោតិ យញ្ច ហោតិ បិតុទ្ធនំ|
    block |ឧភយម្បេតស្ស គោបេតិ អបិ បុត្តស្ស នោ សិយា។|
  count |១៧១|
    block |ឯវំ បុត្ត អទុំ បុត្ត ឥតិ មាតា វិហញ្ញតិ|
    block |បមត្តំ បរទារេសុ និសីថេ បត្តយោព្ពនេ|
    block |សាយំ បុត្តំ អនាយន្តំ ឥតិ មាតា វិហញ្ញតិ។|
  count |១៧២|
    block |ឯវំ កិច្ឆា ភតោ បោសោ មាតុ អបរិចារកោ|
    block |មាតរិ មិច្ឆា ចរិត្វាន និរយំ សោបបជ្ជតិ។|
  count |១៧៣|
    block |ឯវំ កិច្ឆា ភតោ បោសោ បិតុ អបរិចារកោ|
    block |បិតរិ មិច្ឆា ចរិត្វាន និរយំ សោបបជ្ជតិ។|
  count |១៧៤|
    block |ធនាបិ ធនកាមានំ នស្សតិ ឥតិ មេ សុតំ|
    block |មាតរំ អបរិចរិត្វាន កិច្ឆំ វា សោ និគច្ឆតិ។|
  count |១៧៥|
    block |ធនាបិ ធនកាមានំ នស្សតិ ឥតិ មេ សុតំ|
    block |បិតរំ អបរិចរិត្វាន កិច្ឆំ វា សោ និគច្ឆតិ។|
  count |១៧៦|
    block |អានន្ទោ ច បមោទោ ច សទា ហសិតកីឡិតំ|
    block |មាតរំ បរិចរិត្វាន លព្ភមេតំ វិជានតោ។|
  count |១៧៧|
    block |អានន្ទោ ច បមោទោ ច សទា ហសិតកីឡិតំ|
    block |បិតរំ បរិចរិត្វាន លព្ភមេតំ វិជានតោ។|
  count |១៧៨|
    block |ទានញ្ច បេយ្យវជ្ជញ្ច អត្ថចរិយា ច យា ឥធ|
    block |សមានត្តតា ច ធម្មេសុ តត្ថ តត្ថ យថារហំ|
    block |ឯតេ ខោ សង្គហា លោកេ រថស្សាណីវ យាយតោ។|
  count |១៧៩|
    block |ឯតេ ច សង្គហា នាស្សុ ន មាតា បុត្តការណា|
    block |លភេថ មានំ បូជំ វា បិតា វា បុត្តការណា។|
  count |១៨០|
    block |យស្មា ច សង្គហា ឯតេ សម្មបេក្ខន្តិ បណ្ឌិតា|
    block |តស្មា មហត្តំ បប្បោន្តិ បាសំសា ច ភវន្តិ តេ។|
  count |១៨១|
    block |ព្រហ្មាតិ មាតាបិតរោ បុព្ពាចរិយាតិ វុច្ចរេ|
    block |អាហុនេយ្យា ច បុត្តានំ បជាយ អនុកម្បកា។|
  count |១៨២|
    block |តស្មា ហិ នេ នមស្សេយ្យ សក្ករេយ្យ ច បណ្ឌិតោ|
    block |អន្នេន អថោ បានេន វត្ថេន សយនេន ច|
    block |ឧច្ឆាទនេន ន្ហាបនេន បាទានំ ធោវនេន ច។|
  count |១៨៣|
    block |តាយ នំ បារិចរិយាយ មាតាបិតូសុ បណ្ឌិតា|
    block |ឥធេវ នំ បសំសន្តិ បេច្ច សគ្គេ បមោទតីតិ។|
    block |អថ សត្តតិមម្ហិ និបាតវរេ សភាវន្តុ កុសាវតិរាជវរោ|
    block |អថ សោណសុនន្ទវរោ ច បុន អភិវាសិតសត្តតិមម្ហិ សុតេតិ។|
  stand |សោណនន្ទជាតកំ ទុតិយំ។|
  stand |សត្តតិនិបាតំ និដ្ឋិតំ។|
  block |តស្សុទ្ទានំ|
