block |សមុដ្ឋានសីសសង្ខេបោ|
  block |សមុដ្ឋានស្សុទ្ទានំ|
    count |២៥៧|
      block |អនិច្ចា សព្ពេ សង្ខារា ទុក្ខានត្តា ច សង្ខតា|
      block |និព្ពានញ្ចេវ បញ្ញត្តិ អនត្តា ឥតិ និច្ឆយា។|
      block |ពុទ្ធចន្ទេ អនុប្បន្នេ ពុទ្ធាទិច្ចេ អនុគ្គតេ|
      block |តេសំ សភាគធម្មានំ នាមមត្តំ ន នាយតិ។|
      block |ទុក្ករំ វិវិធំ កត្វា បូរយិត្វាន បារមី|
      block |ឧប្បជ្ជន្តិ មហាវីរា ចក្ខុភូតា សព្រហ្មកេ។|
      block |តេ ទេសយន្តិ សទ្ធម្មំ ទុក្ខហានិំ សុខាវហំ|
      block |អង្គីរសោ សក្យមុនិ សព្ពភូតានុកម្បកោ។|
      block |សព្ពសត្តុត្តមោ សីហោ បិដកេ តីណិ ទេសយិ|
      block |សុត្តន្តមភិធម្មញ្ច វិនយញ្ច មហាគុណំ។|
      block |ឯវំ នីយតិ សទ្ធម្មោ វិនយោ យទិ តិដ្ឋតិ|
      block |ឧភតោ ច វិភង្គានិ ខន្ធកា យា ច មាតិកា។|
      block |មាលា សុត្តគុណេនេវ បរិវារេន គន្ថិតា|
      block |តស្សេវ បរិវារស្ស សមុដ្ឋានំ និយតោ កតំ។|
      block |សម្ភេទំ និទានំ ចញ្ញំ សុត្តេ ទិស្សន្តិ ឧបរិ|
      block |តស្មា សិក្ខេ បរិវារំ ធម្មកាមោ សុបេសលោតិ។|
      block |វិភង្គេ ទ្វីសុ បញ្ញត្តំ ឧទ្ទិសន្តិ ឧបោសថេ|
      block |បវក្ខាមិ សមុដ្ឋានំ យថាញាយំ សុណាថ មេ។|
      block |បារាជិកំ យំ បឋមំ ទុតិយញ្ច តតោ បរំ|
      block |សញ្ចរិត្តានុភាសនញ្ច អតិរេកញ្ច ចីវរំ។|
      block |លោមានិ បទសោធម្មោ ភូតំ សំវិធានេន ច|
      block |ថេយ្យទេសនចោរី ច អននុញ្ញាតាយ តេរស។|
      block |តេរសេតេ សមុដ្ឋាន នយា វិញ្ញូហិ ចិន្តិតា។|
      block |ឯកេកស្មិំ សមុដ្ឋានេ សទិសា ឥធ ទិស្សរេ។|
  block |តេរសសមុដ្ឋានំ|
  block |១។ បឋមបារាជិកសមុដ្ឋានំ|
    count |២៥៨|
      block |មេថុនំ សុក្កសំសគ្គោ អនិយតា បឋមិកា|
      block |បុព្ពូបបរិបាចិតា រហោ ភិក្ខុនិយា សហ។|
      block |សភោជនេ រហោ ទ្វេ ច អង្គុលិ ឧទកេ ហសំ|
      block |បហារេ ឧគ្គិរេ ចេវ តេបញ្ញាសា ច សេខិយា។|
      block |អធក្ខគាមាវស្សុតា តលមដ្ឋញ្ច សុទ្ធិកា|
      block |វស្សំវុដ្ឋា ច ឱវាទំ នានុពន្ធេ បវត្តិនិំ។|
      block |ឆសត្តតិ ឥមេ សិក្ខា កាយមានសិកា កតា|
      block |សព្ពេ ឯកសមុដ្ឋានា បឋមំ បារាជិកំ យថា។|
    stand |បឋមបារាជិកសមុដ្ឋានំ និដ្ឋិតំ។|
  block |២។ ទុតិយបារាជិកសមុដ្ឋានំ|
    count |២៥៩|
      block |អទិន្នំ វិគ្គហុត្តរិ ទុដ្ឋុល្លា អត្តកាមិនំ|
      block |អមូលា អញ្ញភាគិយា អនិយតា ទុតិយិកា។|
      block |អច្ឆិន្ទេ បរិណាមនេ មុសា ឱមសបេសុណា|
      block |ទុដ្ឋុល្លា បថវីខណេ ភូតំ អញ្ញាយ ឧជ្ឈាបេ។|
      block |និក្កឌ្ឍនំ សិញ្ចនញ្ច អាមិសហេតុ ភុត្តាវី|
      block |ឯហិ អនាទរិ ភិំសា អបនិធេ ច ជីវិតំ។|
      block |ជានំ សប្បាណកំ កម្មំ ឩនសំវាសនាសនា|
      block |សហធម្មិកវិលេខា មោហោ អមូលកេន ច។|
      block |កុក្កុច្ចំ ធម្មិកំ ចីវរំ ទត្វា បរិណាមេយ្យ បុគ្គលេ|
      block |កិំ តេ អកាលំ អច្ឆិន្ទេ ទុគ្គហី និរយេន ច។|
      block |គណំ វិភង្គំ ទុព្ពលំ កថិនាផាសុបស្សយំ|
      block |អក្កោសចណ្ឌី មច្ឆរី គព្ភិនី ច បាយន្តិយា។|
      block |ទ្វេវស្សំ សិក្ខា សង្ឃេន តយោ ចេវ គិហីគតា|
      block |កុមារិភូតា តិស្សោ ច ឩនទ្វាទសសម្មតា។|
      block |អលំ តាវ សោកាវាសំ ឆន្ទា អនុវស្សា ច ទ្វេ|
      block |សិក្ខាបទា សត្តតិមេ សមុដ្ឋានា តិកា កតា។|
      block |កាយចិត្តេន ន វាចា វាចាចិត្តំ ន កាយិកំ|
      block |តីហិ ទ្វារេហិ ជាយន្តិ បារាជិកំ ទុតិយំ យថា។|
    stand |ទុតិយបារាជិកសមុដ្ឋានំ និដ្ឋិតំ។|
  block |៣។ សញ្ចរិត្តសមុដ្ឋានំ|
    count |២៦០|
      block |សញ្ចរី កុដិ វិហារោ ធោវនញ្ច បដិគ្គហោ|
      block |វិញ្ញត្តុត្តរិ អភិហដ្ឋុំ ឧភិន្នំ ទូតកេន ច។|
      block |កោសិយា សុទ្ធទ្វេភាគា ឆព្ពស្សានិ និសីទនំ|
      block |រិញ្ចន្តិ រូបិកា ចេវ ឧភោ នានប្បការកា។|
      block |ឩនពន្ធនវស្សិកា សុត្តំ វិកប្បនេន ច|
      block |ទ្វារទានសិព្ពានិ ច បូវបច្ចយជោតិ ច។|
      block |រតនំ សូចិ មញ្ចោ ច តូលំ និសីទនកណ្ឌុ ច|
      block |វស្សិកា ច សុគតេន វិញ្ញត្តិ អញ្ញំ ចេតាបនា។|
      block |ទ្វេ សង្ឃិកា មហាជនិកា ទ្វេ បុគ្គលលហុកា គរុ|
      block |ទ្វេ វិឃាសា សាដិកា ច សមណចីវរេន ច។|
      block |សមបញ្ញាសិមេ ធម្មា ឆហិ ឋានេហិ ជាយរេ|
      block |កាយតោ ន វាចាចិត្តា វាចតោ ន កាយមនា។|
      block |កាយវាចា ន ច ចិត្តា កាយចិត្តា ន វាចិកា|
      block |វាចាចិត្តា ន កាយេន តីហិ ទ្វារេហិ ជាយរេ។|
      block |ឆសមុដ្ឋានិកា ឯតេ សញ្ចរិត្តេន សាទិសា។|
    stand |សញ្ចរិត្តសមុដ្ឋានំ និដ្ឋិតំ។|
  block |៤។ សមនុភាសនាសមុដ្ឋានំ|
    count |២៦១|
      block |ភេទានុវត្តទុព្ពច ទូសទុដ្ឋុល្លទិដ្ឋិ ច|
      block |ឆន្ទំ ឧជ្ជគ្ឃិកា ទ្វេ ច ទ្វេ ច សទ្ទា ន ព្យាហរេ។|
      block |ឆមា នីចាសនេ ឋានំ បច្ឆតោ ឧប្បថេន ច|
      block |វជ្ជានុវត្តិគហណា ឱសារេ បច្ចាចិក្ខនា។|
      block |កិស្មិំ សំសដ្ឋា ទ្វេ វធិ វិសិព្ពេ ទុក្ខិតាយ ច|
      block |បុន សំសដ្ឋា ន វូបសមេ អារាមញ្ច បវារណា។|
      block |អន្វទ្ធំ សហ ជីវិនិំ ទ្វេ ចីវរំ អនុពន្ធនា|
      block |សត្តតិំស ឥមេ ធម្មា កាយវាចាយ ចិត្តតោ។|
      block |សព្ពេ ឯកសមុដ្ឋានា សមនុភាសនា យថា។|
    stand |សមនុភាសនាសមុដ្ឋានំ និដ្ឋិតំ។|
  block |៥។ កថិនសមុដ្ឋានំ|
    count |២៦២|
      block |ឧព្ភតំ កថិនំ តីណិ បឋមំ បត្តភេសជ្ជំ|
      block |អច្ចេកំ ចាបិ សាសង្កំ បក្កមន្តេន វា ទុវេ។|
      block |ឧបស្សយំ បរម្បរា អនតិរិត្តំ និមន្តនា|
      block |វិកប្បំ រញ្ញោ វិកាលេ វោសាសារញ្ញកេន ច។|
      block |ឧស្សយាសន្និចយញ្ច បុរេ បច្ឆា វិកាលេ ច|
      block |បញ្ចាហិកា សង្កមនី ទ្វេបិ អាវសថេន ច។|
      block |បសាខេ អាសនេ ចេវ តិំស ឯកូនកា ឥមេ|
      block |កាយវាចា ន ច ចិត្តា តីហិ ទ្វារេហិ ជាយរេ។|
      block |ទ្វិសមុដ្ឋានិកា សព្ពេ កថិនេន សហាសមា។|
    stand |កថិនសមុដ្ឋានំ និដ្ឋិតំ។|
  block |៦។ ឯឡកលោមសមុដ្ឋានំ|
    count |២៦៣|
      block |ឯឡកលោមា ទ្វេ សេយ្យា អាហច្ច បិណ្ឌភោជនំ|
      block |គណវិកាលសន្និធិ ទន្តបោនេន ចេលកា។|
      block |ឧយ្យុត្តំ សេនំ ឧយ្យោធិ សុរា ឱរេន ន្ហាយនា|
      block |ទុព្ពណ្ណេ ទ្វេ ទេសនិកា លសុណុបតិដ្ឋេ នច្ចនា។|
      block |ន្ហានមត្ថរណំ សេយ្យា អន្តោរដ្ឋេ តថា ពហិ|
      block |អន្តោវស្សំ ចិត្តាគារំ អាសន្ទិ សុត្តកន្តនា។|
      block |វេយ្យាវច្ចំ សហត្ថា ច អភិក្ខុកាវាសេន ច|
      block |ឆត្តំ យានញ្ច សង្ឃាណិំ អលង្ការំ គន្ធវាសិតំ។|
      block |ភិក្ខុនី សិក្ខមានា ច សាមណេរី គិហិនិយា|
      block |អសំកច្ចិកា អាបត្តិ ចត្តារីសា ចតុត្តរិ។|
      block |កាយេន ន វាចាចិត្តេន កាយចិត្តេន ន វាចតោ|
      block |ទ្វិសមុដ្ឋានិកា សព្ពេ សមា ឯឡកលោមិកាតិ។|
    stand |ឯឡកលោមសមុដ្ឋានំ និដ្ឋិតំ។|
  block |៧។ បទសោធម្មសមុដ្ឋានំ|
    count |២៦៤|
      block |បទញ្ញត្រ អសម្មតា តថា អត្ថង្គតេន ច|
      block |តិរច្ឆានវិជ្ជា ទ្វេ វុត្តា អនោកាសោ ច បុច្ឆនា។|
      block |សត្ត សិក្ខាបទា ឯតេ វាចា ន កាយចិត្តតោ|
      block |វាចាចិត្តេន ជាយន្តិ ន តុ កាយេន ជាយរេ។|
      block |ទ្វិសមុដ្ឋានិកា សព្ពេ បទសោធម្មសទិសា។|
    stand |បទសោធម្មសមុដ្ឋានំ និដ្ឋិតំ។|
  block |៨។ អទ្ធានសមុដ្ឋានំ|
    count |២៦៥|
      block |អទ្ធាននាវំ បណីតំ មាតុគាមេន សំហរេ|
      block |ធញ្ញំ និមន្តិតា ចេវ អដ្ឋ ច បាដិទេសនី។|
      block |សិក្ខា បន្នរស ឯតេ កាយា ន វាចា ន មនា|
      block |កាយវាចាហិ ជាយន្តិ ន តេ ចិត្តេន ជាយរេ។|
      block |កាយចិត្តេន ជាយន្តិ ន តេ ជាយន្តិ វាចតោ|
      block |កាយវាចាហិ ចិត្តេន សមុដ្ឋានា ចតុព្ពិធា។|
      block |បញ្ញត្តា ពុទ្ធញាណេន អទ្ធានេន សហា សមា។|
    stand |អទ្ធានសមុដ្ឋានំ និដ្ឋិតំ។|
  block |៩។ ថេយ្យសត្ថសមុដ្ឋានំ|
    count |២៦៦|
      block |ថេយ្យសត្ថំ ឧបស្សុតិ សូបវិញ្ញាបនេន ច|
      block |រត្តិឆន្នញ្ច ឱកាសំ ឯតេ ព្យូហេន សត្តមា។|
      block |កាយចិត្តេន ជាយន្តិ ន តេ ជាយន្តិ វាចតោ|
      block |តីហិ ទ្វារេហិ ជាយន្តិ ទ្វិសមុដ្ឋានិកា ឥមេ។|
      block |ថេយ្យសត្ថសមុដ្ឋានា ទេសិតាទិច្ចពន្ធុនា។|
    stand |ថេយ្យសត្ថសមុដ្ឋានំ និដ្ឋិតំ។|
  block |១០។ ធម្មទេសនាសមុដ្ឋានំ|
    count |២៦៧|
      block |ឆត្តបាណិស្ស សទ្ធម្មំ ន ទេសេន្តិ តថាគតា|
      block |ឯវមេវ ទណ្ឌបាណិស្ស សត្ថអាវុធបាណិនំ។|
      block |បាទុកុបាហនា យានំ សេយ្យបល្លត្ថិកាយ ច|
      block |វេឋិតោគុណ្ឋិតោ ចេវ ឯកាទសមនូនកា។|
      block |វាចាចិត្តេន ជាយន្តិ ន តេ ជាយន្តិ កាយតោ|
      block |សព្ពេ ឯកសមុដ្ឋានា សមកា ធម្មទេសនេ។|
    stand |ធម្មទេសនាសមុដ្ឋានំ និដ្ឋិតំ។|
  block |១១។ ភូតារោចនសមុដ្ឋានំ|
    count |២៦៨|
      block |ភូតំ កាយេន ជាយតិ ន វាចា ន ច ចិត្តតោ|
      block |វាចតោ ច សមុដ្ឋាតិ ន កាយា ន ច ចិត្តតោ។|
      block |កាយវាចាយ ជាយតិ ន តុ ជាយតិ ចិត្តតោ|
      block |ភូតារោចនកា នាម តីហិ ឋានេហិ ជាយតិ។|
    stand |ភូតារោចនសមុដ្ឋានំ និដ្ឋិតំ។|
  block |១២។ ចោរិវុដ្ឋាបនសមុដ្ឋានំ|
    count |២៦៩|
      block |ចោរី វាចាយ ចិត្តេន ន តំ ជាយតិ កាយតោ|
      block |ជាយតិ តីហិ ទ្វារេហិ ចោរិវុដ្ឋាបនំ ឥទំ|
      block |អកតំ ទ្វិសមុដ្ឋានំ ធម្មរាជេន ភាសិតំ។|
    stand |ចោរិវុដ្ឋាបនសមុដ្ឋានំ និដ្ឋិតំ។|
  block |១៣។ អននុញ្ញាតសមុដ្ឋានំ|
    count |២៧០|
      block |អននុញ្ញាតំ វាចាយ ន កាយា ន ច ចិត្តតោ|
      block |ជាយតិ កាយវាចាយ ន តំ ជាយតិ ចិត្តតោ។|
      block |ជាយតិ វាចាចិត្តេន ន តំ ជាយតិ កាយតោ|
      block |ជាយតិ តីហិ ទ្វារេហិ អកតំ ចតុឋានិកំ។|
      block |សមុដ្ឋានញ្ហិ សង្ខេបំ ទស តីណិ សុទេសិតំ|
      block |អសម្មោហករំ ឋានំ នេត្តិធម្មានុលោមិកំ|
      block |ធារយន្តោ ឥមំ វិញ្ញូ សមុដ្ឋានេ ន មុយ្ហតីតិ។|
    stand |អននុញ្ញាតសមុដ្ឋានំ និដ្ឋិតំ។|
    stand |សមុដ្ឋានសីសសង្ខេបោ និដ្ឋិតោ។|
