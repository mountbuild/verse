block |សេទមោចនគាថា|
  block |១។ អវិប្បវាសបញ្ហា|
    count |៤៧៩|
      block |អសំវាសោ ភិក្ខូហិ ច ភិក្ខុនីហិ ច|
      block |សម្ភោគោ ឯកច្ចោ តហិំ ន លព្ភតិ|
      block |អវិប្បវាសេន អនាបត្តិ|
      block |បញ្ហា មេសា កុសលេហិ ចិន្តិតា។|
      block |អវិស្សជ្ជិយំ អវេភង្គិយំ|
      block |បញ្ច វុត្តា មហេសិនា|
      block |វិស្សជ្ជន្តស្ស បរិភុញ្ជន្តស្ស អនាបត្តិ|
      block |បញ្ហា មេសា កុសលេហិ ចិន្តិតា។|
      block |ទស បុគ្គលេ ន វទាមិ ឯកាទស វិវជ្ជិយ|
      block |វុឌ្ឍំ វន្ទន្តស្ស អាបត្តិ បញ្ហា មេសា កុសលេហិ ចិន្តិតា។|
      block |ន ឧក្ខិត្តកោ ន ច បន បារិវាសិកោ|
      block |ន សង្ឃភិន្នោ ន ច បន បក្ខសង្កន្តោ|
      block |សមានសំវាសកភូមិយា ឋិតោ|
      block |កថំ នុ សិក្ខាយ អសាធារណោ សិយា|
      block |បញ្ហា មេសា កុសលេហិ ចិន្តិតា។|
      block |ឧបេតិ ធម្មំ បរិបុច្ឆមានោ កុសលំ អត្ថូបសញ្ហិតំ|
      block |ន ជីវតិ ន មតោ ន និព្ពុតោ តំ បុគ្គលំ កតមំ វទន្តិ ពុទ្ធា|
      block |បញ្ហា មេសា កុសលេហិ ចិន្តិតា។|
      block |ឧព្ភក្ខកេ ន វទាមិ អធោ នាភិំ វិវជ្ជិយ|
      block |មេថុនធម្មបច្ចយា កថំ បារាជិកោ សិយា|
      block |បញ្ហា មេសា កុសលេហិ ចិន្តិតា។|
      block |ភិក្ខុ សញ្ញាចិកាយ កុដិំ ករោតិ|
      block |អទេសិតវត្ថុកំ បមាណាតិក្កន្តំ|
      block |សារម្ភំ អបរិក្កមនំ អនាបត្តិ|
      block |បញ្ហា មេសា កុសលេហិ ចិន្តិតា។|
      block |ភិក្ខុ សញ្ញាចិកាយ កុដិំ ករោតិ|
      block |ទេសិតវត្ថុកំ បមាណិកំ|
      block |អនារម្ភំ សបរិក្កមនំ អាបត្តិ|
      block |បញ្ហា មេសា កុសលេហិ ចិន្តិតា។|
      block |ន កាយិកំ កិញ្ចិ បយោគមាចរេ|
      block |ន ចាបិ វាចាយ បរេ ភណេយ្យ|
      block |អាបជ្ជេយ្យ គរុកំ ឆេជ្ជវត្ថុំ|
      block |បញ្ហា មេសា កុសលេហិ ចិន្តិតា។|
      block |ន កាយិកំ វាចសិកញ្ច កិញ្ចិ|
      block |មនសាបិ សន្តោ ន ករេយ្យ បាបំ|
      block |សោ នាសិតោ កិន្តិ សុនាសិតោ ភវេ|
      block |បញ្ហា មេសា កុសលេហិ ចិន្តិតា។|
      block |អនាលបន្តោ មនុជេន កេនចិ|
      block |វាចាគិរំ នោ ច បរេ ភណេយ្យ|
      block |អាបជ្ជេយ្យ វាចសិកំ ន កាយិកំ|
      block |បញ្ហា មេសា កុសលេហិ ចិន្តិតា។|
      block |សិក្ខាបទា ពុទ្ធវរេន វណ្ណិតា|
      block |សង្ឃាទិសេសា ចតុរោ ភវេយ្យុំ|
      block |អាបជ្ជេយ្យ ឯកបយោគេន សព្ពេ|
      block |បញ្ហា មេសា កុសលេហិ ចិន្តិតា។|
      block |ឧភោ ឯកតោ ឧបសម្បន្នា|
      block |ឧភិន្នំ ហត្ថតោ ចីវរំ បដិគ្គណ្ហេយ្យ|
      block |សិយា អាបត្តិយោ នានា|
      block |បញ្ហា មេសា កុសលេហិ ចិន្តិតា។|
      block |ចតុរោ ជនា សំវិធាយ|
      block |គរុភណ្ឌំ អវាហរុំ|
      block |តយោ បារាជិកា ឯកោ ន បារាជិកោ|
      block |បញ្ហា មេសា កុសលេហិ ចិន្តិតា។|
  block |២។ បារាជិកាទិបញ្ហា|
    count |៤៨០|
      block |ឥត្ថី ច អព្ភន្តរេ សិយា|
      block |ភិក្ខុ ច ពហិទ្ធា សិយា|
      block |ឆិទ្ទំ តស្មិំ ឃរេ នត្ថិ|
      block |មេថុនធម្មបច្ចយា|
      block |កថំ បារាជិកោ សិយា|
      block |បញ្ហា មេសា កុសលេហិ ចិន្តិតា។|
      block |តេលំ មធុំ ផាណិតញ្ចាបិ សប្បិំ|
      block |សាមំ គហេត្វាន និក្ខិបេយ្យ|
      block |អវីតិវត្តេ សត្តាហេ|
      block |សតិ បច្ចយេ បរិភុញ្ជន្តស្ស អាបត្តិ|
      block |បញ្ហា មេសា កុសលេហិ ចិន្តិតា។|
      block |និស្សគ្គិយេន អាបត្តិ|
      block |សុទ្ធកេន បាចិត្តិយំ|
      block |អាបជ្ជន្តស្ស ឯកតោ|
      block |បញ្ហា មេសា កុសលេហិ ចិន្តិតា។|
      block |ភិក្ខូ សិយា វីសតិយា សមាគតា|
      block |កម្មំ ករេយ្យុំ សមគ្គសញ្ញិនោ|
      block |ភិក្ខុ សិយា ទ្វាទសយោជនេ ឋិតោ|
      block |កម្មញ្ច តំ កុប្បេយ្យ វគ្គបច្ចយា|
      block |បញ្ហា មេសា កុសលេហិ ចិន្តិតា។|
      block |បទវីតិហារមត្តេន វាចាយ ភណិតេន ច|
      block |សព្ពានិ គរុកានិ សប្បដិកម្មានិ|
      block |ចតុសដ្ឋិ អាបត្តិយោ អាបជ្ជេយ្យ ឯកតោ|
      block |បញ្ហា មេសា កុសលេហិ ចិន្តិតា។|
      block |និវត្ថោ អន្តរវាសកេន|
      block |ទិគុណំ សង្ឃាដិំ បារុតោ|
      block |សព្ពានិ តានិ និស្សគ្គិយានិ ហោន្តិ|
      block |បញ្ហា មេសា កុសលេហិ ចិន្តិតា។|
      block |ន ចាបិ ញត្តិ ន ច បន កម្មវាចា|
      block |ន ចេហិ ភិក្ខូតិ ជិនោ អវោច|
      block |សរណគមនម្បិ ន តស្ស អត្ថិ|
      block |ឧបសម្បទា ចស្ស អកុប្បា|
      block |បញ្ហា មេសា កុសលេហិ ចិន្តិតា។|
      block |ឥត្ថិំ ហនេ ន មាតរំ បុរិសញ្ច ន បិតរំ ហនេ|
      block |ហនេយ្យ អនរិយំ មន្ទោ តេន ចានន្តរំ ផុសេ|
      block |បញ្ហា មេសា កុសលេហិ ចិន្តិតា។|
      block |ឥត្ថិំ ហនេ ច មាតរំ បុរិសញ្ច បិតរំ ហនេ|
      block |មាតរំ បិតរំ ហន្ត្វា ន តេនានន្តរំ ផុសេ|
      block |បញ្ហា មេសា កុសលេហិ ចិន្តិតា។|
      block |អចោទយិត្វា អស្សារយិត្វា|
      block |អសម្មុខីភូតស្ស ករេយ្យ កម្មំ|
      block |កតញ្ច កម្មំ សុកតំ ភវេយ្យ|
      block |ការកោ ច សង្ឃោ អនាបត្តិកោ សិយា|
      block |បញ្ហា មេសា កុសលេហិ ចិន្តិតា។|
      block |ចោទយិត្វា សារយិត្វា|
      block |សម្មុខីភូតស្ស ករេយ្យ កម្មំ|
      block |កតញ្ច កម្មំ អកតំ ភវេយ្យ|
      block |ការកោ ច សង្ឃោ សាបត្តិកោ សិយា|
      block |បញ្ហា មេសា កុសលេហិ ចិន្តិតា។|
      block |ឆិន្ទន្តស្ស អាបត្តិ ឆិន្ទន្តស្ស អនាបត្តិ|
      block |ឆាទេន្តស្ស អាបត្តិ ឆាទេន្តស្ស អនាបត្តិ|
      block |បញ្ហា មេសា កុសលេហិ ចិន្តិតា។|
      block |សច្ចំ ភណន្តោ គរុកំ មុសា ច លហុ ភាសតោ|
      block |មុសា ភណន្តោ គរុកំ សច្ចញ្ច លហុ ភាសតោ|
      block |បញ្ហា មេសា កុសលេហិ ចិន្តិតា។|
  block |៣។ បាចិត្តិយាទិបញ្ហា|
    count |៤៨១|
      block |អធិដ្ឋិតំ រជនាយ រត្តំ|
      block |កប្បកតម្បិ សន្តំ|
      block |បរិភុញ្ជន្តស្ស អាបត្តិ|
      block |បញ្ហា មេសា កុសលេហិ ចិន្តិតា។|
      block |អត្ថង្គតេ សូរិយេ ភិក្ខុ មំសានិ ខាទតិ|
      block |ន ឧម្មត្តកោ ន ច បន ខិត្តចិត្តោ|
      block |ន ចាបិ សោ វេទនាដ្ដោ ភវេយ្យ|
      block |ន ចស្ស ហោតិ អាបត្តិ|
      block |សោ ច ធម្មោ សុគតេន ទេសិតោ|
      block |បញ្ហា មេសា កុសលេហិ ចិន្តិតា។|
      block |ន រត្តចិត្តោ ន ច បន ថេយ្យចិត្តោ|
      block |ន ចាបិ សោ បរំ មរណាយ ចេតយិ|
      block |សលាកំ ទេន្តស្ស ហោតិ ឆេជ្ជំ|
      block |បដិគ្គណ្ហន្តស្ស ថុល្លច្ចយំ|
      block |បញ្ហា មេសា កុសលេហិ ចិន្តិតា។|
      block |ន ចាបិ អារញ្ញកំ សាសង្កសម្មតំ|
      block |ន ចាបិ សង្ឃេន សម្មុតិ ទិន្នា|
      block |ន ចស្ស កថិនំ អត្ថតំ តត្ថេវ|
      block |ចីវរំ និក្ខិបិត្វា គច្ឆេយ្យ អឌ្ឍយោជនំ|
      block |តត្ថេវ អរុណំ ឧគ្គច្ឆន្តស្ស អនាបត្តិ|
      block |បញ្ហា មេសា កុសលេហិ ចិន្តិតា។|
      block |កាយិកានិ ន វាចសិកានិ|
      block |សព្ពានិ នានាវត្ថុកានិ|
      block |អបុព្ពំ អចរិមំ អាបជ្ជេយ្យ ឯកតោ|
      block |បញ្ហា មេសា កុសលេហិ ចិន្តិតា។|
      block |វាចសិកានិ ន កាយិកានិ|
      block |សព្ពានិ នានាវត្ថុកានិ|
      block |អបុព្ពំ អចរិមំ អាបជ្ជេយ្យ ឯកតោ|
      block |បញ្ហា មេសា កុសលេហិ ចិន្តិតា។|
      block |តិស្សិត្ថិយោ មេថុនំ តំ ន សេវេ|
      block |តយោ បុរិសេ តយោ អនរិយបណ្ឌកេ|
      block |ន ចាចរេ មេថុនំ ព្យញ្ជនស្មិំ|
      block |ឆេជ្ជំ សិយា មេថុនធម្មបច្ចយា|
      block |បញ្ហា មេសា កុសលេហិ ចិន្តិតា។|
      block |មាតរំ ចីវរំ យាចេ នោ ច សង្ឃេ បរិណតំ|
      block |កេនស្ស ហោតិ អាបត្តិ អនាបត្តិ ច ញាតកេ|
      block |បញ្ហា មេសា កុសលេហិ ចិន្តិតា។|
      block |កុទ្ធោ អារាធកោ ហោតិ កុទ្ធោ ហោតិ គរហិយោ|
      block |អថ កោ នាម សោ ធម្មោ យេន កុទ្ធោ បសំសិយោ|
      block |បញ្ហា មេសា កុសលេហិ ចិន្តិតា។|
      block |តុដ្ឋោ អារាធកោ ហោតិ តុដ្ឋោ ហោតិ គរហិយោ|
      block |អថ កោ នាម សោ ធម្មោ យេន តុដ្ឋោ គរហិយោ|
      block |បញ្ហា មេសា កុសលេហិ ចិន្តិតា។|
      block |សង្ឃាទិសេសំ ថុល្លច្ចយំ|
      block |បាចិត្តិយំ បាដិទេសនីយំ|
      block |ទុក្កដំ អាបជ្ជេយ្យ ឯកតោ|
      block |បញ្ហា មេសា កុសលេហិ ចិន្តិតា។|
      block |ឧភោ បរិបុណ្ណវីសតិវស្សា|
      block |ឧភិន្នំ ឯកុបជ្ឈាយោ|
      block |ឯកាចរិយោ ឯកា កម្មវាចា|
      block |ឯកោ ឧបសម្បន្នោ ឯកោ អនុបសម្បន្នោ|
      block |បញ្ហា មេសា កុសលេហិ ចិន្តិតា។|
      block |អកប្បកតំ នាបិ រជនាយ រត្តំ|
      block |តេន និវត្ថោ យេន កាមំ វជេយ្យ|
      block |ន ចស្ស ហោតិ អាបត្តិ|
      block |សោ ច ធម្មោ សុគតេន ទេសិតោ|
      block |បញ្ហា មេសា កុសលេហិ ចិន្តិតា។|
      block |ន ទេតិ ន បដិគ្គណ្ហាតិ បដិគ្គហោ តេន ន វិជ្ជតិ|
      block |អាបជ្ជតិ គរុកំ ន លហុកំ តញ្ច បរិភោគបច្ចយា|
      block |បញ្ហា មេសា កុសលេហិ ចិន្តិតា។|
      block |ន ទេតិ ន បដិគ្គណ្ហាតិ បដិគ្គហោ តេន ន វិជ្ជតិ|
      block |អាបជ្ជតិ លហុកំ ន គរុកំ តញ្ច បរិភោគបច្ចយា|
      block |បញ្ហា មេសា កុសលេហិ ចិន្តិតា។|
      block |អាបជ្ជតិ គរុកំ សាវសេសំ|
      block |ឆាទេតិ អនាទរិយំ បដិច្ច|
      block |ន ភិក្ខុនី នោ ច ផុសេយ្យ វជ្ជំ|
      block |បញ្ហា មេសា កុសលេហិ ចិន្តិតា។|
      block |អសំវាសោ អវិស្សជ្ជិ ទស ច អនុក្ខិត្តកោ|
      block |ឧបេតិ ធម្មំ ឧព្ភក្ខកំ តតោ សញ្ញាចិកា ច ទ្វេ។|
      block |ន កាយិកញ្ច គរុកំ ន កាយិកំ ន វាចសិកំ|
      block |អនាលបន្តោ សិក្ខា ច ឧភោ ច ចតុរោ ជនា។|
      block |ឥត្ថី តេលញ្ច និស្សគ្គិ ភិក្ខុ ច បទវីតិយោ|
      block |និវត្ថោ ច ន ច ញត្តិ ន មាតរំ បិតរំ ហនេ។|
      block |អចោទយិត្វា ចោទយិត្វា ឆិន្ទន្តំ សច្ចមេវ ច|
      block |អធិដ្ឋិតញ្ចត្ថង្គតេ ន រត្តំ ន ចារញ្ញកំ។|
      block |កាយិកា វាចសិកា ច តិស្សិត្ថី ចាបិ មាតរំ|
      block |កុទ្ធោ អារាធកោ តុដ្ឋោ សង្ឃាទិសេសា ច ឧភោ។|
      block |អកប្បកតំ ន ទេតិ ន ទេតាបជ្ជតី គរុំ|
      block |សេទមោចនិកា គាថា បញ្ហា វិញ្ញូហិ វិភាវិតាតិ។|
    stand |សេទមោចនគាថា និដ្ឋិតា។|
    stand |តស្សុទ្ទានំ|
