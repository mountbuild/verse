block |អបរគាថាសង្គណិកំ|
  block |១។ ចោទនាទិបុច្ឆាវិស្សជ្ជនា|
    count |៣៥៩|
      block |ចោទនា កិមត្ថាយ សារណា កិស្ស ការណា|
      block |សង្ឃោ កិមត្ថាយ មតិកម្មំ បន កិស្ស ការណា។|
      block |ចោទនា សារណត្ថាយ និគ្គហត្ថាយ សារណា|
      block |សង្ឃោ បរិគ្គហត្ថាយ មតិកម្មំ បន បាដិយេក្កំ។|
      block |មា ខោ តុរិតោ អភណិ មា ខោ ចណ្ឌិកតោ ភណិ|
      block |មា ខោ បដិឃំ ជនយិ សចេ អនុវិជ្ជកោ តុវំ។|
      block |មា ខោ សហសា អភណិ កថំ វិគ្គាហិកំ អនត្ថសំហិតំ|
      block |សុត្តេ វិនយេ អនុលោមេ បញ្ញត្តេ អនុលោមិកេ។|
      block |អនុយោគវត្តំ និសាមយ កុសលេន ពុទ្ធិមតា កតំ|
      block |សុវុត្តំ សិក្ខាបទានុលោមិកំ គតិំ ន នាសេន្តោ សម្បរាយិកំ|
      block |ហិតេសី អនុយុញ្ជស្សុ កាលេនត្ថូបសំហិតំ។|
      block |ចុទិតស្ស ច ចោទកស្ស ច|
      block |សហសា វោហារំ មា បធារេសិ|
      block |ចោទកោ អាហ អាបន្នោតិ|
      block |ចុទិតកោ អាហ អនាបន្នោតិ។|
      block |ឧភោ អនុក្ខិបន្តោ បដិញ្ញានុសន្ធិតេន ការយេ|
      block |បដិញ្ញា លជ្ជីសុ កតា អលជ្ជីសុ ឯវំ ន វិជ្ជតិ|
      block |ពហុម្បិ អលជ្ជី ភាសេយ្យ វត្តានុសន្ធិតេន ការយេ។|
      block |អលជ្ជី កីទិសោ ហោតិ បដិញ្ញា យស្ស ន រូហតិ|
      block |ឯតញ្ច តាហំ បុច្ឆាមិ កីទិសោ វុច្ចតិ អលជ្ជី បុគ្គលោ។|
      block |សញ្ចិច្ច អាបត្តិំ អាបជ្ជតិ អាបត្តិំ បរិគូហតិ|
      block |អគតិគមនញ្ច គច្ឆតិ ឯទិសោ វុច្ចតិ អលជ្ជីបុគ្គលោ។|
      block |សច្ចំ អហម្បិ ជានាមិ ឯទិសោ វុច្ចតិ អលជ្ជីបុគ្គលោ|
      block |អញ្ញញ្ច តាហំ បុច្ឆាមិ កីទិសោ វុច្ចតិ លជ្ជីបុគ្គលោ។|
      block |សញ្ចិច្ច អាបត្តិំ នាបជ្ជតិ អាបត្តិំ ន បរិគូហតិ|
      block |អគតិគមនំ ន គច្ឆតិ ឯទិសោ វុច្ចតិ លជ្ជីបុគ្គលោ។|
      block |សច្ចំ អហម្បិ ជានាមិ ឯទិសោ វុច្ចតិ លជ្ជីបុគ្គលោ|
      block |អញ្ញញ្ច តាហំ បុច្ឆាមិ កីទិសោ វុច្ចតិ អធម្មចោទកោ។|
      block |អកាលេ ចោទេតិ អភូតេន|
      block |ផរុសេន អនត្ថសំហិតេន|
      block |ទោសន្តរោ ចោទេតិ នោ មេត្តាចិត្តោ|
      block |ឯទិសោ វុច្ចតិ អធម្មចោទកោ។|
      block |សច្ចំ អហម្បិ ជានាមិ ឯទិសោ វុច្ចតិ អធម្មចោទកោ|
      block |អញ្ញញ្ច តាហំ បុច្ឆាមិ កីទិសោ វុច្ចតិ ធម្មចោទកោ។|
      block |កាលេន ចោទេតិ ភូតេន សណ្ហេន អត្ថសំហិតេន|
      block |មេត្តាចិត្តោ ចោទេតិ នោ ទោសន្តរោ|
      block |ឯទិសោ វុច្ចតិ ធម្មចោទកោ។|
      block |សច្ចំ អហម្បិ ជានាមិ ឯទិសោ វុច្ចតិ ធម្មចោទកោ|
      block |អញ្ញញ្ច តាហំ បុច្ឆាមិ កីទិសោ វុច្ចតិ ពាលចោទកោ។|
      block |បុព្ពាបរំ ន ជានាតិ បុព្ពាបរស្ស អកោវិទោ|
      block |អនុសន្ធិវចនបថំ ន ជានាតិ|
      block |អនុសន្ធិវចនបថស្ស អកោវិទោ|
      block |ឯទិសោ វុច្ចតិ ពាលចោទកោ។|
      block |សច្ចំ អហម្បិ ជានាមិ ឯទិសោ វុច្ចតិ ពាលចោទកោ|
      block |អញ្ញញ្ច តាហំ បុច្ឆាមិ កីទិសោ វុច្ចតិ បណ្ឌិតចោទកោ។|
      block |បុព្ពាបរម្បិ ជានាតិ បុព្ពាបរស្ស កោវិទោ|
      block |អនុសន្ធិវចនបថំ ជានាតិ អនុសន្ធិវចនបថស្ស កោវិទោ|
      block |ឯទិសោ វុច្ចតិ បណ្ឌិតចោទកោ។|
      block |សច្ចំ អហម្បិ ជានាមិ ឯទិសោ វុច្ចតិ បណ្ឌិតចោទកោ|
      block |អញ្ញញ្ច តាហំ បុច្ឆាមិ ចោទនា កិន្តិ វុច្ចតិ។|
      block |សីលវិបត្តិយា ចោទេតិ អថោ អាចារទិដ្ឋិយា|
      block |អាជីវេនបិ ចោទេតិ ចោទនា តេន វុច្ចតីតិ។|
    stand |អបរំ គាថាសង្គណិកំ និដ្ឋិតំ។|
