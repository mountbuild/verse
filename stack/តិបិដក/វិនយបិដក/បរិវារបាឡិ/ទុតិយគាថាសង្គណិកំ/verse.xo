block |ទុតិយគាថាសង្គណិកំ|
  block |១។ កាយិកាទិអាបត្តិ|
    count |៤៧៤|, |កតិ អាបត្តិយោ កាយិកា កតិ វាចសិកា កតា។|
    block
      block |ឆាទេន្តស្ស កតិ អាបត្តិយោ កតិ សំសគ្គបច្ចយា។|
      block |ឆាបត្តិយោ កាយិកា ឆ វាចសិកា កតា|
      block |ឆាទេន្តស្ស តិស្សោ អាបត្តិយោ បញ្ច សំសគ្គបច្ចយា។|
      block |អរុណុគ្គេ កតិ អាបត្តិយោ កតិ យាវតតិយកា|
      block |កតេត្ថ អដ្ឋ វត្ថុកា កតិហិ សព្ពសង្គហោ។|
      block |អរុណុគ្គេ តិស្សោ អាបត្តិយោ ទ្វេ យាវតតិយកា|
      block |ឯកេត្ថ អដ្ឋ វត្ថុកា ឯកេន សព្ពសង្គហោ។|
      block |វិនយស្ស កតិ មូលានិ យានិ ពុទ្ធេន បញ្ញត្តា|
      block |វិនយគរុកា កតិ វុត្តា ទុដ្ឋុល្លច្ឆាទនា កតិ។|
      block |វិនយស្ស ទ្វេ មូលានិ យានិ ពុទ្ធេន បញ្ញត្តា|
      block |វិនយគរុកា ទ្វេ វុត្តា ទ្វេ ទុដ្ឋុល្លច្ឆាទនា។|
      block |គាមន្តរេ កតិ អាបត្តិយោ កតិ នទិបារបច្ចយា|
      block |កតិមំសេសុ ថុល្លច្ចយំ កតិមំសេសុ ទុក្កដំ។|
      block |គាមន្តរេ ចតស្សោ អាបត្តិយោ ចតស្សោ នទិបារបច្ចយា|
      block |ឯកមំសេ ថុល្លច្ចយំ នវមំសេសុ ទុក្កដំ។|
      block |កតិ វាចសិកា រត្តិំ កតិ វាចសិកា ទិវា|
      block |ទទមានស្ស កតិ អាបត្តិយោ បដិគ្គណ្ហន្តស្ស កិត្តកា។|
      block |ទ្វេ វាចសិកា រត្តិំ ទ្វេ វាចសិកា ទិវា|
      block |ទទមានស្ស តិស្សោ អាបត្តិយោ ចត្តារោ ច បដិគ្គហេ។|
  block |២។ ទេសនាគាមិនិយាទិអាបត្តិ|
    count |៤៧៥|
      block |កតិ ទេសនាគាមិនិយោ កតិ សប្បដិកម្មា កតា|
      block |កតេត្ថ អប្បដិកម្មា វុត្តា ពុទ្ធេនាទិច្ចពន្ធុនា។|
      block |បញ្ច ទេសនាគាមិនិយោ ឆ សប្បដិកម្មា កតា|
      block |ឯកេត្ថ អប្បដិកម្មា វុត្តា ពុទ្ធេនាទិច្ចពន្ធុនា។|
      block |វិនយគរុកា កតិ វុត្តា កាយវាចសិកានិ ច|
      block |កតិ វិកាលេ ធញ្ញរសោ កតិ ញត្តិចតុត្ថេន សម្មុតិ។|
      block |វិនយគរុកា ទ្វេ វុត្តា កាយវាចសិកានិ ច|
      block |ឯកោ វិកាលេ ធញ្ញរសោ ឯកា ញត្តិចតុត្ថេន សម្មុតិ។|
      block |បារាជិកា កាយិកា កតិ កតិ សំវាសកភូមិយោ|
      block |កតិនំ រត្តិច្ឆេទោ បញ្ញត្តា ទ្វង្គុលា កតិ។|
      block |បារាជិកា កាយិកា ទ្វេ ទ្វេ សំវាសកភូមិយោ|
      block |ទ្វិន្នំ រត្តិច្ឆេទោ បញ្ញត្តា ទ្វង្គុលា ទុវេ។|
      block |កតត្តានំ វធិត្វាន កតិហិ សង្ឃោ ភិជ្ជតិ|
      block |កតេត្ថ បឋមាបត្តិកា ញត្តិយា ករណា កតិ។|
      block |ទ្វេ អត្តានំ វធិត្វាន ទ្វីហិ សង្ឃោ ភិជ្ជតិ|
      block |ទ្វេត្ថ បឋមាបត្តិកា ញត្តិយា ករណា ទុវេ។|
      block |បាណាតិបាតេ កតិ អាបត្តិយោ វាចា បារាជិកា កតិ|
      block |ឱភាសនា កតិ វុត្តា សញ្ចរិត្តេន វា កតិ។|
      block |បាណាតិបាតេ តិស្សោ អាបត្តិយោ|
      block |វាចា បារាជិកា តយោ|
      block |ឱភាសនា តយោ វុត្តា|
      block |សញ្ចរិត្តេន វា តយោ។|
      block |កតិ បុគ្គលា ន ឧបសម្បាទេតព្ពា កតិ កម្មានំ សង្គហា|
      block |នាសិតកា កតិ វុត្តា កតិនំ ឯកវាចិកា។|
      block |តយោ បុគ្គលា ន ឧបសម្បាទេតព្ពា តយោ កម្មានំ សង្គហា|
      block |នាសិតកា តយោ វុត្តា តិណ្ណន្នំ ឯកវាចិកា។|
      block |អទិន្នាទានេ កតិ អាបត្តិយោ កតិ មេថុនបច្ចយា|
      block |ឆិន្ទន្តស្ស កតិ អាបត្តិយោ កតិ ឆឌ្ឌិតបច្ចយា។|
      block |អទិន្នាទានេ តិស្សោ អាបត្តិយោ ចតស្សោ មេថុនបច្ចយា|
      block |ឆិន្ទន្តស្ស តិស្សោ អាបត្តិយោ បញ្ច ឆឌ្ឌិតបច្ចយា។|
      block |ភិក្ខុនោវាទកវគ្គស្មិំ បាចិត្តិយេន ទុក្កដា|
      block |កតេត្ថ នវកា វុត្តា កតិនំ ចីវរេន ច។|
      block |ភិក្ខុនោវាទកវគ្គស្មិំ បាចិត្តិយេន ទុក្កដា កតា|
      block |ចតុរេត្ថ នវកា វុត្តា ទ្វិន្នំ ចីវរេន ច។|
      block |ភិក្ខុនីនញ្ច អក្ខាតា បាដិទេសនិយា កតិ|
      block |ភុញ្ជន្តាមកធញ្ញេន បាចិត្តិយេន ទុក្កដា កតិ។|
      block |ភិក្ខុនីនញ្ច អក្ខាតា អដ្ឋ បាដិទេសនីយា កតា|
      block |ភុញ្ជន្តាមកធញ្ញេន បាចិត្តិយេន ទុក្កដា កតា។|
      block |គច្ឆន្តស្ស កតិ អាបត្តិយោ ឋិតស្ស ចាបិ កិត្តកា|
      block |និសិន្នស្ស កតិ អាបត្តិយោ និបន្នស្សាបិ កិត្តកា។|
      block |គច្ឆន្តស្ស ចតស្សោ អាបត្តិយោ ឋិតស្ស ចាបិ តត្តកា|
      block |និសិន្នស្ស ចតស្សោ អាបត្តិយោ និបន្នស្សាបិ តត្តកា។|
  block |៣។ បាចិត្តិយំ|
    count |៤៧៦|
      block |កតិ បាចិត្តិយានិ សព្ពានិ នានាវត្ថុកានិ|
      block |អបុព្ពំ អចរិមំ អាបជ្ជេយ្យ ឯកតោ។|
      block |បញ្ច បាចិត្តិយានិ សព្ពានិ នានាវត្ថុកានិ|
      block |អបុព្ពំ អចរិមំ អាបជ្ជេយ្យ ឯកតោ។|
      block |កតិ បាចិត្តិយានិ សព្ពានិ នានាវត្ថុកានិ|
      block |អបុព្ពំ អចរិមំ អាបជ្ជេយ្យ ឯកតោ។|
      block |ន បាចិត្តិយានិ សព្ពានិ នានាវត្ថុកានិ|
      block |អបុព្ពំ អចរិមំ អាបជ្ជេយ្យ ឯកតោ។|
      block |កតិ បាចិត្តិយានិ សព្ពានិ នានាវត្ថុកានិ|
      block |កតិ វាចាយ ទេសេយ្យ វុត្តា អាទិច្ចពន្ធុនា។|
      block |បញ្ច បាចិត្តិយានិ សព្ពានិ នានាវត្ថុកានិ|
      block |ឯកវាចាយ ទេសេយ្យ វុត្តា អាទិច្ចពន្ធុនា។|
      block |កតិ បាចិត្តិយានិ សព្ពានិ នានាវត្ថុកានិ|
      block |កតិ វាចាយ ទេសេយ្យ វុត្តា អាទិច្ចពន្ធុនា។|
      block |នវ បាចិត្តិយានិ សព្ពានិ នានាវត្ថុកានិ|
      block |ឯកវាចាយ ទេសេយ្យ វុត្តា អាទិច្ចពន្ធុនា។|
      block |កតិ បាចិត្តិយានិ សព្ពានិ នានាវត្ថុកានិ|
      block |កិញ្ច កិត្តេត្វា ទេសេយ្យ វុត្តា អាទិច្ចពន្ធុនា។|
      block |បញ្ច បាចិត្តិយានិ សព្ពានិ នានាវត្ថុកានិ|
      block |វត្ថុំ កិត្តេត្វា ទេសេយ្យ វុត្តា អាទិច្ចពន្ធុនា។|
      block |កតិ បាចិត្តិយានិ សព្ពានិ នានាវត្ថុកានិ|
      block |កិញ្ច កិត្តេត្វា ទេសេយ្យ វុត្តា អាទិច្ចពន្ធុនា។|
      block |នវ បាចិត្តិយានិ សព្ពានិ នានាវត្ថុកានិ|
      block |វត្ថុំ កិត្តេត្វា ទេសេយ្យ វុត្តា អាទិច្ចពន្ធុនា។|
      block |យាវតតិយកេ កតិ អាបត្តិយោ កតិ វោហារបច្ចយា|
      block |ខាទន្តស្ស កតិ អាបត្តិយោ កតិ ភោជនបច្ចយា។|
      block |យាវតតិយកេ តិស្សោ អាបត្តិយោ ឆ វោហារបច្ចយា|
      block |ខាទន្តស្ស តិស្សោ អាបត្តិយោ បញ្ច ភោជនបច្ចយា។|
      block |សព្ពា យាវតតិយកា កតិ ឋានានិ គច្ឆន្តិ|
      block |កតិនញ្ចេវ អាបត្តិ កតិនំ អធិករណេន ច។|
      block |សព្ពា យាវតតិយកា បញ្ច ឋានានិ គច្ឆន្តិ|
      block |បញ្ចន្នញ្ចេវ អាបត្តិ បញ្ចន្នំ អធិករណេន ច។|
      block |កតិនំ វិនិច្ឆយោ ហោតិ កតិនំ វូបសមេន ច|
      block |កតិនញ្ចេវ អនាបត្តិ កតិហិ ឋានេហិ សោភតិ។|
      block |បញ្ចន្នំ វិនិច្ឆយោ ហោតិ បញ្ចន្នំ វូបសមេន ច|
      block |បញ្ចន្នញ្ចេវ អនាបត្តិ តីហិ ឋានេហិ សោភតិ។|
      block |កតិ កាយិកា រត្តិំ កតិ កាយិកា ទិវា|
      block |និជ្ឈាយន្តស្ស កតិ អាបត្តិ កតិ បិណ្ឌបាតបច្ចយា។|
      block |ទ្វេ កាយិកា រត្តិំ ទ្វេ កាយិកា ទិវា|
      block |និជ្ឈាយន្តស្ស ឯកា អាបត្តិ ឯកា បិណ្ឌបាតបច្ចយា។|
      block |កតានិសំសេ សម្បស្សំ បរេសំ សទ្ធាយ ទេសយេ|
      block |ឧក្ខិត្តកា កតិ វុត្តា កតិ សម្មាវត្តនា។|
      block |អដ្ឋានិសំសេ សម្បស្សំ បរេសំ សទ្ធាយ ទេសយេ|
      block |ឧក្ខិត្តកា តយោ វុត្តា តេចត្តាលីស សម្មាវត្តនា។|
      block |កតិ ឋានេ មុសាវាទោ កតិ បរមន្តិ វុច្ចតិ|
      block |កតិ បាដិទេសនីយា កតិនំ ទេសនាយ ច។|
      block |បញ្ច ឋានេ មុសាវាទោ ចុទ្ទស បរមន្តិ វុច្ចតិ|
      block |ទ្វាទស បាដិទេសនីយា ចតុន្នំ ទេសនាយ ច។|
      block |កតង្គិកោ មុសាវាទោ កតិ ឧបោសថង្គានិ|
      block |កតិ ទូតេយ្យង្គានិ កតិ តិត្ថិយវត្តនា។|
      block |អដ្ឋង្គិកោ មុសាវាទោ អដ្ឋ ឧបោសថង្គានិ|
      block |អដ្ឋ ទូតេយ្យង្គានិ អដ្ឋ តិត្ថិយវត្តនា។|
      block |កតិវាចិកា ឧបសម្បទា កតិនំ បច្ចុដ្ឋាតព្ពំ|
      block |កតិនំ អាសនំ ទាតព្ពំ ភិក្ខុនោវាទកោ កតិហិ។|
      block |អដ្ឋវាចិកា ឧបសម្បទា អដ្ឋន្នំ បច្ចុដ្ឋាតព្ពំ|
      block |អដ្ឋន្នំ អាសនំ ទាតព្ពំ ភិក្ខុនោវាទកោ អដ្ឋហិ។|
      block |កតិនំ ឆេជ្ជំ ហោតិ កតិនំ ថុល្លច្ចយំ|
      block |កតិនញ្ចេវ អនាបត្តិ សព្ពេសំ ឯកវត្ថុកា។|
      block |ឯកស្ស ឆេជ្ជំ ហោតិ ចតុន្នំ ថុល្លច្ចយំ|
      block |ចតុន្នញ្ចេវ អនាបត្តិ សព្ពេសំ ឯកវត្ថុកា។|
      block |កតិ អាឃាតវត្ថូនិ កតិហិ សង្ឃោ ភិជ្ជតិ|
      block |កតេត្ថ បឋមាបត្តិកា ញត្តិយា ករណា កតិ។|
      block |នវ អាឃាតវត្ថូនិ នវហិ សង្ឃោ ភិជ្ជតិ|
      block |នវេត្ថ បឋមាបត្តិកា ញត្តិយា ករណា នវ។|
  block |៤។ អវន្ទនីយបុគ្គលាទិ|
    count |៤៧៧|
      block |កតិ បុគ្គលា នាភិវាទេតព្ពា អញ្ជលិសាមិចេន ច|
      block |កតិនំ ទុក្កដំ ហោតិ កតិ ចីវរធារណា។|
      block |ទស បុគ្គលា នាភិវាទេតព្ពា អញ្ជលិសាមិចេន ច|
      block |ទសន្នំ ទុក្កដំ ហោតិ ទស ចីវរធារណា។|
      block |កតិនំ វស្សំវុដ្ឋានំ ទាតព្ពំ ឥធ ចីវរំ|
      block |កតិនំ ភន្តេ ទាតព្ពំ កតិនញ្ចេវ ន ទាតព្ពំ។|
      block |បញ្ចន្នំ វស្សំវុដ្ឋានំ ទាតព្ពំ ឥធ ចីវរំ|
      block |សត្តន្នំ សន្តេ ទាតព្ពំ សោឡសន្នំ ន ទាតព្ពំ។|
      block |កតិសតំ រត្តិសតំ អាបត្តិយោ ឆាទយិត្វាន|
      block |កតិ រត្តិយោ វសិត្វាន មុច្ចេយ្យ បារិវាសិកោ។|
      block |ទសសតំ រត្តិសតំ អាបត្តិយោ ឆាទយិត្វាន|
      block |ទស រត្តិយោ វសិត្វាន មុច្ចេយ្យ បារិវាសិកោ។|
      block |កតិ កម្មទោសា វុត្តា ពុទ្ធេនាទិច្ចពន្ធុនា|
      block |ចម្បាយំ វិនយវត្ថុស្មិំ សព្ពេវ អធម្មិកា កតិ។|
      block |ទ្វាទស កម្មទោសា វុត្តា ពុទ្ធេនាទិច្ចពន្ធុនា|
      block |ចម្បាយំ វិនយវត្ថុស្មិំ សព្ពេវ អធម្មិកា កតា។|
      block |កតិ កម្មសម្បត្តិយោ វុត្តា ពុទ្ធេនាទិច្ចពន្ធុនា|
      block |ចម្បាយំ វិនយវត្ថុស្មិំ សព្ពេវ ធម្មិកា កតិ។|
      block |ចតស្សោ កម្មសម្បត្តិយោ វុត្តា ពុទ្ធេនាទិច្ចពន្ធុនា|
      block |ចម្បាយំ វិនយវត្ថុស្មិំ សព្ពេវ ធម្មិកា កតា។|
      block |កតិ កម្មានិ វុត្តានិ ពុទ្ធេនាទិច្ចពន្ធុនា|
      block |ចម្បាយំ វិនយវត្ថុស្មិំ ធម្មិកា អធម្មិកា កតិ។|
      block |ឆ កម្មានិ វុត្តានិ ពុទ្ធេនាទិច្ចពន្ធុនា|
      block |ចម្បាយំ វិនយវត្ថុស្មិំ ឯកេត្ថ ធម្មិកា កតា|
      block |បញ្ច អធម្មិកា វុត្តា ពុទ្ធេនាទិច្ចពន្ធុនា។|
      block |កតិ កម្មានិ វុត្តានិ ពុទ្ធេនាទិច្ចពន្ធុនា|
      block |ចម្បាយំ វិនយវត្ថុស្មិំ ធម្មិកា អធម្មិកា កតិ។|
      block |ចត្តារិ កម្មានិ វុត្តានិ ពុទ្ធេនាទិច្ចពន្ធុនា|
      block |ចម្បាយំ វិនយវត្ថុស្មិំ ឯកេត្ថ ធម្មិកា កតា|
      block |តយោ អធម្មិកា វុត្តា ពុទ្ធេនាទិច្ចពន្ធុនា។|
      block |យំ ទេសិតំនន្តជិនេន តាទិនា|
      block |អាបត្តិក្ខន្ធានិ វិវេកទស្សិនា|
      block |កតេត្ថ សម្មន្តិ វិនា សមថេហិ|
      block |បុច្ឆាមិ តំ ព្រូហិ វិភង្គកោវិទ។|
      block |យំ ទេសិតំនន្តជិនេន តាទិនា|
      block |អាបត្តិក្ខន្ធានិ វិវេកទស្សិនា|
      block |ឯកេត្ថ សម្មតិ វិនា សមថេហិ|
      block |ឯតំ តេ អក្ខាមិ វិភង្គកោវិទ។|
      block |កតិ អាបាយិកា វុត្តា ពុទ្ធេនាទិច្ចពន្ធុនា|
      block |វិនយំ បដិជានន្តស្ស វិនយានិ សុណោម តេ។|
      block |ឆឩនទិយឌ្ឍសតា វុត្តា ពុទ្ធេនាទិច្ចពន្ធុនា|
      block |អាបាយិកា នេរយិកា កប្បដ្ឋា សង្ឃភេទកា|
      block |វិនយំ បដិជានន្តស្ស វិនយានិ សុណោហិ មេ។|
      block |កតិ នាបាយិកា វុត្តា ពុទ្ធេនាទិច្ចពន្ធុនា|
      block |វិនយំ បដិជានន្តស្ស វិនយានិ សុណោម តេ។|
      block |អដ្ឋារស នាបាយិកា វុត្តា ពុទ្ធេនាទិច្ចពន្ធុនា|
      block |វិនយំ បដិជានន្តស្ស វិនយានិ សុណោហិ មេ។|
      block |កតិ អដ្ឋកា វុត្តា ពុទ្ធេនាទិច្ចពន្ធុនា|
      block |វិនយំ បដិជានន្តស្ស វិនយានិ សុណោម តេ។|
      block |អដ្ឋារស អដ្ឋកា វុត្តា ពុទ្ធេនាទិច្ចពន្ធុនា|
      block |វិនយំ បដិជានន្តស្ស វិនយានិ សុណោហិ មេ។|
  block |៥។ សោឡសកម្មាទិ|
    count |៤៧៨|
      block |កតិ កម្មានិ វុត្តានិ ពុទ្ធេនាទិច្ចពន្ធុនា|
      block |វិនយំ បដិជានន្តស្ស វិនយានិ សុណោម តេ។|
      block |សោឡស កម្មានិ វុត្តានិ ពុទ្ធេនាទិច្ចពន្ធុនា|
      block |វិនយំ បដិជានន្តស្ស វិនយានិ សុណោហិ មេ។|
      block |កតិ កម្មទោសា វុត្តា ពុទ្ធេនាទិច្ចពន្ធុនា|
      block |វិនយំ បដិជានន្តស្ស វិនយានិ សុណោម តេ។|
      block |ទ្វាទស កម្មទោសា វុត្តា ពុទ្ធេនាទិច្ចពន្ធុនា|
      block |វិនយំ បដិជានន្តស្ស វិនយានិ សុណោហិ មេ។|
      block |កតិ កម្មសម្បត្តិយោ វុត្តា ពុទ្ធេនាទិច្ចពន្ធុនា|
      block |វិនយំ បដិជានន្តស្ស វិនយានិ សុណោម តេ។|
      block |ចតស្សោ កម្មសម្បត្តិយោ វុត្តា ពុទ្ធេនាទិច្ចពន្ធុនា|
      block |វិនយំ បដិជានន្តស្ស វិនយានិ សុណោហិ មេ។|
      block |កតិ កម្មានិ វុត្តានិ ពុទ្ធេនាទិច្ចពន្ធុនា|
      block |វិនយំ បដិជានន្តស្ស វិនយានិ សុណោម តេ។|
      block |ឆ កម្មានិ វុត្តានិ ពុទ្ធេនាទិច្ចពន្ធុនា|
      block |វិនយំ បដិជានន្តស្ស វិនយានិ សុណោហិ មេ។|
      block |កតិ កម្មានិ វុត្តានិ ពុទ្ធេនាទិច្ចពន្ធុនា|
      block |វិនយំ បដិជានន្តស្ស វិនយានិ សុណោម តេ។|
      block |ចត្តារិ កម្មានិ វុត្តានិ ពុទ្ធេនាទិច្ចពន្ធុនា|
      block |វិនយំ បដិជានន្តស្ស វិនយានិ សុណោហិ មេ។|
      block |កតិ បារាជិកា វុត្តា ពុទ្ធេនាទិច្ចពន្ធុនា|
      block |វិនយំ បដិជានន្តស្ស វិនយានិ សុណោម តេ។|
      block |អដ្ឋ បារាជិកា វុត្តា ពុទ្ធេនាទិច្ចពន្ធុនា|
      block |វិនយំ បដិជានន្តស្ស វិនយានិ សុណោហិ មេ។|
      block |កតិ សង្ឃាទិសេសា វុត្តា ពុទ្ធេនាទិច្ចពន្ធុនា|
      block |វិនយំ បដិជានន្តស្ស វិនយានិ សុណោម តេ។|
      block |តេវីស សង្ឃាទិសេសា វុត្តា ពុទ្ធេនាទិច្ចពន្ធុនា|
      block |វិនយំ បដិជានន្តស្ស វិនយានិ សុណោហិ មេ។|
      block |កតិ អនិយតា វុត្តា ពុទ្ធេនាទិច្ចពន្ធុនា|
      block |វិនយំ បដិជានន្តស្ស វិនយានិ សុណោម តេ។|
      block |ទ្វេ អនិយតា វុត្តា ពុទ្ធេនាទិច្ចពន្ធុនា|
      block |វិនយំ បដិជានន្តស្ស វិនយានិ សុណោហិ មេ។|
      block |កតិ និស្សគ្គិយា វុត្តា ពុទ្ធេនាទិច្ចពន្ធុនា|
      block |វិនយំ បដិជានន្តស្ស វិនយានិ សុណោម តេ។|
      block |ទ្វេចត្តាលីស និស្សគ្គិយា វុត្តា ពុទ្ធេនាទិច្ចពន្ធុនា|
      block |វិនយំ បដិជានន្តស្ស វិនយានិ សុណោហិ មេ។|
      block |កតិ បាចិត្តិយា វុត្តា ពុទ្ធេនាទិច្ចពន្ធុនា|
      block |វិនយំ បដិជានន្តស្ស វិនយានិ សុណោម តេ។|
      block |អដ្ឋាសីតិសតំ បាចិត្តិយា វុត្តា ពុទ្ធេនាទិច្ចពន្ធុនា|
      block |វិនយំ បដិជានន្តស្ស វិនយានិ សុណោហិ មេ។|
      block |កតិ បាដិទេសនីយា វុត្តា ពុទ្ធេនាទិច្ចពន្ធុនា|
      block |វិនយំ បដិជានន្តស្ស វិនយានិ សុណោម តេ។|
      block |ទ្វាទស បាដិទេសនីយា វុត្តា ពុទ្ធេនាទិច្ចពន្ធុនា|
      block |វិនយំ បដិជានន្តស្ស វិនយានិ សុណោហិ មេ។|
      block |កតិ សេខិយា វុត្តា ពុទ្ធេនាទិច្ចពន្ធុនា|
      block |វិនយំ បដិជានន្តស្ស វិនយានិ សុណោម តេ។|
      block |បញ្ចសត្តតិ សេខិយា វុត្តា ពុទ្ធេនាទិច្ចពន្ធុនា|
      block |វិនយំ បដិជានន្តស្ស វិនយានិ សុណោហិ មេ។|
      block |យាវ សុបុច្ឆិតំ តយា យាវ សុវិស្សជ្ជិតំ មយា|
      block |បុច្ឆាវិស្សជ្ជនាយ វា នត្ថិ កិញ្ចិ អសុត្តកន្តិ។|
    stand |ទុតិយគាថាសង្គណិកំ និដ្ឋិតំ។|
