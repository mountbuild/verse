block |மெத்தெய்யவக்கோ|
  block |திஸ்ஸமெத்தெய்யத்தேரஅபதானங்|
    count |1|
      block |பப்பாரகூடங் நிஸ்ஸாய ஸோபிதோ நாம தாபஸோ|
      block |பவத்தபலங் புஞ்ஜித்வா வஸதி பப்பதந்தரே|
    count |2|
      block |அக்கிங் தாருங் ஆஹரித்வா உஜ்ஜாலேஸிங் அஹங் ததா|
      block |உத்தமத்தங் கவேஸந்தோ ப்ரஹ்மலோகூபபத்தியா|
    count |3|
      block |பதுமுத்தரோ லோகவிதூ ஆஹுதீனங் படிக்கஹோ|
      block |மமுத்தரிதுகாமோ ஸோ ஆகச்சி மம ஸந்திகே|
    count |4|
      block |கிங் கரோஸி மஹாபுஞ்ஞ தேஹி மே அக்கிதாருகங்|
      block |அஹமக்கிங் பரிசரே ததோ மே ஸுத்தி ஹோஹிதி|
    count |5|
      block |ஸுபத்தகோ த்வங் மனுஜே தேவதே த்வங் பஜானஸி|
      block |துவங் அக்கிங் பரிசர ஹந்த தே அக்கிதாருகங்|
    count |6|
      block |ததோ கட்டங் கஹெத்வான அக்கிங் உஜ்ஜாலயீ ஜினோ|
      block |ந தத்த கட்டங் பஜ்ஜாயி பாடிஹேரங் மஹேஸினோ|
    count |7|
      block |ந தே அக்கி பஜ்ஜலதி ஆஹுதீ தே ந விஜ்ஜதி|
      block |நிரத்தகங் வதங் துய்ஹங் அக்கிங் பரிசரஸ்ஸு மே|
    count |8|
      block |கீதிஸோ ஸோ மஹாவீர அக்கி தவ பவுச்சதி|
      block |மய்ஹம்பி கதயஸ்ஸேதங் உபோ பரிசராமஸே|
    count |9|
      block |ஹேதுதம்மனிரோதாய கிலேஸஸமணாய ச|
      block |இஸ்ஸாமச்சரியங் ஹித்வா தயோ ஏதே மமாஹுதீ|
    count |10|
      block |கீதிஸோ த்வங் மஹாவீர கதங் கொத்தோஸி மாரிஸ|
      block |ஆசாரபடிபத்தி தே பாள்ஹங் கோ மம ருச்சதி|
    count |11|
      block |கத்தியம்ஹி குலே ஜாதோ அபிஞ்ஞாபாரமிங் கதோ|
      block |ஸப்பாஸவபரிக்கீணோ நத்தி தானி புனப்பவோ|
    count |12|
      block |யதி புத்தோஸி ஸப்பஞ்ஞூ பபங்கர தமோனுத|
      block |நமஸ்ஸிஸ்ஸாமி தங் தேவ துக்கஸ்ஸந்தகரோ துவங்|
    count |13|
      block |பத்தரித்வாஜினசம்மங் நிஸீதனமதாஸஹங்|
      block |நிஸீத நாத ஸப்பஞ்ஞு உபட்டிஸ்ஸாமஹங் துவங்|
    count |14|
      block |நிஸீதி பகவா தத்த அஜினம்ஹி ஸுவித்ததே|
      block |நிமந்தயித்வா ஸம்புத்தங் பப்பதங் அகமாஸஹங்|
    count |15|
      block |காரிபாரஞ்ச பூரெத்வா திந்துகபலமாஹரிங்|
      block |மதுனா யோஜயித்வான பலங் புத்தஸ்ஸதாஸஹங்|
    count |16|
      block |மம நிஜ்ஜாயமானஸ்ஸ பரிபுஞ்ஜி ததா ஜினோ|
      block |தத்த சித்தங் பஸாதேஸிங் பெக்கந்தோ லோகனாயகங்|
    count |17|
      block |பதுமுத்தரோ லோகவிதூ ஆஹுதீனங் படிக்கஹோ|
      block |மமஸ்ஸமே நிஸீதித்வா இமா காதா அபாஸத|
    count |18|
      block |யோ மங் பலேன தப்பேஸி பஸன்னோ ஸேஹி பாணிபி|
      block |தமஹங் கித்தயிஸ்ஸாமி ஸுணாத மம பாஸதோ|
    count |19|
      block |பஞ்சவீஸதிக்கத்துங் ஸோ தேவரஜ்ஜங் கரிஸ்ஸதி|
      block |ஸஹஸ்ஸக்கத்துங் ராஜா ச சக்கவத்தீ பவிஸ்ஸதி|
    count |20|
      block |தஸ்ஸ ஸங்கப்பமஞ்ஞாய புப்பகம்மஸமங்கினோ|
      block |அன்னங் பானஞ்ச வத்தஞ்ச ஸயனஞ்ச மஹாரஹங்|
    count |21|
      block |புஞ்ஞகம்மேன ஸங்யுத்தா நிப்பத்திஸ்ஸந்தி தாவதே|
      block |ஸதா பமுதிதோ சாயங் பவிஸ்ஸதி அனாமயோ|
    count |22|
      block |உபபஜ்ஜதி யங் யோனிங் தேவத்தங் அத மானுஸங்|
      block |ஸப்பத்த ஸுகிதோ ஹுத்வா மனுஸ்ஸத்தங் கமிஸ்ஸதி|
    count |23|
      block |அஜ்ஜாயகோ மந்ததரோ திண்ணங் வேதான பாரகூ|
      block |ஸம்புத்தங் உபகந்த்வான அரஹா ஸோ பவிஸ்ஸதி|
    count |24|
      block |யதோ ஸராமி அத்தானங் யதோ பத்தொஸ்மி விஞ்ஞுதங்|
      block |போகே மே ஊனதா நத்தி பலதானஸ்ஸிதங் பலங்|
    count |25|
      block |வரதம்மமனுப்பத்தோ ராகதோஸே ஸமூஹனிங்|
      block |ஸப்பாஸவபரிக்கீணோ நத்தி தானி புனப்பவோ|
    count |26|
      block |கிலேஸா ஜாபிதா மய்ஹங் பவா ஸப்பே ஸமூஹதா|
      block |நாகோவ பந்தனங் செத்வா விஹராமி அனாஸவோ|
    count |27|
      block |ஸ்வாகதங் வத மே ஆஸி மம புத்தஸ்ஸ ஸந்திகே|
      block |திஸ்ஸோ விஜ்ஜா அனுப்பத்தா கதங் புத்தஸ்ஸ ஸாஸனங்|
    count |28|
      block |படிஸம்பிதா சதஸ்ஸோ விமொக்காபி ச அட்டிமே|
      block |சளபிஞ்ஞா ஸச்சிகதா கதங் புத்தஸ்ஸ ஸாஸனங்|
    block |இத்தங் ஸுதங் ஆயஸ்மா திஸ்ஸமெத்தெய்யோ தேரோ இமா காதாயோ அபாஸித்தாதி|
    stand |திஸ்ஸமெத்தெய்யத்தேரஸ்ஸாபதானங் படமங்|
  block |புண்ணகத்தேரஅபதானங்|
    count |29|
      block |பப்பாரகூடங் நிஸ்ஸாய ஸயம்பூ அபராஜிதோ|
      block |ஆபாதிகோ ச ஸோ புத்தோ வஸதி பப்பதந்தரே|
    count |30|
      block |மம அஸ்ஸமஸாமந்தா பனாதோ ஆஸி தாவதே|
      block |புத்தே நிப்பாயமானம்ஹி ஆலோகோ உதபஜ்ஜத|
    count |31|
      block |யாவதா வனஸண்டஸ்மிங் அச்சகோகதரச்சகா|
      block |வாளா ச கேஸரீ ஸப்பே அபிகஜ்ஜிங்ஸு தாவதே|
    count |32|
      block |உப்பாதங் தமஹங் திஸ்வா பப்பாரங் அகமாஸஹங்|
      block |தத்தத்தஸ்ஸாஸிங் ஸம்புத்தங் நிப்புதங் அபராஜிதங்|
    count |33|
      block |ஸுபுல்லங் ஸாலராஜங்வ ஸதரங்ஸிங்வ உக்கதங்|
      block |வீதச்சிகங்வ அங்காரங் நிப்புதங் அபராஜிதங்|
    count |34|
      block |திணங் கட்டஞ்ச பூரெத்வா சிதகங் தத்தகாஸஹங்|
      block |சிதகங் ஸுகதங் கத்வா ஸரீரங் ஜாபயிங் அஹங்|
    count |35|
      block |ஸரீரங் ஜாபயித்வான கந்ததோயங் ஸமோகிரிங்|
      block |அந்தலிக்கே டிதோ யக்கோ நாமமக்கஹி தாவதே|
    count |36|
      block |யங் பூரிதங் தயா கிச்சங் ஸயம்புஸ்ஸ மஹேஸினோ|
      block |புண்ணகோ நாம நாமேன ஸதா ஹோஹி துவங் முனே|
    count |37|
      block |தம்ஹா காயா சவித்வான தேவலோகங் அகச்சஹங்|
      block |தத்த திப்பமயோ கந்தோ அந்தலிக்கா பவஸ்ஸதி|
    count |38|
      block |தத்ராபி நாமதெய்யங் மே புண்ணகோதி அஹூ ததா|
      block |தேவபூதோ மனுஸ்ஸோ வா ஸங்கப்பங் பூரயாமஹங்|
    count |39|
      block |இதங் பச்சிமகங் மய்ஹங் சரிமோ வத்ததே பவோ|
      block |இதாபி புண்ணகோ நாம நாமதெய்யங் பகாஸதி|
    count |40|
      block |தோஸயித்வான ஸம்புத்தங் கோதமங் ஸக்யபுங்கவங்|
      block |ஸப்பாஸவே பரிஞ்ஞாய விஹராமி அனாஸவோ|
    count |41|
      block |ஏகனவுதிதோ கப்பே யங் கம்மமகரிங் ததா|
      block |துக்கதிங் நாபிஜானாமி தனுகிச்சஸ்ஸிதங் பலங்|
    count |42|
      block |கிலேஸா ஜாபிதா மய்ஹங்பே விஹராமி அனாஸவோ|
    count |43|
      block |ஸ்வாகதங் வத மே ஆஸிபே கதங் புத்தஸ்ஸ ஸாஸனங்|
    count |44|
      block |படிஸம்பிதா சதஸ்ஸோபே கதங் புத்தஸ்ஸ ஸாஸனங்|
    block |இத்தங் ஸுதங் ஆயஸ்மா புண்ணகோ தேரோ இமா காதாயோ அபாஸித்தாதி|
    stand |புண்ணகத்தேரஸ்ஸாபதானங் துதியங்|
  block |மெத்தகுத்தேரஅபதானங்|
    count |45|
      block |ஹிமவந்தஸ்ஸாவிதூரே அஸோகோ நாம பப்பதோ|
      block |தத்தாஸி அஸ்ஸமோ மய்ஹங் விஸ்ஸகம்மேன மாபிதோ|
    count |46|
      block |ஸுமேதோ நாம ஸம்புத்தோ அக்கோ காருணிகோ முனி|
      block |நிவாஸயித்வா புப்பண்ஹே பிண்டாய மே உபாகமி|
    count |47|
      block |உபாகதங் மஹாவீரங் ஸுமேதங் லோகனாயகங்|
      block |பக்கய்ஹ ஸுகதபத்தங் ஸப்பிதேலங் அபூரயிங்|
    count |48|
      block |தத்வானஹங் புத்தஸெட்டே ஸுமேதே லோகனாயகே|
      block |அஞ்ஜலிங் பக்கஹெத்வான பிய்யோ ஹாஸங் ஜனேஸஹங்|
    count |49|
      block |இமினா ஸப்பிதானேன சேதனாபணிதீஹி ச|
      block |தேவபூதோ மனுஸ்ஸோ வா லபாமி விபுலங் ஸுகங்|
    count |50|
      block |வினிபாதங் விவஜ்ஜெத்வா ஸங்ஸராமி பவாபவே|
      block |தத்த சித்தங் பணிதித்வா லபாமி அசலங் பதங்|
    count |51|
      block |லாபா துய்ஹங் ஸுலத்தங் தே யங் மங் அத்தக்கி ப்ராஹ்மண|
      block |மம தஸ்ஸனமாகம்ம அரஹத்தங் பவிஸ்ஸதி|
    count |52|
      block |விஸ்ஸத்தோ ஹோஹி மா பாயி அதிகந்த்வா மஹாயஸங்|
      block |மமஞ்ஹி ஸப்பிங் தத்வான பரிமொக்கஸி ஜாதியா|
    count |53|
      block |இமினா ஸப்பிதானேன சேதனாபணிதீஹி ச|
      block |தேவபூதோ மனுஸ்ஸோ வா லபஸே விபுலங் ஸுகங்|
    count |54|
      block |இமினா ஸப்பிதானேன மெத்தசித்தவதாய ச|
      block |அட்டாரஸே கப்பஸதே தேவலோகே ரமிஸ்ஸஸி|
    count |55|
      block |அட்டதிங்ஸதிக்கத்துஞ்ச தேவராஜா பவிஸ்ஸஸி|
      block |பதேஸரஜ்ஜங் விபுலங் கணனாதோ அஸங்கியங்|
    count |56|
      block |ஏகபஞ்ஞாஸக்கத்துஞ்ச சக்கவத்தீ பவிஸ்ஸஸி|
      block |சாதுரந்தோ விஜிதாவீ ஜம்புமண்டஸ்ஸ இஸ்ஸரோ|
    count |57|
      block |மஹாஸமுத்தோவக்கோபோ துத்தரோ பதவீ யதா|
      block |ஏவமேவ ச தே போகா அப்பமெய்யா பவிஸ்ஸரே|
    count |58|
      block |ஸட்டிகோடீ ஹிரஞ்ஞஸ்ஸ சஜித்வா பப்பஜிங் அஹங்|
      block |கிங் குஸலங் கவேஸந்தோ பாவரிங் உபஸங்கமிங்|
    count |59|
      block |தத்த மந்தே அதீயாமி சளங்கங் நாம லக்கணங்|
      block |தமந்தகாரங் விதமங் உப்பஜ்ஜி த்வங் மஹாமுனி|
    count |60|
      block |தவ தஸ்ஸனகாமோஹங் ஆகதொம்ஹி மஹாமுனி|
      block |தவ தம்மங் ஸுணித்வான பத்தொம்ஹி அசலங் பதங்|
    count |61|
      block |திங்ஸகப்பஸஹஸ்ஸம்ஹி ஸப்பிங் புத்தஸ்ஸதாஸஹங்|
      block |எத்தந்தரே நாபிஜானே ஸப்பிங் விஞ்ஞாபிதங் மயா|
    count |62|
      block |மம ஸங்கப்பமஞ்ஞாய உப்பஜ்ஜதி யதிச்சகங்|
      block |சித்தமஞ்ஞாய நிப்பத்தங் ஸப்பே ஸந்தப்பயாமஹங்|
    count |63|
      block |அஹோ புத்தா அஹோ தம்மா அஹோ நோ ஸத்து ஸம்பதா|
      block |தோகஞ்ஹி ஸப்பிங் தத்வான அப்பமெய்யங் லபாமஹங்|
    count |64|
      block |மஹாஸமுத்தே உதகங் யாவதா நேருபஸ்ஸதோ|
      block |மம ஸப்பிங் உபாதாய கலபாகங் ந ஹெஸ்ஸதி|
    count |65|
      block |யாவதா சக்கவாளஸ்ஸ கரியந்தஸ்ஸ ராஸிதோ|
      block |மம நிப்பத்தவத்தானங் ஓகாஸோ ஸோ ந ஸம்மதி|
    count |66|
      block |பப்பதராஜா ஹிமவா பவரோபி ஸிலுச்சயோ|
      block |மமானுலித்தகந்தஸ்ஸ உபனிதிங் ந ஹெஸ்ஸதி|
    count |67|
      block |வத்தங் கந்தஞ்ச ஸப்பிஞ்ச அஞ்ஞஞ்ச திட்டதம்மிகங்|
      block |அஸங்கதஞ்ச நிப்பானங் ஸப்பிதானஸ்ஸிதங் பலங்|
    count |68|
      block |ஸதிபட்டானஸயனோ ஸமாதிஜானகோசரோ|
      block |பொஜ்ஜங்கபோஜனோ அஜ்ஜ ஸப்பிதானஸ்ஸிதங் பலங்|
    count |69|
      block |கிலேஸா ஜாபிதா மய்ஹங்பே விஹராமி அனாஸவோ|
    count |70|
      block |ஸ்வாகதங் வத மே ஆஸிபே கதங் புத்தஸ்ஸ ஸாஸனங்|
    count |71|
      block |படிஸம்பிதா சதஸ்ஸோபே கதங் புத்தஸ்ஸ ஸாஸனங்|
    stand |இத்தங் ஸுதங் ஆயஸ்மா மெத்தகூ தேரோ இமா காதாயோ|
    block |அபாஸித்தாதி|
    stand |மெத்தகுத்தேரஸ்ஸாபதானங் ததியங்|
  block |தோதகத்தேரஅபதானங்|
    count |72|
      block |கங்கா பாகீரதீ நாம ஹிமவந்தா பபாவிதா|
      block |ஹங்ஸவதியா த்வாரேன அனுஸந்ததி தாவதே|
    count |73|
      block |ஸோபிதோ நாம ஆராமோ கங்காகூலே ஸுமாபிதோ|
      block |தத்த பதுமுத்தரோ புத்தோ வஸதே லோகனாயகோ|
    count |74|
      block |திதஸேஹி யதா இந்தோ மனுஜேஹி புரக்கதோ|
      block |நிஸீதி தத்த பகவா அஸம்பீதோவ கேஸரீ|
    count |75|
      block |நகரே ஹங்ஸவதியா வஸாமி ப்ராஹ்மணோ அஹங்|
      block |சளங்கோ நாம நாமேன ஏவங்னாமோ மஹாமுனி|
    count |76|
      block |அட்டாரஸ ஸிஸ்ஸஸதா பரிவாரெந்தி மங் ததா|
      block |தேஹி ஸிஸ்ஸேஹி ஸமிதோ கங்காதீரங் உபாகமிங்|
    count |77|
      block |தத்தத்தஸாஸிங் ஸமணே நிக்குஹே தோதபாபகே|
      block |பாகீரதிங் தரந்தேஹங் ஏவங் சிந்தேஸி தாவதே|
    count |78|
      block |ஸாயங் பாதங் தரந்தாமே புத்தபுத்தா மஹாயஸா|
      block |விஹேஸயந்தி அத்தானங் தேஸங் அத்தா விஹஞ்ஞதி|
    count |79|
      block |ஸதேவகஸ்ஸ லோகஸ்ஸ புத்தோ அக்கோ பவுச்சதி|
      block |நத்தி மே தக்கிணே காரங் கதிமக்கவிஸோதனங்|
    count |80|
      block |யங்னூன புத்தஸெட்டஸ்ஸ ஸேதுங் கங்காய காரயே|
      block |காராபெத்வா இமங் கம்மங் ஸந்தராமி இமங் பவங்|
    count |81|
      block |ஸதஸஹஸ்ஸங் தத்வான ஸேதுங் காராபயிங் அஹங்|
      block |ஸத்தஹந்தோ கதங் காரங் விபுலங் மே பவிஸ்ஸதி|
    count |82|
      block |காராபெத்வான தங் ஸேதுங் உபேஸிங் லோகனாயகங்|
      block |ஸிரஸி அஞ்ஜலிங் கத்வா இமங் வசனமப்ரவிங்|
    count |83|
      block |ஸதஸஹஸ்ஸஸ்ஸ வயங் தத்வா காராபிதோ மயா|
      block |தவத்தாய மஹாஸேது படிக்கண்ஹ மஹாமுனே|
    count |84|
      block |பதுமுத்தரோ லோகவிதூ ஆஹுதீனங் படிக்கஹோ|
      block |பிக்குஸங்கே நிஸீதித்வா இமா காதா அபாஸத|
    count |85|
      block |யோ மே ஸேதுங் அகாரேஸி பஸன்னோ ஸேஹி பாணிபி|
      block |தமஹங் கித்தயிஸ்ஸாமி ஸுணாத மம பாஸதோ|
    stand |ஸேதுதானஆனிஸங்ஸோ|
    count |86|
      block |தரிதோ பப்பததோ வா ருக்கதோ பதிதோபியங்|
      block |சுதோபி லச்சதீ டானங் ஸேதுதானஸ்ஸிதங் பலங்|
    count |87|
      block |விரூள்ஹமூலஸந்தானங் நிக்ரோதமிவ மாலுதோ|
      block |அமித்தா நப்பஸஹந்தி ஸேதுதானஸ்ஸிதங் பலங்|
    count |88|
      block |நாஸ்ஸ சோரா பஸஹந்தி நாதிமஞ்ஞந்தி கத்தியா|
      block |ஸப்பே தரிஸ்ஸதாமித்தே ஸேதுதானஸ்ஸிதங் பலங்|
    count |89|
      block |அப்போகாஸகதங் ஸந்தங் கடினாதபதாபிதங்|
      block |புஞ்ஞகம்மேன ஸங்யுத்தங் ந பவிஸ்ஸதி வேதனா|
    count |90|
      block |தேவலோகே மனுஸ்ஸே வா ஹத்தியானங் ஸுனிம்மிதங்|
      block |தஸ்ஸ ஸங்கப்பமஞ்ஞாய நிப்பத்திஸ்ஸதி தாவதே|
    count |91|
      block |ஸஹஸ்ஸஸ்ஸா வாதஜவா ஸிந்தவா ஸீகவாஹனா|
      block |ஸாயங் பாதங் உபெஸ்ஸந்தி ஸேதுதானஸ்ஸிதங் பலங்|
    count |92|
      block |ஆகந்த்வான மனுஸ்ஸத்தங் ஸுகிதோயங் பவிஸ்ஸதி|
      block |வேஹாஸங் மனுஜஸ்ஸேவ ஹத்தியானங் பவிஸ்ஸதி|
    count |93|
      block |கப்பஸதஸஹஸ்ஸம்ஹி ஓக்காககுலஸம்பவோ|
      block |கோதமோ நாம கொத்தேன ஸத்தா லோகே பவிஸ்ஸதி|
    count |94|
      block |தஸ்ஸ தம்மேஸு தாயாதோ ஓரஸோ தம்மனிம்மிதோ|
      block |ஸப்பாஸவே பரிஞ்ஞாய நிப்பாயிஸ்ஸதினாஸவோ|
    count |95|
      block |அஹோ மே ஸுகதங் கம்மங் ஜலஜுத்தமனாமகே|
      block |தத்த காரங் கரித்வான பத்தோஹங் ஆஸவக்கயங்|
    count |96|
      block |பதானங் பஹிதத்தொம்ஹி உபஸந்தோ நிரூபதி|
      block |நாகோவ பந்தனங் செத்வா விஹராமி அனாஸவோ|
    count |97|
      block |கிலேஸா ஜாபிதா மய்ஹங்பே விஹராமி அனாஸவோ|
    count |98|
      block |ஸ்வாகதங் வத மே ஆஸிபே கதங் புத்தஸ்ஸ ஸாஸனங்|
    count |99|
      block |படிஸம்பிதா சதஸ்ஸோபே கதங் புத்தஸ்ஸ ஸாஸனங்|
    block |இத்தங் ஸுதங் ஆயஸ்மா தோதகோ தேரோ இமா காதாயோ அபாஸித்தாதி|
    stand |தோதகத்தேரஸ்ஸாபதானங் சதுத்தங்|
  block |உபஸீவத்தேரஅபதானங்|
    count |100|
      block |ஹிமவந்தஸ்ஸாவிதூரே அனோமோ நாம பப்பதோ|
      block |அஸ்ஸமோ ஸுகதோ மய்ஹங் பண்ணஸாலா ஸுமாபிதா|
    count |101|
      block |நதீ ச ஸந்ததீ தத்த ஸுபதித்தா மனோரமா|
      block |அனூபதித்தே ஜாயந்தி பதுமுப்பலகா பஹூ|
    count |102|
      block |பாடீனா பாவுஸா மச்சா பலஜா முஞ்ஜரோஹிதா|
      block |மச்சகச்சபஸஞ்சன்னா நதிகா ஸந்ததே ததா|
    count |103|
      block |திமிரா புப்பிதா தத்த அஸோகா குத்தமாலகா|
      block |புன்னாகா கிரிபுன்னாகா ஸம்பவந்தி மமஸ்ஸமங்|
    count |104|
      block |குடஜா புப்பிதா தத்த திணஸூலவனானி ச|
      block |ஸாலா ச ஸளலா தத்த சம்பகா புப்பிதா பஹூ|
    count |105|
      block |அஜ்ஜுனா அதிமுத்தா ச மஹானாமா ச புப்பிதா|
      block |அஸனா மதுகந்தீ ச புப்பிதா தே மமஸ்ஸமே|
    count |106|
      block |உத்தாலகா பாடலிகா யூதிகா ச பியங்குகா|
      block |பிம்பிஜாலகஸஞ்சன்னா ஸமந்தா அட்டயோஜனங்|
    count |107|
      block |மாதக்காரா ஸத்தலியோ பாடலீ ஸிந்துவாரகா|
      block |அங்கோலகா பஹூ தத்த தாலகுட்டி ச புப்பிதா|
      block |ஸேலெய்யகா பஹூ தத்த புப்பிதா மம அஸ்ஸமே|
    count |108|
      block |ஏதேஸு புப்பஜாதேஸு ஸோபந்தி பாதபா பஹூ|
      block |ஸமந்தா தேன கந்தேன வாயதே மம அஸ்ஸமோ|
    count |109|
      block |ஹரீதகா ஆமலகா அம்பஜம்புவிபீதகா|
      block |கோலா பல்லாதகா பில்லா பாருஸகபலானி ச|
    count |110|
      block |திந்துகா ச பியாலா ச மதுகா காஸுமாரயோ|
      block |லபுஜா பனஸா தத்த கதலீ பதரீபலா|
    count |111|
      block |அம்பாடகா பஹூ தத்த வல்லிகாரபலானி ச|
      block |பீஜபூரஸபாரியோ பலிதா மம அஸ்ஸமே|
    count |112|
      block |ஆளகா இஸிமுக்கா ச ததோ மோதபலா பஹூ|
      block |அவடா பக்கபரிதா பிலக்குதும்பரானி ச|
    count |113|
      block |பிப்பிலீ மரீசா தத்த நிக்ரோதா ச கபித்தனா|
      block |உதும்பரகா பஹவோ கண்டுபண்ணா ச ஹரியோ|
    count |114|
      block |ஏதே சஞ்ஞே ச பஹவோ பலிதா அஸ்ஸமே மம|
      block |புப்பருக்காபி பஹவோ புப்பிதா மம அஸ்ஸமே|
    count |115|
      block |ஆலுவா ச களம்பா ச பிளாலீ தக்கலானி ச|
      block |ஆலகா தாலகா சேவ விஜ்ஜந்தி அஸ்ஸமே மம|
    count |116|
      block |அஸ்ஸமஸ்ஸாவிதூரே மே மஹாஜாதஸ்ஸரோ அஹு|
      block |அச்சோதகோ ஸீதஜலோ ஸுபதித்தோ மனோரமோ|
    count |117|
      block |பதுமுப்பலா பஹூ தத்த புண்டரீகஸமாயுதா|
      block |மந்தாலகேஹி ஸஞ்சன்னா நானாகந்தஸமேரிதா|
    count |118|
      block |கப்பங் கண்ஹந்தி பதுமா அஞ்ஞே புப்பந்தி கேஸரீ|
      block |ஓபுப்பபத்தா திட்டந்தி பதுமாகண்ணிகா பஹூ|
    count |119|
      block |மது பிஸம்ஹா ஸவதி கீரங் ஸப்பி முலாளிபி|
      block |ஸமந்தா தேன கந்தேன நானாகந்தஸமேரிதா|
    count |120|
      block |குமுதா அம்பகந்தி ச நயிதா திஸ்ஸரே பஹூ|
      block |ஜாதஸ்ஸரஸ்ஸானுகூலங் கேதகா புப்பிதா பஹூ|
    count |121|
      block |ஸுபுல்லா பந்துஜீவா ச ஸேதவாரீ ஸுகந்திகா|
      block |கும்பிலா ஸுஸுமாரா ச கஹகா தத்த ஜாயரே|
    count |122|
      block |உக்காஹகா அஜகரா தத்த ஜாதஸ்ஸரே பஹூ|
      block |பாடீனா பாவுஸா மச்சா பலஜா முஞ்ஜரோஹிதா|
    count |123|
      block |மச்சகச்சபஸஞ்சன்னா அதோ பபடகாஹி ச|
      block |பாரேவதா ரவிஹங்ஸா குகுத்தா ச நதீசரா|
    count |124|
      block |திந்திபா சக்கவாகா ச பம்பகா ஜீவஜீவகா|
      block |கலந்தகா உக்குஸா ச ஸேனகா உத்தரா பஹூ|
    count |125|
      block |கொட்டகா ஸுகபோதா ச துலியா சமரா பஹூ|
      block |காரேனியோ ச திலகா உபஜீவந்தி தங் ஸரங்|
    count |126|
      block |ஸீஹா ப்யக்கா ச தீபீ ச அச்சகோகதரச்சகா|
      block |வானரா கின்னரா சேவ திஸ்ஸந்தி மம அஸ்ஸமே|
    count |127|
      block |தானி கந்தானி காயந்தோ பக்கயந்தோ பலானஹங்|
      block |கந்தோதகங் பிவந்தோ ச வஸாமி மம அஸ்ஸமே|
    count |128|
      block |ஏணீமிகா வராஹா ச பஸதா குத்தரூபகா|
      block |அக்கிகா ஜோதிகா சேவ வஸந்தி மம அஸ்ஸமே|
    count |129|
      block |ஹங்ஸா கோஞ்சா மயூரா ச ஸாலிகாபி ச கோகிலா|
      block |மஜ்ஜாரிகா பஹூ தத்த கோஸிகா பொட்டஸீஸகா|
    count |130|
      block |பிஸாசா தானவா சேவ கும்பண்டா ரக்கஸா பஹூ|
      block |கருளா பன்னகா சேவ வஸந்தி மம அஸ்ஸமே|
    count |131|
      block |மஹானுபாவா இஸயோ ஸந்தசித்தா ஸமாஹிதா|
      block |கமண்டலுதரா ஸப்பே அஜினுத்தரவாஸனா|
      block |ஜடாபாரபரிதாவ வஸந்தி மம அஸ்ஸமே|
    count |132|
      block |யுகமத்தஞ்ச பெக்கந்தா நிபகா ஸந்தவுத்தினோ|
      block |லாபாலாபேன ஸந்துட்டா வஸந்தி மம அஸ்ஸமே|
    count |133|
      block |வாகசீரங் துனந்தா தே போடெந்தாஜினசம்மகங்|
      block |ஸபலேஹி உபத்தத்தா கச்சந்தி அம்பரே ததா|
    count |134|
      block |ந தே தகங் ஆஹரந்தி கட்டங் வா அக்கிதாருகங்|
      block |ஸயஞ்ச உபஸம்பன்னா பாடிஹீரஸ்ஸிதங் பலங்|
    count |135|
      block |லோஹதோணிங் கஹெத்வான வனமஜ்ஜே வஸந்தி தே|
      block |குஞ்ஜராவ மஹானாகா அஸம்பீதாவ கேஸரீ|
    count |136|
      block |அஞ்ஞே கச்சந்தி கோயானங் அஞ்ஞே புப்பவிதேஹகங்|
      block |அஞ்ஞே ச உத்தரகுருங் ஸகங் பலமவஸ்ஸிதா|
    count |137|
      block |ததோ பிண்டங் ஆஹரித்வா பரிபுஞ்ஜந்தி ஏகதோ|
      block |ஸப்பேஸங் பக்கமந்தானங் உக்கதேஜான தாதினங்|
    count |138|
      block |அஜினசம்மஸத்தேன வனங் ஸத்தாயதே ததா|
      block |ஏதிஸா தே மஹாவீர ஸிஸ்ஸா உக்கதபா மம|
    count |139|
      block |பரிவுதோ அஹங் தேஹி வஸாமி மம அஸ்ஸமே|
      block |தோஸிதா ஸககம்மேன வினீதாபி ஸமாகதா|
    count |140|
      block |ஆராதயிங்ஸு மங் ஏதே ஸககம்மாபிலாஸினோ|
      block |ஸீலவந்தோ ச நிபகா அப்பமஞ்ஞாஸு கோவிதா|
    count |141|
      block |பதுமுத்தரோ லோகவிதூ ஆஹுதீனங் படிக்கஹோ|
      block |ஸமயங் ஸங்விதித்வான உபகச்சி வினாயகோ|
    count |142|
      block |உபகந்த்வான ஸம்புத்தோ ஆதாபீ நிபகோ முனி|
      block |பத்தங் பக்கய்ஹ ஸம்புத்தோ பிக்காய மமுபாகமி|
    count |143|
      block |உபாகதங் மஹாவீரங் ஜலஜுத்தமனாயகங்|
      block |திணஸந்தரங் பஞ்ஞாபெத்வா ஸாலபுப்பேஹி ஓகிரிங்|
    count |144|
      block |நிஸாதெத்வான ஸம்புத்தங் ஹட்டோ ஸங்விக்கமானஸோ|
      block |கிப்பங் பப்பதமாருய்ஹ அகளுங் அக்கஹிங் அஹங்|
    count |145|
      block |கும்பமத்தங் கஹெத்வான பனஸங் தேவகந்திகங்|
      block |கந்தே ஆரோபயித்வான உபகச்சிங் வினாயகங்|
    count |146|
      block |பலங் புத்தஸ்ஸ தத்வான அகளுங் அனுலிம்பஹங்|
      block |பஸன்னசித்தோ ஸுமனோ புத்தஸெட்டங் அவந்திஹங்|
    count |147|
      block |பதுமுத்தரோ லோகவிதூ ஆஹுதீனங் படிக்கஹோ|
      block |இஸிமஜ்ஜே நிஸீதித்வா இமா காதா அபாஸத|
    count |148|
      block |யோ மே பலஞ்ச அகளுங் ஆஸனஞ்ச அதாஸி மே|
      block |தமஹங் கித்தயிஸ்ஸாமி ஸுணாத மம பாஸதோ|
    count |149|
      block |காமே வா யதி வாரஞ்ஞே பப்பாரேஸு குஹாஸு வா|
      block |இமஸ்ஸ சித்தமஞ்ஞாய நிப்பத்திஸ்ஸதி போஜனங்|
    count |150|
      block |தேவலோகே மனுஸ்ஸே வா உபபன்னோ அயங் நரோ|
      block |போஜனேஹி ச வத்தேஹி பரிஸங் தப்பயிஸ்ஸதி|
    count |151|
      block |உபபஜ்ஜதி யங் யோனிங் தேவத்தங் அத மானுஸங்|
      block |அக்கோபபோகோ ஹுத்வான ஸங்ஸரிஸ்ஸதியங் நரோ|
    count |152|
      block |திங்ஸகப்பஸஹஸ்ஸானி தேவலோகே ரமிஸ்ஸதி|
      block |ஸஹஸ்ஸக்கத்துங் ராஜா ச சக்கவத்தீ பவிஸ்ஸதி|
    count |153|
      block |ஏகஸத்ததிக்கத்துஞ்ச தேவரஜ்ஜங் கரிஸ்ஸதி|
      block |பதேஸரஜ்ஜங் விபுலங் கணனாதோ அஸங்கியங்|
    count |154|
      block |கப்பஸதஸஹஸ்ஸம்ஹி ஓக்காககுலஸம்பவோ|
      block |கோதமோ நாம கொத்தேன ஸத்தா லோகே பவிஸ்ஸதி|
    count |155|
      block |தஸ்ஸ தம்மேஸு தாயாதோ ஓரஸோ தம்மனிம்மிதோ|
      block |ஸப்பாஸவே பரிஞ்ஞாய விஹரிஸ்ஸதினாஸவோ|
    count |156|
      block |ஸுலத்தலாபோ லத்தோ மே யோஹங் அத்தக்கிங் நாயகங்|
      block |திஸ்ஸோ விஜ்ஜா அனுப்பத்தா கதங் புத்தஸ்ஸ ஸாஸனங்|
    count |157|
      block |காமே வா யதி வாரஞ்ஞே பப்பாரேஸு குஹாஸு வா|
      block |மம ஸங்கப்பமஞ்ஞாய போஜனங் ஹோதி மே ஸதா|
    count |158|
      block |கிலேஸா ஜாபிதா மய்ஹங்பே விஹராமி அனாஸவோ|
    count |159|
      block |ஸ்வாகதங் வத மே ஆஸிபே கதங் புத்தஸ்ஸ ஸாஸனங்|
    count |160|
      block |படிஸம்பிதா சதஸ்ஸோபே கதங் புத்தஸ்ஸ ஸாஸனங்|
    block |இத்தங் ஸுதங் ஆயஸ்மா உபஸீவோ தேரோ இமா காதாயோ அபாஸித்தாதி|
    stand |உபஸீவத்தேரஸ்ஸாபதானங் பஞ்சமங்|
  block |நந்தகத்தேரஅபதானங்|
    count |161|
      block |மிகலுத்தோ புரே ஆஸிங் அரஞ்ஞே கானநே அஹங்|
      block |பஸதங் மிகமேஸந்தோ ஸயம்புங் அத்தஸங் அஹங்|
    count |162|
      block |அனுருத்தோ நாம ஸம்புத்தோ ஸயம்பூ அபராஜிதோ|
      block |விவேககாமோ ஸோ தீரோ வனமஜ்ஜோகஹீ ததா|
    count |163|
      block |சதுதண்டே கஹெத்வான சதுட்டானே டபேஸஹங்|
      block |மண்டபங் ஸுகதங் கத்வா பத்மபுப்பேஹி சாதயிங்|
    count |164|
      block |மண்டபங் சாதயித்வான ஸயம்புங் அபிவாதயிங்|
      block |தனுங் தத்தேவ நிக்கிப்ப பப்பஜிங் அனகாரியங்|
    count |165|
      block |நசிரங் பப்பஜிதஸ்ஸ ப்யாதி மே உதபஜ்ஜத|
      block |புப்பகம்மங் ஸரித்வான தத்த காலங்கதோ அஹங்|
    count |166|
      block |புப்பகம்மேன ஸங்யுத்தோ துஸிதங் அகமாஸஹங்|
      block |தத்த ஸொண்ணமயங் ப்யம்ஹங் நிப்பத்ததி யதிச்சகங்|
    count |167|
      block |ஸஹஸ்ஸயுத்தங் ஹயவாஹிங் திப்பயானமதிட்டிதோ|
      block |ஆருஹித்வான தங் யானங் கச்சாமஹங் யதிச்சகங்|
    count |168|
      block |ததோ மே நிய்யமானஸ்ஸ தேவபூதஸ்ஸ மே ஸதோ|
      block |ஸமந்தா யோஜனஸதங் மண்டபோ மே தரீயதி|
    count |169|
      block |ஸயனேஹங் துவட்டாமி அச்சன்னே புப்பஸந்ததே|
      block |அந்தலிக்கா ச பதுமா வஸ்ஸந்தே நிச்சகாலிகங்|
    count |170|
      block |மரீசிகே பந்தமானே தப்பமானே ச ஆதபே|
      block |ந மங் தாபேதி ஆதாபோ மண்டபஸ்ஸ இதங் பலங்|
    count |171|
      block |துக்கதிங் ஸமதிக்கந்தோ அபாயா பிஹிதா மம|
      block |மண்டபே ருக்கமூலே வா ஸந்தாபோ மே ந விஜ்ஜதி|
    count |172|
      block |மஹீஸஞ்ஞங் அதிட்டாய லோணதோயங் தராமஹங்|
      block |தஸ்ஸ மே ஸுகதங் கம்மங் புத்தபூஜாயிதங் பலங்|
    count |173|
      block |அபதம்பி பதங் கத்வா கச்சாமி அனிலஞ்ஜஸே|
      block |அஹோ மே ஸுகதங் கம்மங் புத்தபூஜாயிதங் பலங்|
    count |174|
      block |புப்பேனிவாஸங் ஜானாமி திப்பசக்கு விஸோதிதங்|
      block |ஆஸவா மே பரிக்கீணா புத்தபூஜாயிதங் பலங்|
    count |175|
      block |ஜஹிதா புரிமா ஜாதி புத்தஸ்ஸ ஓரஸோ அஹங்|
      block |தாயாதொம்ஹி ச ஸத்தம்மே புத்தபூஜாயிதங் பலங்|
    count |176|
      block |ஆராதிதொம்ஹி ஸுகதங் கோதமங் ஸக்யபுங்கவங்|
      block |தம்மதஜோ தம்மதாயாதோ புத்தபூஜாயிதங் பலங்|
    count |177|
      block |உபட்டித்வான ஸம்புத்தங் கோதமங் ஸக்யபுங்கவங்|
      block |பாரங்கமனியங் மக்கங் அபுச்சிங் லோகனாயகங்|
    count |178|
      block |அஜ்ஜிட்டோ கதயீ புத்தோ கம்பீரங் நிபுணங் பதங்|
      block |தஸ்ஸாஹங் தம்மங் ஸுத்வான பத்தொம்ஹி ஆஸவக்கயங்|
    count |179|
      block |அஹோ மே ஸுகதங் கம்மங் பரிமுத்தொம்ஹி ஜாதியா|
      block |ஸப்பாஸவபரிக்கீணோ நத்தி தானி புனப்பவோ|
    count |180|
      block |கிலேஸா ஜாபிதா மய்ஹங்பே விஹராமி அனாஸவோ|
    count |181|
      block |ஸ்வாகதங் வத மே ஆஸிபே கதங் புத்தஸ்ஸ ஸாஸனங்|
    count |182|
      block |படிஸம்பிதா சதஸ்ஸோபே கதங் புத்தஸ்ஸ ஸாஸனங்|
    block |இத்தங் ஸுதங் ஆயஸ்மா நந்தகோ தேரோ இமா காதாயோ அபாஸித்தாதி|
    stand |நந்தகத்தேரஸ்ஸாபதானங் சட்டங்|
  block |ஹேமகத்தேரஅபதானங்|
    count |183|
      block |பப்பாரகூடங் நிஸ்ஸாய அனோமோ நாம தாபஸோ|
      block |அஸ்ஸமங் ஸுகதங் கத்வா பண்ணஸாலே வஸீ ததா|
    count |184|
      block |ஸித்தங் தஸ்ஸ தபோ கம்மங் ஸித்திபத்தோ ஸகே பலே|
      block |ஸகஸாமஞ்ஞவிக்கந்தோ ஆதாபீ நிபகோ முனி|
    count |185|
      block |விஸாரதோ ஸஸமயே பரவாதே ச கோவிதோ|
      block |பட்டோ பூமந்தலிக்கம்ஹி உப்பாதம்ஹி ச கோவிதோ|
    count |186|
      block |வீதஸோகோ நிராரம்போ அப்பாஹாரோ அலோலுபோ|
      block |லாபாலாபேன ஸந்துட்டோ ஜாயீ ஜானரதோ முனி|
    count |187|
      block |பியதஸ்ஸீ நாம ஸம்புத்தோ அக்கோ காருணிகோ முனி|
      block |ஸத்தே தாரேதுகாமோ ஸோ கருணாய பரீ ததா|
    count |188|
      block |போதனெய்யங் ஜனங் திஸ்வா பியதஸ்ஸீ மஹாமுனி|
      block |சக்கவாளஸஹஸ்ஸம்பி கந்த்வா ஓவததே முனி|
    count |189|
      block |மமுத்தரிதுகாமோ ஸோ மமஸ்ஸமமுபாகமி|
      block |ந திட்டோ மே ஜினோ புப்பே ந ஸுதோபி ச கஸ்ஸசி|
    count |190|
      block |உப்பாதா ஸுபினா மய்ஹங் லக்கணா ஸுப்பகாஸிதா|
      block |பட்டோ பூமந்தலிக்கம்ஹி நக்கத்தபதகோவிதோ|
    count |191|
      block |ஸோஹங் புத்தஸ்ஸ ஸுத்வான தத்த சித்தங் பஸாதயிங்|
      block |திட்டந்தோ வா நிஸின்னோ வா ஸராமி நிச்சகாலிகங்|
    count |192|
      block |மயி ஏவங் ஸரந்தம்ஹி பகவாபி அனுஸ்ஸரி|
      block |புத்தங் அனுஸ்ஸரந்தஸ்ஸ பீதி மே ஹோதி தாவதே|
    count |193|
      block |காலஞ்ச புனராகம்ம உபேஸி மங் மஹாமுனி|
      block |ஸம்பத்தேபி ந ஜானாமி அயங் புத்தோ மஹாமுனி|
    count |194|
      block |அனுகம்பகோ காருணிகோ பியதஸ்ஸீ மஹாமுனி|
      block |ஸஞ்ஜானாபேஸி அத்தானங் அஹங் புத்தோ ஸதேவகே|
    count |195|
      block |ஸஞ்ஜானித்வான ஸம்புத்தங் பியதஸ்ஸிங் மஹாமுனிங்|
      block |ஸகங் சித்தங் பஸாதெத்வா இதங் வசனமப்ரவிங்|
    count |196|
      block |அஞ்ஞே பீடே ச பல்லங்கே ஆஸந்தீஸு நிஸீதரே|
      block |துவம்பி ஸப்பதஸ்ஸாவீ நிஸீத ரதனாஸனே|
    count |197|
      block |ஸப்பரதனமயங் பீடங் நிம்மினித்வான தாவதே|
      block |பியதஸ்ஸிஸ்ஸ முனினோ அதாஸிங் இத்தினிம்மிதங்|
    count |198|
      block |ரதனே ச நிஸின்னஸ்ஸ பீடகே இத்தினிம்மிதே|
      block |கும்பமத்தங் ஜம்புபலங் அதாஸிங் தாவதே அஹங்|
    count |199|
      block |மம ஹாஸங் ஜனெத்வான பரிபுஞ்ஜி மஹாமுனி|
      block |ததா சித்தங் பஸாதெத்வா ஸத்தாரங் அபிவாதயிங்|
    count |200|
      block |பியதஸ்ஸீ து பகவா லோகஜெட்டோ நராஸபோ|
      block |ரதனாஸனமாஸீனோ இமா காதா அபாஸத|
    count |201|
      block |யோ மே ரதனமயங் பீடங் அமதஞ்ச பலங் அதா|
      block |தமஹங் கித்தயிஸ்ஸாமி ஸுணாத மம பாஸதோ|
    count |202|
      block |ஸத்தஸத்ததி கப்பானி தேவலோகே ரமிஸ்ஸதி|
      block |பஞ்சஸத்ததிக்கத்துஞ்ச சக்கவத்தீ பவிஸ்ஸதி|
    count |203|
      block |த்வத்திங்ஸக்கத்துங் தேவிந்தோ தேவரஜ்ஜங் கரிஸ்ஸதி|
      block |பதேஸரஜ்ஜங் விபுலங் கணனாதோ அஸங்கியங்|
    count |204|
      block |ஸொண்ணமயங் ரூபிமயங் பல்லங்கங் ஸுகதங் பஹுங்|
      block |லோஹிதங்கமயஞ்சேவ லச்சதி ரதனாமயங்|
    count |205|
      block |சங்கமந்தம்பி மனுஜங் புஞ்ஞகம்மஸமங்கினங்|
      block |பல்லங்கானி அனேகானி பரிவாரெஸ்ஸரே ததா|
    count |206|
      block |கூடாகாரா ச பாஸாதா ஸயனஞ்ச மஹாரஹங்|
      block |இமஸ்ஸ சித்தமஞ்ஞாய நிப்பத்திஸ்ஸந்தி தாவதே|
    count |207|
      block |ஸட்டி நாகஸஹஸ்ஸானி ஸப்பாலங்காரபூஸிதா|
      block |ஸுவண்ணகச்சா மாதங்கா ஹேமகப்பனவாஸஸா|
    count |208|
      block |ஆரூள்ஹா காமணீயேஹி தோமரங்குஸபாணிபி|
      block |இமங் பரிசரிஸ்ஸந்தி ரத்னபீடஸ்ஸிதங் பலங்|
    count |209|
      block |ஸட்டி அஸ்ஸஸஹஸ்ஸானி ஸப்பாலங்காரபூஸிதா|
      block |ஆஜானீயாவ ஜாதியா ஸிந்தவா ஸீகவாஹினோ|
    count |210|
      block |ஆரூள்ஹா காமணீயேஹி இல்லியாசாபதாரிபி|
      block |தேபிமங் பரிசரிஸ்ஸந்தி ரத்னபீடஸ்ஸிதங் பலங்|
    count |211|
      block |ஸட்டி ரதஸஹஸ்ஸானி ஸப்பாலங்காரபூஸிதா|
      block |தீபா அதோபி வேயக்கா ஸன்னத்தா உஸ்ஸிதத்தஜா|
    count |212|
      block |ஆரூள்ஹா காமணீயேஹி சாபஹத்தேஹி வம்மிபி|
      block |பரிவாரெஸ்ஸந்திமங் நிச்சங் ரத்னபீடஸ்ஸிதங் பலங்|
    count |213|
      block |ஸட்டி தேனுஸஹஸ்ஸானி தோஹஞ்ஞா புங்கவூஸபே|
      block |வச்சகே ஜனயிஸ்ஸந்தி ரத்னபீடஸ்ஸிதங் பலங்|
    count |214|
      block |ஸோளஸித்திஸஹஸ்ஸானி ஸப்பாலங்காரபூஸிதா|
      block |விசித்தவத்தாபரணா ஆமுக்கமணிகுண்டலா|
    count |215|
      block |அளாரபம்ஹா ஹஸுலா ஸுஸஞ்ஞா தனுமஜ்ஜிமா|
      block |பரிவாரெஸ்ஸந்திமங் நிச்சங் ரத்னபீடஸ்ஸிதங் பலங்|
    count |216|
      block |அட்டாரஸே கப்பஸதே கோதமோ நாம சக்குமா|
      block |தமந்தகாரங் விதமித்வா புத்தோ லோகே பவிஸ்ஸதி|
    count |217|
      block |தஸ்ஸ தஸ்ஸனமாகம்ம பப்பஜிஸ்ஸதிகிஞ்சனோ|
      block |தோஸயித்வான ஸத்தாரங் ஸாஸனேபிரமிஸ்ஸதி|
    count |218|
      block |தஸ்ஸ தம்மங் ஸுணித்வான கிலேஸே காதயிஸ்ஸதி|
      block |ஸப்பாஸவே பரிஞ்ஞாய நிப்பாயிஸ்ஸதினாஸவோ|
    count |219|
      block |வீரியங் மே துரதோரய்ஹங் யோகக்கேமாதிவாஹனங்|
      block |உத்தமத்தங் பத்தயந்தோ ஸாஸனே விஹராமஹங்|
    count |220|
      block |இதங் பச்சிமகங் மய்ஹங் சரிமோ வத்ததே பவோ|
      block |ஸப்பாஸவா பரிக்கீணா நத்தி தானி புனப்பவோ|
    count |221|
      block |கிலேஸா ஜாபிதா மய்ஹங்பே விஹராமி அனாஸவோ|
    count |222|
      block |ஸ்வாகதங் வத மே ஆஸிபே கதங் புத்தஸ்ஸ ஸாஸனங்|
    count |223|
      block |படிஸம்பிதா சதஸ்ஸோபே கதங் புத்தஸ்ஸ ஸாஸனங்|
      block |இத்தங் ஸுதங் ஆயஸ்மா ஹேமகோ தேரோ இமா காதாயோ அபாஸித்தாதி|
    stand |ஹேமகத்தேரஸ்ஸாபதானங் ஸத்தமங்|
    stand |ஸத்தரஸமங் பாணவாரங்|
  block |தோதெய்யத்தேரஅபதானங்|
    count |224|
      block |ராஜா அஜிதஞ்ஜயோ நாம கேதுமதீபுருத்தமே|
      block |ஸூரோ விக்கமஸம்பன்னோ புரமஜ்ஜாவஸீ ததா|
    count |225|
      block |தஸ்ஸ ரஞ்ஞோ பமத்தஸ்ஸ அடவியோ ஸமுட்டஹுங்|
      block |ஓதாரா துண்டிகா சேவ ரட்டங் வித்தங்ஸயுங் ததா|
    count |226|
      block |பச்சந்தே குபிதே கிப்பங் ஸன்னிபாதேஸிரிந்தமோ|
      block |படே சேவ பலத்தே ச அரிங் நிக்காஹயி ததா|
    count |227|
      block |ஹத்தாரோஹா அனீகட்டா ஸூரா ச சம்மயோதினோ|
      block |தனுக்கஹா ச உக்கா ச ஸப்பே ஸன்னிபதுங் ததா|
    count |228|
      block |ஆளாரிகா ச கப்பகா ந்ஹாபகா மாலகாரகா|
      block |ஸூரா விஜிதஸங்காமா ஸப்பே ஸன்னிபதுங் ததா|
    count |229|
      block |கக்கஹத்தா ச புரிஸா சாபஹத்தா ச வம்மினோ|
      block |லுத்தா விஜிதஸங்காமா ஸப்பே ஸன்னிபதுங் ததா|
    count |230|
      block |திதாபபின்னா மாதங்கா குஞ்ஜரா ஸட்டிஹாயனா|
      block |ஸுவண்ணகச்சாலங்காரா ஸப்பே ஸன்னிபதுங் ததா|
    count |231|
      block |கமா ஸீதஸ்ஸ உண்ஹஸ்ஸ உக்காருஹரணஸ்ஸ ச|
      block |யோதாஜீவா கதகம்மா ஸப்பே ஸன்னிபதுங் ததா|
    count |232|
      block |ஸங்கஸத்தங் பேரிஸத்தங் அதோ உதுஜ ஸத்தகங்|
      block |ஏதேஹி தே ஹாஸயந்தா ஸப்பே ஸன்னிபதுங் ததா|
    count |233|
      block |திஸூலகொந்திமந்தேஹி ச|
      block |கொட்டெந்தானங் நிபாதெந்தா ஸப்பே ஸன்னிபதுங் ததா|
    count |234|
      block |கிமேவாதினிஸாமெத்வா ஸராஜா அஜிதஞ்ஜயோ|
      block |ஸட்டி பாணஸஹஸ்ஸானி ஸூலே உத்தாஸயிங் ததா|
    count |235|
      block |ஸத்தங் மானுஸகாகங்ஸு அஹோ ராஜா அதம்மிகோ|
      block |நிரயே பச்சமானஸ்ஸ கதா அந்தோ பவிஸ்ஸதி|
    count |236|
      block |ஸயனேஹங் துவட்டெந்தோ பஸ்ஸாமி நிரயே ததா|
      block |ந ஸுபாமி திவாரத்திங் ஸூலேன தஜ்ஜயந்தி மங்|
    count |237|
      block |கிங் பமாதேன ரஜ்ஜேன வாஹனேன பலேன ச|
      block |ந தே பஹொந்தி தாரேதுங் தாபயந்தி மமங் ஸதா|
    count |238|
      block |கிங் மே புத்தேஹி தாரேஹி ரஜ்ஜேன ஸகலேன ச|
      block |யங்னூன பப்பஜெய்யாஹங் கதிமக்கங் விஸோதயே|
    count |239|
      block |ஸட்டி நாகஸஹஸ்ஸானி ஸப்பாலங்காரபூஸிதே|
      block |ஸுவண்ணகச்சே மாதங்கே ஹேமகப்பனவாஸஸே|
    count |240|
      block |ஆரூள்ஹே காமணீயேஹி தோமரங்குஸபாணிபி|
      block |ஸங்காமாவசரே டானே அனபெக்கோ விஹாயஹங்|
      block |ஸககம்மேன ஸந்தத்தோ நிக்கமிங் அனகாரியங்|
    count |241|
      block |ஸட்டி அஸ்ஸஸஹஸ்ஸானி ஸப்பாலங்காரபூஸிதே|
      block |ஆஜானீயேவ ஜாதியா ஸிந்தவே ஸீகவாஹனே|
    count |242|
      block |ஆரூள்ஹே காமணீயேஹி சாபஹத்தேஹி வம்மிபி|
      block |பஹாரெத்வான தே ஸப்பே நிக்கமிங் அனகாரியங்|
    count |243|
      block |ஸட்டி ரதஸஹஸ்ஸானி ஸப்பாலங்காரபூஸிதே|
      block |தீபே அதோபி வேயக்கே ஸன்னத்தே உஸ்ஸிதத்தஜே|
      block |தே ஸப்பே பரிஹாரெத்வா பப்பஜிங் அனகாரியங்|
    count |244|
      block |ஸட்டி தேனுஸஹஸ்ஸானி ஸப்பா கங்ஸூபதாரணா|
      block |தாயோபி சட்டயித்வான பப்பஜிங் அனகாரியங்|
    count |245|
      block |ஸட்டி இத்திஸஹஸ்ஸானி ஸப்பாலங்காரபூஸிதா|
      block |விசித்தவத்தாபரணா ஆமுக்கமணிகுண்டலா|
    count |246|
      block |அளாரபம்ஹா ஹஸுலா ஸுஸஞ்ஞா தனுமஜ்ஜிமா|
      block |தா ஹித்வா கந்தமானாயோ பப்பஜிங் அனகாரியங்|
    count |247|
      block |ஸட்டி காமஸஹஸ்ஸானி பரிபுண்ணானி ஸப்பஸோ|
      block |சட்டயித்வான தங் ரஜ்ஜங் பப்பஜிங் அனகாரியங்|
    count |248|
      block |நகரா நிக்கமித்வான ஹிமவந்தமுபாகமிங்|
      block |பாகீரதீனதீதீரே அஸ்ஸமங் மாபயிங் அஹங்|
    count |249|
      block |பண்ணஸாலங் கரித்வான அக்யாகாரங் அகாஸஹங்|
      block |ஆரத்தவீரியோ பஹிதத்தோ வஸாமி அஸ்ஸமே அஹங்|
    count |250|
      block |மண்டபே ருக்கமூலே வா ஸுஞ்ஞாகாரே ச ஜாயதோ|
      block |ந து விஜ்ஜதி தாஸோ மே ந பஸ்ஸே பயபேரவங்|
    count |251|
      block |ஸுமேதோ நாம ஸம்புத்தோ அக்கோ காருணிகோ முனி|
      block |ஞாணாலோகேன ஜோதந்தோ லோகே உப்பஜ்ஜி தாவதே|
    count |252|
      block |மம அஸ்ஸமஸாமந்தா யக்கோ ஆஸி மஹித்திகோ|
      block |புத்தஸெட்டம்ஹி உப்பன்னே ஆரோசேஸி மமங் ததா|
    count |253|
      block |புத்தோ லோகே ஸமுப்பன்னோ ஸுமேதோ நாம சக்குமா|
      block |தாரேதி ஜனதங் ஸப்பங் தம்பி ஸோ தாரயிஸ்ஸதி|
    count |254|
      block |யக்கஸ்ஸ வசனங் ஸுத்வா ஸங்விக்கோ ஆஸி தாவதே|
      block |புத்தோ புத்தோதி சிந்தெந்தோ அஸ்ஸமங் படிஸாமயிங்|
    count |255|
      block |அக்கிதாருஞ்ச சட்டெத்வா ஸங்ஸாமெத்வான ஸந்ததங்|
      block |அஸ்ஸமங் அபிவந்தித்வா நிக்கமிங் விபினா அஹங்|
    count |256|
      block |ததோ சந்தனமாதாய காமா காமங் புரா புரங்|
      block |தேவதேவங் கவேஸந்தோ உபகச்சிங் வினாயகங்|
    count |257|
      block |பகவா தம்ஹி ஸமயே ஸுமேதோ லோகனாயகோ|
      block |சதுஸச்சங் பகாஸெந்தோ போதேதி ஜனதங் பஹுங்|
    count |258|
      block |அஞ்ஜலிங் பக்கஹெத்வான ஸீஸே கத்வான சந்தனங்|
      block |ஸம்புத்தங் அபிவாதெத்வா இமா காதா அபாஸஹங்|
    count |259|
      block |வஸ்ஸிகே புப்பமானம்ஹி ஸந்திகே உபவாயதி|
      block |த்வங் வீர குணகந்தேன திஸா ஸப்பா பவாயஸி|
    count |260|
      block |சம்பகே நாகவனிகே அதிமுத்தககேதகே|
      block |ஸாலேஸு புப்பமானேஸு அனுவாதங் பவாயதி|
    count |261|
      block |தவ கந்தங் ஸுணித்வான ஹிமவந்தா இதாகமிங்|
      block |பூஜேமி தங் மஹாவீர லோகஜெட்ட மஹாயஸ|
    count |262|
      block |வரசந்தனேனானுலிம்பிங் ஸுமேதங் லோகனாயகங்|
      block |ஸகங் சித்தங் பஸாதெத்வா துண்ஹீ அட்டாஸி தாவதே|
    count |263|
      block |ஸுமேதோ நாம பகவா லோகஜெட்டோ நராஸபோ|
      block |பிக்குஸங்கே நிஸீதித்வா இமா காதா அபாஸத|
    count |264|
      block |யோ மே குணே பகித்தேஸி சந்தனஞ்ச அபூஜயி|
      block |தமஹங் கித்தயிஸ்ஸாமி ஸுணாத மம பாஸதோ|
    count |265|
      block |ஆதெய்யவாக்யவசனோ ப்ரஹ்மா உஜு பதாபவா|
      block |பஞ்சவீஸதிகப்பானி ஸப்பபாஸோ பவிஸ்ஸதி|
    count |266|
      block |சப்பீஸதிகப்பஸதே தேவலோகே ரமிஸ்ஸதி|
      block |ஸஹஸ்ஸக்கத்துங் ராஜா ச சக்கவத்தீ பவிஸ்ஸதி|
    count |267|
      block |தெத்திங்ஸக்கத்துங் தேவிந்தோ தேவரஜ்ஜங் கரிஸ்ஸதி|
      block |பதேஸரஜ்ஜங் விபுலங் கணனாதோ அஸங்கியங்|
    count |268|
      block |ததோ சுதோயங் மனுஜோ மனுஸ்ஸத்தங் கமிஸ்ஸதி|
      block |புஞ்ஞகம்மேன ஸங்யுத்தோ ப்ரஹ்மபந்து பவிஸ்ஸதி|
    count |269|
      block |அஜ்ஜாயகோ மந்ததரோ திண்ணங் வேதான பாரகூ|
      block |திலக்கணேன ஸம்பன்னோ பாவரீ நாம ப்ராஹ்மணோ|
    count |270|
      block |தஸ்ஸ ஸிஸ்ஸோ பவித்வான ஹெஸ்ஸதி மந்தபாரகூ|
      block |உபகந்த்வான ஸம்புத்தங் கோதமங் ஸக்யபுங்கவங்|
    count |271|
      block |புச்சித்வா நிபுணே பஞ்ஹே பாவயித்வான அஞ்ஜஸங்|
      block |ஸப்பாஸவே பரிஞ்ஞாய விஹரிஸ்ஸதினாஸவோ|
    count |272|
      block |திவிதக்கி நிப்புதா மய்ஹங் பவா ஸப்பே ஸமூஹதா|
      block |ஸப்பாஸவே பரிஞ்ஞாய விஹராமி அனாஸவோ|
    count |273|
      block |கிலேஸா ஜாபிதா மய்ஹங்பே விஹராமி அனாஸவோ|
    count |274|
      block |ஸ்வாகதங் வத மே ஆஸிபே கதங் புத்தஸ்ஸ ஸாஸனங்|
    count |275|
      block |படிஸம்பிதா சதஸ்ஸோபே கதங் புத்தஸ்ஸ ஸாஸனங்|
    block |இத்தங் ஸுதங் ஆயஸ்மா தோதெய்யோ தேரோ இமா காதாயோ அபாஸித்தாதி|
    stand |தோதெய்யத்தேரஸ்ஸாபதானங் அட்டமங்|
  block |ஜதுகண்ணித்தேரஅபதானங்|
    count |276|
      block |நகரே ஹங்ஸவதியா ஸெட்டிபுத்தோ அஹோஸஹங்|
      block |ஸமப்பிதோ காமகுணே பரிசாரேமஹங் ததா|
    count |277|
      block |ததோ பாஸாதமாருய்ஹ மஹாபோகே வலஞ்ஜகோ|
      block |தத்த நச்சேஹி கீதேஹி பரிசாரேமஹங் ததா|
    count |278|
      block |தூரியா ஆஹதா மய்ஹங் ஸம்மதாளஸமாஹிதா|
      block |நச்சந்தா இத்தியோ ஸப்பா ஹரந்தியேவ மே மனோ|
    count |279|
      block |சேலாபிகா லாமணிகா குஞ்ஜவாஸீ திமஜ்ஜிகா|
      block |லங்கிகா ஸோகஜ்ஜாயீ ச பரிவாரெந்தி மங் ஸதா|
    count |280|
      block |வேதாளினோ கும்பதூனீ நடா ச நச்சகா பஹூ|
      block |நடகா நாடகா சேவ பரிவாரெந்தி மங் ஸதா|
    count |281|
      block |கப்பகா ந்ஹாபகா ஸூதா மாலாகாரா ஸுபாஸகா|
      block |ஜல்லா மல்லா ச தே ஸப்பே பரிவாரெந்தி மங் ஸதா|
    count |282|
      block |ஏதேஸு கீளமானேஸு ஸிக்கிதே கதுபாஸனே|
      block |ரத்திந்திவங் ந ஜானாமி இந்தோவ திதஸங்கணே|
    count |283|
      block |அத்திகா பதிகா ஸப்பே யாசகா வரகா பஹூ|
      block |உபகச்சந்தி தே நிச்சங் பிக்கயந்தா மமங் கரங்|
    count |284|
      block |ஸமணா ப்ராஹ்மணா சேவ புஞ்ஞக்கெத்தா அனுத்தரா|
      block |வட்டயந்தா மமங் புஞ்ஞங் ஆகச்சந்தி மமங் கரங்|
    count |285|
      block |படகா லடுகா ஸப்பே நிகண்டா புப்பஸாடகா|
      block |தேதண்டிகா ஏகஸிகா ஆகச்சந்தி மமங் கரங்|
    count |286|
      block |ஆஜீவகா விலுத்தாவீ கோதம்மா தேவதம்மிகா|
      block |ரஜோஜல்லதரா ஏதே ஆகச்சந்தி மமங் கரங்|
    count |287|
      block |பரித்தகா ஸந்திபத்தா கோதபுக்கனிகா பஹூ|
      block |தபஸ்ஸீ வனசாரீ ச ஆகச்சந்தி மமங் கரங்|
    count |288|
      block |ஒட்டகா தமிளா சேவ ஸாகுளா மலவாளகா|
      block |ஸவரா யோனகா சேவ ஆகச்சந்தி மமங் கரங்|
    count |289|
      block |அந்தகா முண்டகா ஸப்பே கோடலா ஹனுவிந்தகா|
      block |ஆராவசீனரட்டா ச ஆகச்சந்தி மமங் கரங்|
    count |290|
      block |அலஸந்தகா பல்லவகா தம்மரா நிக்கமானுஸா|
      block |கேஹிகா சேதபுத்தா ச ஆகச்சந்தி மமங் கரங்|
    count |291|
      block |மாதுரகா கோஸலகா கலிங்கா ஹத்திபோரிகா|
      block |இஸிண்டா மக்கலா சேவ ஆகச்சந்தி மமங் கரங்|
    count |292|
      block |சேலாவகா ஆரப்பா ச ஓகுள்ஹா மேகலா பஹூ|
      block |குத்தகா ஸுத்தகா சேவ ஆகச்சந்தி மமங் கரங்|
    count |293|
      block |ரோஹணா ஸிந்தவா சேவ சிதகா ஏககண்ணிகா|
      block |ஸுரட்டா அபரந்தா ச ஆகச்சந்தி மமங் கரங்|
    count |294|
      block |ஸுப்பாரகா குமாரா ச மல்லஸோவண்ணபூமிகா|
      block |வஜ்ஜீதங்கா ச தே ஸப்பே ஆகச்சந்தி மமங் கரங்|
    count |295|
      block |நளகாரா பேஸகாரா சம்மகாரா ச தச்சகா|
      block |கம்மாரா கும்பகாரா ச ஆகச்சந்தி மமங் கரங்|
    count |296|
      block |மணிகாரா லோஹகாரா ஸொண்ணகாரா ச துஸ்ஸிகா|
      block |திபுகாரா ச தே ஸப்பே ஆகச்சந்தி மமங் கரங்|
    count |297|
      block |உஸுகாரா பமகாரா பேஸகாரா ச கந்திகா|
      block |ரஜகா துன்னவாயா ச ஆகச்சந்தி மமங் கரங்|
    count |298|
      block |தேலிகா கட்டஹாரா ச உதஹாரா ச பெஸ்ஸிகா|
      block |ஸூபிகா ஸூபரக்கா ச ஆகச்சந்தி மமங் கரங்|
    count |299|
      block |தோவாரிகா அனீகட்டா பந்திகா புப்பசட்டகா|
      block |ஹத்தாருஹா ஹத்திபாலா ஆகச்சந்தி மமங் கரங்|
    count |300|
      block |ஆனந்தஸ்ஸ மஹாரஞ்ஞோ மமத்தஸ்ஸ அதாஸஹங்|
      block |ஸத்தவண்ணேன ரதனேன ஊனத்தங் பூரயாமஹங்|
    count |301|
      block |யே மயா கித்திதா ஸப்பே நானாவண்ணா பஹூ ஜனா|
      block |தேஸாஹங் சித்தமஞ்ஞாய தப்பயிங் ரதனேனஹங்|
    count |302|
      block |வக்கூஸு பாஸமானாஸு வஜ்ஜமானாஸு பேரிஸு|
      block |ஸங்கேஸு தமயந்தேஸு ஸககேஹே ரமாமஹங்|
    count |303|
      block |பகவா தம்ஹி ஸமயே பதுமுத்தரனாயகோ|
      block |வஸீஸதஸஹஸ்ஸேஹி பரிக்கீணாஸவேஹி ஸோ|
    count |304|
      block |பிக்கூஹி ஸஹிதோ வீதிங் படிபஜ்ஜித்த சக்குமா|
      block |ஓபாஸெந்தோ திஸா ஸப்பா தீபருக்கோவ ஜோததி|
    count |305|
      block |வஜ்ஜந்தி பேரியோ ஸப்பா கச்சந்தே லோகனாயகே|
      block |பபா நித்தாவதே தஸ்ஸ ஸதரங்ஸீவ உக்கதோ|
    count |306|
      block |கவாடந்தரிகாயாபி பவிட்டேன ச ரஸ்மினா|
      block |அந்தோகரேஸு விபுலோ ஆலோகோ ஆஸி தாவதே|
    count |307|
      block |பபங் திஸ்வான புத்தஸ்ஸ பாரிஸஜ்ஜே அவோசஹங்|
      block |நிஸ்ஸங்ஸயங் புத்தஸெட்டோ இமங் வீதிமுபாகதோ|
    count |308|
      block |கிப்பங் ஓருய்ஹ பாஸாதா அகமிங் அந்தராபணங்|
      block |ஸம்புத்தங் அபிவாதெத்வா இதங் வசனமப்ரவிங்|
    count |309|
      block |அனுகம்பது மே புத்தோ ஜலஜுத்தமனாயகோ|
      block |வஸீஸதஸஹஸ்ஸேஹி அதிவாஸேஸி ஸோ முனி|
    count |310|
      block |நிமந்தெத்வான ஸம்புத்தங் அபினேஸிங் ஸகங் கரங்|
      block |தத்த அன்னேன பானேன ஸந்தப்பேஸிங் மஹாமுனிங்|
    count |311|
      block |புத்தாவிங் காலமஞ்ஞாய புத்தஸெட்டஸ்ஸ தாதினோ|
      block |ஸதங்கிகேன தூரியேன புத்தஸெட்டங் உபட்டஹிங்|
    count |312|
      block |பதுமுத்தரோ லோகவிதூ ஆஹுதீனங் படிக்கஹோ|
      block |அந்தோகரே நிஸீதித்வா இமா காதா அபாஸத|
    count |313|
      block |யோ மங் தூரியேஹுபட்டாஸி அன்னபானஞ்சதாஸி மே|
      block |தமஹங் கித்தயிஸ்ஸாமி ஸுணாத மம பாஸதோ|
    count |314|
      block |பஹூதபக்கோ ஹுத்வான ஸஹிரஞ்ஞோ ஸபோஜனோ|
      block |சதுதீபே ஏகரஜ்ஜங் காரயிஸ்ஸதியங் நரோ|
    count |315|
      block |பஞ்சஸீலே ஸமாதாய தஸகம்மபதே ததோ|
      block |ஸமாதாய பவத்தெந்தோ பரிஸங் ஸிக்காபயிஸ்ஸதி|
    count |316|
      block |தூரியஸதஸஹஸ்ஸானி பேரியோ ஸமலங்கதா|
      block |வஜ்ஜயிஸ்ஸந்திமங் நிச்சங் உபட்டானஸ்ஸிதங் பலங்|
    count |317|
      block |திங்ஸகப்பஸஹஸ்ஸானி தேவலோகே ரமிஸ்ஸதி|
      block |சதுஸட்டிக்கத்துங் தேவிந்தோ தேவரஜ்ஜங் கரிஸ்ஸதி|
    count |318|
      block |சதுஸட்டிக்கத்துங் ராஜா சக்கவத்தீ பவிஸ்ஸதி|
      block |பதேஸரஜ்ஜங் விபுலங் கணனாதோ அஸங்கியங்|
    count |319|
      block |கப்பஸதஸஹஸ்ஸம்ஹி ஓக்காககுலஸம்பவோ|
      block |கோதமோ நாம கொத்தேன ஸத்தா லோகே பவிஸ்ஸதி|
    count |320|
      block |உபபஜ்ஜதி யங் யோனிங் தேவத்தங் அத மானுஸங்|
      block |அனூனபோகோ ஹுத்வான மனுஸ்ஸத்தங் கமிஸ்ஸதி|
    count |321|
      block |அஜ்ஜாயகோ பவித்வான திண்ணங் வேதான பாரகூ|
      block |உத்தமத்தங் கவேஸந்தோ சரிஸ்ஸதி மஹிங் இமங்|
    count |322|
      block |ஸோ பச்சா பப்பஜித்வான ஸுக்கமூலேன சோதிதோ|
      block |கோதமஸ்ஸ பகவதோ ஸாஸனேபிரமிஸ்ஸதி|
    count |323|
      block |ஆராதயித்வான ஸம்புத்தங் கோதமங் ஸக்யபுங்கவங்|
      block |கிலேஸே ஜாபயித்வான அரஹாயங் பவிஸ்ஸதி|
    count |324|
      block |விபினே ப்யக்கராஜாவ மிகராஜாவ கேஸரீ|
      block |அபீதோ விஹராமஜ்ஜ ஸக்யபுத்தஸ்ஸ ஸாஸனே|
    count |325|
      block |தேவலோகே மனுஸ்ஸே வா தலித்தே துக்கதிம்ஹி வா|
      block |நிப்பத்திங் மே ந பஸ்ஸாமி உபட்டானஸ்ஸிதங் பலங்|
    count |326|
      block |விவேகமனுயுத்தொம்ஹி உபஸந்தோ நிரூபதி|
      block |நாகோவ பந்தனங் செத்வா விஹராமி அனாஸவோ|
    count |327|
      block |கிலேஸா ஜாபிதா மய்ஹங்பே விஹராமி அனாஸவோ|
    count |328|
      block |ஸ்வாகதங் வத மே ஆஸிபே கதங் புத்தஸ்ஸ ஸாஸனங்|
    count |329|
      block |படிஸம்பிதா சதஸ்ஸோபே கதங் புத்தஸ்ஸ ஸாஸனங்|
    block |இத்தங் ஸுதங் ஆயஸ்மா ஜதுகண்ணித்தேரோ இமா காதாயோ அபாஸித்தாதி|
    stand |ஜதுகண்ணித்தேரஸ்ஸாபதானங் நவமங்|
  block |உதேனத்தேரஅபதானங்|
    count |330|
      block |ஹிமவந்தஸ்ஸாவிதூரே பதுமோ நாம பப்பதோ|
      block |அஸ்ஸமோ ஸுகதோ மய்ஹங் பண்ணஸாலா ஸுமாபிதா|
    count |331|
      block |நதியோ ஸந்தரே தத்த ஸுபதித்தா மனோரமா|
      block |அச்சோதகா ஸீதஜலா ஸந்தரே நதியோ ஸதா|
    count |332|
      block |பாடீனா பாவுஸா மச்சா பலஜா முஞ்ஜரோஹிதா|
      block |ஸோபெந்தா நதியோ ஏதே வஸந்தி நதியா ஸதா|
    count |333|
      block |அம்பஜம்பூஹி ஸஞ்சன்னா கரேரிதிலகா ததா|
      block |உத்தாலகா பாடலியோ ஸோபெந்தி மம அஸ்ஸமங்|
    count |334|
      block |அங்கோலகா பிம்பிஜாலா மாயாகாரீ ச புப்பிதா|
      block |கந்தேன உபவாயந்தா ஸோபெந்தி மம அஸ்ஸமங்|
    count |335|
      block |அதிமுத்தா ஸத்தலிகா நாகா ஸாலா ச புப்பிதா|
      block |திப்பகந்தங் ஸம்பவந்தா ஸோபெந்தி மம அஸ்ஸமங்|
    count |336|
      block |கோஸம்பா ஸளலா நீபா அட்டங்காபி ச புப்பிதா|
      block |திப்பகந்தங் ஸம்பவந்தா ஸோபெந்தி மம அஸ்ஸமங்|
    count |337|
      block |ஹரீதகா ஆமலகா அம்பஜம்புவிபீதகா|
      block |கோலா பல்லாதகா பில்லா பலானி பஹு அஸ்ஸமே|
    count |338|
      block |கலம்பா கந்தலீ தத்த புப்பந்தி மம அஸ்ஸமே|
      block |திப்பகந்தங் ஸம்பவந்தா ஸோபெந்தி மம அஸ்ஸமங்|
    count |339|
      block |அஸோகபிண்டிவாரீ ச நிம்பருக்கா ச புப்பிதா|
      block |திப்பகந்தங் ஸம்பவந்தா ஸோபெந்தி மம அஸ்ஸமங்|
    count |340|
      block |புன்னாகா கிரிபுன்னாகா திமிரா தத்த புப்பிதா|
      block |திப்பகந்தங் ஸம்பவந்தா ஸோபெந்தி மம அஸ்ஸமங்|
    count |341|
      block |நிக்குண்டீ ஸிரினிக்குண்டீ சம்பருக்கெத்த புப்பிதா|
      block |திப்பகந்தங் ஸம்பவந்தா ஸோபெந்தி மம அஸ்ஸமங்|
    count |342|
      block |அவிதூரே பொக்கரணீ சக்கவாகூபகூஜிதா|
      block |மந்தாலகேஹி ஸஞ்சன்னா பதுமுப்பலகேஹி ச|
    count |343|
      block |அச்சோதகா ஸீதஜலா ஸுபதித்தா மனோரமா|
      block |அச்சா பலிகஸமானா ஸோபெந்தி மம அஸ்ஸமங்|
    count |344|
      block |பதுமா புப்பரே தத்த புண்டரீகா ச உப்பலா|
      block |மந்தாலகேஹி ஸஞ்சன்னா ஸோபெந்தி மம அஸ்ஸமங்|
    count |345|
      block |பாடீனா பாவுஸா மச்சா பலஜா முஞ்ஜரோஹிதா|
      block |விசரந்தாவ தே தத்த ஸோபெந்தி மம அஸ்ஸமங்|
    count |346|
      block |கும்பீலா ஸுஸுமாரா ச கச்சபா ச கஹா பஹூ|
      block |ஓகஹா அஜகரா ச ஸோபெந்தி மம அஸ்ஸமங்|
    count |347|
      block |பாரேவதா ரவிஹங்ஸா சக்கவாகா நதீசரா|
      block |திந்திபா ஸாளிகா செத்த ஸோபெந்தி மம அஸ்ஸமங்|
    count |348|
      block |நயிதா அம்பகந்தீ ச கேதகா தத்த புப்பிதா|
      block |திப்பகந்தங் ஸம்பவந்தா ஸோபெந்தி மம அஸ்ஸமங்|
    count |349|
      block |ஸீஹா ப்யக்கா ச தீபீ ச அச்சகோகதரச்சகா|
      block |அனுஸஞ்சரந்தா பவனே ஸோபெந்தி மம அஸ்ஸமங்|
    count |350|
      block |ஜடாபாரேன பரிதா அஜினுத்தரவாஸனா|
      block |அனுஸஞ்சரந்தா பவனே ஸோபெந்தி மம அஸ்ஸமங்|
    count |351|
      block |அஜினானிதரா ஏதே நிபகா ஸந்தவுத்தினோ|
      block |அப்பாஹாராவ தே ஸப்பே ஸோபெந்தி மம அஸ்ஸமங்|
    count |352|
      block |காரிபாரங் கஹெத்வான அஜ்ஜோகய்ஹ வனங் ததா|
      block |மூலபலானி புஞ்ஜந்தா வஸந்தி அஸ்ஸமே ததா|
    count |353|
      block |ந தே தாருங் ஆஹரந்தி உதகங் பாததோவனங்|
      block |ஸப்பேஸங் ஆனுபாவேன ஸயமேவாஹரீயதி|
    count |354|
      block |சுல்லாஸீதிஸஹஸ்ஸானி இஸயெத்த ஸமாகதா|
      block |ஸப்பேவ ஜாயினோ ஏதே உத்தமத்தகவேஸகா|
    count |355|
      block |தபஸ்ஸினோ ப்ரஹ்மசாரீ சோதெந்தா அப்பனாவ தே|
      block |அம்பராவசரா ஸப்பே வஸந்தி அஸ்ஸமே ததா|
    count |356|
      block |பஞ்சாஹங் ஸன்னிபதந்தி ஏகக்கா ஸந்தவுத்தினோ|
      block |அஞ்ஞோஞ்ஞங் அபிவாதெத்வா பக்கமந்தி திஸாமுகா|
    count |357|
      block |பதுமுத்தரோ நாம ஜினோ ஸப்பதம்மான பாரகூ|
      block |தமந்தகாரங் விதமங் உப்பஜ்ஜி தாவதே ஜினோ|
    count |358|
      block |மம அஸ்ஸமஸாமந்தா யக்கோ ஆஸி மஹித்திகோ|
      block |ஸோ மே ஸங்ஸித்த ஸம்புத்தங் ஜலஜுத்தமனாயகங்|
    count |359|
      block |ஏஸ புத்தோ ஸமுப்பன்னோ பதுமுத்தரோ மஹாமுனி|
      block |கிப்பங் கந்த்வான ஸம்புத்தங் பயிரூபாஸ மாரிஸ|
    count |360|
      block |யக்கஸ்ஸ வசனங் ஸுத்வா விப்பஸன்னேன சேதஸா|
      block |அஸ்ஸமங் ஸங்ஸாமெத்வான நிக்கமிங் விபினா ததா|
    count |361|
      block |சேளேவ டய்ஹமானம்ஹி நிக்கமித்வான அஸ்ஸமா|
      block |ஏகரத்திங் நிவாஸெத்வா உபகச்சிங் வினாயகங்|
    count |362|
      block |பதுமுத்தரோ லோகவிதூ ஆஹுதீனங் படிக்கஹோ|
      block |சதுஸச்சங் பகாஸெந்தோ தேஸேஸி அமதங் பதங்|
    count |363|
      block |ஸுபுல்லங் பதுமங் கய்ஹ உபகந்த்வா மஹேஸினோ|
      block |பஸன்னசித்தோ ஸுமனோ புத்தஸ்ஸ அபிரோபயிங்|
    count |364|
      block |பூஜயித்வான ஸம்புத்தங் ஜலஜுத்தமனாயகங்|
      block |ஏகங்ஸங் அஜினங் கத்வா ஸந்தவிங் லோகனாயகங்|
    count |365|
      block |யேன ஞாணேன ஸம்புத்தோ வஸதீஹ அனாஸவோ|
      block |தங் ஞாணங் கித்தயிஸ்ஸாமி ஸுணாத மம பாஸதோ|
    count |366|
      block |ஸங்ஸாரஸோதங் சிந்தித்வா தாரேஸி ஸப்பபாணினங்|
      block |தவ தம்மங் ஸுணித்வான தண்ஹாஸோதங் தரந்தி தே|
    count |367|
      block |துவங் ஸத்தா ச கேது ச தஜோ யூபோ ச பாணினங்|
      block |பராயணோ பதிட்டா ச தீபோ ச த்விபதுத்தம|
    count |368|
      block |யாவதா கணினோ லோகே ஸத்தவாஹா பவுச்சரே|
      block |துவங் அக்கோஸி ஸப்பஞ்ஞு தவ அந்தோகதாவ தே|
    count |369|
      block |தவ ஞாணேன ஸப்பஞ்ஞு தாரேஸி ஜனதங் பஹுங்|
      block |தவ தஸ்ஸனமாகம்ம துக்கஸ்ஸந்தங் கரிஸ்ஸரே|
    count |370|
      block |யே கேசிமே கந்தஜாதா லோகே வாயந்தி சக்கும|
      block |தவ கந்தஸமோ நத்தி புஞ்ஞக்கெத்தே மஹாமுனே|
    count |371|
      block |திரச்சானயோனிங் நிரயங் பரிமோசேஸி சக்கும|
      block |அஸங்கதங் பதங் ஸந்தங் தேஸேஸி த்வங் மஹாமுனே|
    count |372|
      block |பதுமுத்தரோ லோகவிதூ ஆஹுதீனங் படிக்கஹோ|
      block |பிக்குஸங்கே நிஸீதித்வா இமா காதா அபாஸத|
    count |373|
      block |யோ மே ஞாணங் அபூஜேஸி பஸன்னோ ஸேஹி பாணிபி|
      block |தமஹங் கித்தயிஸ்ஸாமி ஸுணாத மம பாஸதோ|
    count |374|
      block |திங்ஸகப்பஸஹஸ்ஸானி தேவலோகே ரமிஸ்ஸதி|
      block |ஸஹஸ்ஸக்கத்துங் ராஜா ச சக்கவத்தீ பவிஸ்ஸதி|
    count |375|
      block |ஸுலத்தலாபங் லத்தொம்ஹி தோஸயித்வான ஸுப்பதங்|
      block |ஸப்பாஸவே பரிஞ்ஞாய விஹராமி அனாஸவோ|
    count |376|
      block |கிலேஸா ஜாபிதா மய்ஹங்பே விஹராமி அனாஸவோ|
    count |377|
      block |ஸ்வாகதங் வத மே ஆஸிபே கதங் புத்தஸ்ஸ ஸாஸனங்|
    count |378|
      block |படிஸம்பிதா சதஸ்ஸோபே கதங் புத்தஸ்ஸ ஸாஸனங்|
      block |மெத்தெய்யோ புண்ணகோ தேரோ மெத்தகூ தோதகோபி ச|
      block |உபஸிவோ ச நந்தோ ச ஹேமகோ ஸத்தமோ தஹிங்|
      block |தோதெய்யோ ஜதுகண்ணீ ச உதேனோ ச மஹாயஸோ|
      block |தீணி காதாஸதானெத்த அஸீதி தீணி சுத்தரிங்|
    block |இத்தங் ஸுதங் ஆயஸ்மா உதேனோ தேரோ இமா காதாயோ அபாஸித்தாதி|
    stand |உதேனத்தேரஸ்ஸாபதானங் தஸமங்|
    stand |மெத்தெய்யவக்கோ ஏகசத்தாலீஸமோ|
    block |தஸ்ஸுத்தானங்|
