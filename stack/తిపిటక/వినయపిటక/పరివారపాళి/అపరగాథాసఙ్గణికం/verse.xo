block |అపరగాథాసఙ్గణికం|
  block |౧॥ చోదనాదిపుచ్ఛావిస్సజ్జనా|
    count |౩౫౯|
      block |చోదనా కిమత్థాయ। సారణా కిస్స కారణా।|
      block |సఙ్ఘో కిమత్థాయ। మతికమ్మం పన కిస్స కారణా॥|
      block |చోదనా సారణత్థాయ। నిగ్గహత్థాయ సారణా।|
      block |సఙ్ఘో పరిగ్గహత్థాయ। మతికమ్మం పన పాటియేక్కం॥|
      block |మా ఖో తురితో అభణి। మా ఖో చణ్డికతో భణి।|
      block |మా ఖో పటిఘం జనయి। సచే అనువిజ్జకో తువం॥|
      block |మా ఖో సహసా అభణి। కథం విగ్గాహికం అనత్థసంహితం।|
      block |సుత్తే వినయే అనులోమే। పఞ్ఞత్తే అనులోమికే॥|
      block |అనుయోగవత్తం నిసామయ। కుసలేన బుద్ధిమతా కతం।|
      block |సువుత్తం సిక్ఖాపదానులోమికం। గతిం న నాసేన్తో సమ్పరాయికం।|
      block |హితేసీ అనుయుఞ్జస్సు। కాలేనత్థూపసంహితం॥|
      block |చుదితస్స చ చోదకస్స చ।|
      block |సహసా వోహారం మా పధారేసి।|
      block |చోదకో ఆహ ఆపన్నోతి।|
      block |చుదితకో ఆహ అనాపన్నోతి॥|
      block |ఉభో అనుక్ఖిపన్తో। పటిఞ్ఞానుసన్ధితేన కారయే।|
      block |పటిఞ్ఞా లజ్జీసు కతా। అలజ్జీసు ఏవం న విజ్జతి।|
      block |బహుమ్పి అలజ్జీ భాసేయ్య। వత్తానుసన్ధితేన కారయే॥|
      block |అలజ్జీ కీదిసో హోతి। పటిఞ్ఞా యస్స న రూహతి।|
      block |ఏతఞ్చ తాహం పుచ్ఛామి। కీదిసో వుచ్చతి అలజ్జీ పుగ్గలో॥|
      block |సఞ్చిచ్చ ఆపత్తిం ఆపజ్జతి। ఆపత్తిం పరిగూహతి।|
      block |అగతిగమనఞ్చ గచ్ఛతి। ఏదిసో వుచ్చతి అలజ్జీపుగ్గలో॥|
      block |సచ్చం అహమ్పి జానామి। ఏదిసో వుచ్చతి అలజ్జీపుగ్గలో।|
      block |అఞ్ఞఞ్చ తాహం పుచ్ఛామి। కీదిసో వుచ్చతి లజ్జీపుగ్గలో॥|
      block |సఞ్చిచ్చ ఆపత్తిం నాపజ్జతి। ఆపత్తిం న పరిగూహతి।|
      block |అగతిగమనం న గచ్ఛతి। ఏదిసో వుచ్చతి లజ్జీపుగ్గలో॥|
      block |సచ్చం అహమ్పి జానామి। ఏదిసో వుచ్చతి లజ్జీపుగ్గలో।|
      block |అఞ్ఞఞ్చ తాహం పుచ్ఛామి। కీదిసో వుచ్చతి అధమ్మచోదకో॥|
      block |అకాలే చోదేతి అభూతేన।|
      block |ఫరుసేన అనత్థసంహితేన।|
      block |దోసన్తరో చోదేతి నో మేత్తాచిత్తో।|
      block |ఏదిసో వుచ్చతి అధమ్మచోదకో॥|
      block |సచ్చం అహమ్పి జానామి। ఏదిసో వుచ్చతి అధమ్మచోదకో।|
      block |అఞ్ఞఞ్చ తాహం పుచ్ఛామి। కీదిసో వుచ్చతి ధమ్మచోదకో॥|
      block |కాలేన చోదేతి భూతేన। సణ్హేన అత్థసంహితేన।|
      block |మేత్తాచిత్తో చోదేతి నో దోసన్తరో।|
      block |ఏదిసో వుచ్చతి ధమ్మచోదకో॥|
      block |సచ్చం అహమ్పి జానామి। ఏదిసో వుచ్చతి ధమ్మచోదకో।|
      block |అఞ్ఞఞ్చ తాహం పుచ్ఛామి। కీదిసో వుచ్చతి బాలచోదకో॥|
      block |పుబ్బాపరం న జానాతి। పుబ్బాపరస్స అకోవిదో।|
      block |అనుసన్ధివచనపథం న జానాతి।|
      block |అనుసన్ధివచనపథస్స అకోవిదో।|
      block |ఏదిసో వుచ్చతి బాలచోదకో॥|
      block |సచ్చం అహమ్పి జానామి। ఏదిసో వుచ్చతి బాలచోదకో।|
      block |అఞ్ఞఞ్చ తాహం పుచ్ఛామి। కీదిసో వుచ్చతి పణ్డితచోదకో॥|
      block |పుబ్బాపరమ్పి జానాతి। పుబ్బాపరస్స కోవిదో।|
      block |అనుసన్ధివచనపథం జానాతి। అనుసన్ధివచనపథస్స కోవిదో।|
      block |ఏదిసో వుచ్చతి పణ్డితచోదకో॥|
      block |సచ్చం అహమ్పి జానామి। ఏదిసో వుచ్చతి పణ్డితచోదకో।|
      block |అఞ్ఞఞ్చ తాహం పుచ్ఛామి। చోదనా కిన్తి వుచ్చతి॥|
      block |సీలవిపత్తియా చోదేతి। అథో ఆచారదిట్ఠియా।|
      block |ఆజీవేనపి చోదేతి। చోదనా తేన వుచ్చతీతి॥|
    stand |అపరం గాథాసఙ్గణికం నిట్ఠితం॥|
