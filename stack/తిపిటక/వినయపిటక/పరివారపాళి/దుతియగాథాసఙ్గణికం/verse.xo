block |దుతియగాథాసఙ్గణికం|
  block |౧॥ కాయికాదిఆపత్తి|
    count |౪౭౪|, |కతి ఆపత్తియో కాయికా। కతి వాచసికా కతా॥|
    block
      block |ఛాదేన్తస్స కతి ఆపత్తియో। కతి సంసగ్గపచ్చయా॥|
      block |ఛాపత్తియో కాయికా। ఛ వాచసికా కతా।|
      block |ఛాదేన్తస్స తిస్సో ఆపత్తియో। పఞ్చ సంసగ్గపచ్చయా॥|
      block |అరుణుగ్గే కతి ఆపత్తియో। కతి యావతతియకా।|
      block |కతేత్థ అట్ఠ వత్థుకా। కతిహి సబ్బసఙ్గహో॥|
      block |అరుణుగ్గే తిస్సో ఆపత్తియో। ద్వే యావతతియకా।|
      block |ఏకేత్థ అట్ఠ వత్థుకా। ఏకేన సబ్బసఙ్గహో॥|
      block |వినయస్స కతి మూలాని। యాని బుద్ధేన పఞ్ఞత్తా।|
      block |వినయగరుకా కతి వుత్తా। దుట్ఠుల్లచ్ఛాదనా కతి॥|
      block |వినయస్స ద్వే మూలాని। యాని బుద్ధేన పఞ్ఞత్తా।|
      block |వినయగరుకా ద్వే వుత్తా। ద్వే దుట్ఠుల్లచ్ఛాదనా॥|
      block |గామన్తరే కతి ఆపత్తియో। కతి నదిపారపచ్చయా।|
      block |కతిమంసేసు థుల్లచ్చయం। కతిమంసేసు దుక్కటం॥|
      block |గామన్తరే చతస్సో ఆపత్తియో। చతస్సో నదిపారపచ్చయా।|
      block |ఏకమంసే థుల్లచ్చయం। నవమంసేసు దుక్కటం॥|
      block |కతి వాచసికా రత్తిం। కతి వాచసికా దివా।|
      block |దదమానస్స కతి ఆపత్తియో। పటిగ్గణ్హన్తస్స కిత్తకా॥|
      block |ద్వే వాచసికా రత్తిం। ద్వే వాచసికా దివా।|
      block |దదమానస్స తిస్సో ఆపత్తియో। చత్తారో చ పటిగ్గహే॥|
  block |౨॥ దేసనాగామినియాదిఆపత్తి|
    count |౪౭౫|
      block |కతి దేసనాగామినియో। కతి సప్పటికమ్మా కతా।|
      block |కతేత్థ అప్పటికమ్మా వుత్తా। బుద్ధేనాదిచ్చబన్ధునా॥|
      block |పఞ్చ దేసనాగామినియో। ఛ సప్పటికమ్మా కతా।|
      block |ఏకేత్థ అప్పటికమ్మా వుత్తా। బుద్ధేనాదిచ్చబన్ధునా॥|
      block |వినయగరుకా కతి వుత్తా। కాయవాచసికాని చ।|
      block |కతి వికాలే ధఞ్ఞరసో। కతి ఞత్తిచతుత్థేన సమ్ముతి॥|
      block |వినయగరుకా ద్వే వుత్తా। కాయవాచసికాని చ।|
      block |ఏకో వికాలే ధఞ్ఞరసో। ఏకా ఞత్తిచతుత్థేన సమ్ముతి॥|
      block |పారాజికా కాయికా కతి। కతి సంవాసకభూమియో।|
      block |కతినం రత్తిచ్ఛేదో। పఞ్ఞత్తా ద్వఙ్గులా కతి॥|
      block |పారాజికా కాయికా ద్వే। ద్వే సంవాసకభూమియో।|
      block |ద్విన్నం రత్తిచ్ఛేదో। పఞ్ఞత్తా ద్వఙ్గులా దువే॥|
      block |కతత్తానం వధిత్వాన। కతిహి సఙ్ఘో భిజ్జతి।|
      block |కతేత్థ పఠమాపత్తికా। ఞత్తియా కరణా కతి॥|
      block |ద్వే అత్తానం వధిత్వాన। ద్వీహి సఙ్ఘో భిజ్జతి।|
      block |ద్వేత్థ పఠమాపత్తికా। ఞత్తియా కరణా దువే॥|
      block |పాణాతిపాతే కతి ఆపత్తియో। వాచా పారాజికా కతి।|
      block |ఓభాసనా కతి వుత్తా। సఞ్చరిత్తేన వా కతి॥|
      block |పాణాతిపాతే తిస్సో ఆపత్తియో।|
      block |వాచా పారాజికా తయో।|
      block |ఓభాసనా తయో వుత్తా।|
      block |సఞ్చరిత్తేన వా తయో॥|
      block |కతి పుగ్గలా న ఉపసమ్పాదేతబ్బా। కతి కమ్మానం సఙ్గహా।|
      block |నాసితకా కతి వుత్తా। కతినం ఏకవాచికా॥|
      block |తయో పుగ్గలా న ఉపసమ్పాదేతబ్బా। తయో కమ్మానం సఙ్గహా।|
      block |నాసితకా తయో వుత్తా। తిణ్ణన్నం ఏకవాచికా॥|
      block |అదిన్నాదానే కతి ఆపత్తియో। కతి మేథునపచ్చయా।|
      block |ఛిన్దన్తస్స కతి ఆపత్తియో। కతి ఛడ్డితపచ్చయా॥|
      block |అదిన్నాదానే తిస్సో ఆపత్తియో। చతస్సో మేథునపచ్చయా।|
      block |ఛిన్దన్తస్స తిస్సో ఆపత్తియో। పఞ్చ ఛడ్డితపచ్చయా॥|
      block |భిక్ఖునోవాదకవగ్గస్మిం। పాచిత్తియేన దుక్కటా।|
      block |కతేత్థ నవకా వుత్తా। కతినం చీవరేన చ॥|
      block |భిక్ఖునోవాదకవగ్గస్మిం। పాచిత్తియేన దుక్కటా కతా।|
      block |చతురేత్థ నవకా వుత్తా। ద్విన్నం చీవరేన చ॥|
      block |భిక్ఖునీనఞ్చ అక్ఖాతా। పాటిదేసనియా కతి।|
      block |భుఞ్జన్తామకధఞ్ఞేన। పాచిత్తియేన దుక్కటా కతి॥|
      block |భిక్ఖునీనఞ్చ అక్ఖాతా। అట్ఠ పాటిదేసనీయా కతా।|
      block |భుఞ్జన్తామకధఞ్ఞేన। పాచిత్తియేన దుక్కటా కతా॥|
      block |గచ్ఛన్తస్స కతి ఆపత్తియో। ఠితస్స చాపి కిత్తకా।|
      block |నిసిన్నస్స కతి ఆపత్తియో। నిపన్నస్సాపి కిత్తకా॥|
      block |గచ్ఛన్తస్స చతస్సో ఆపత్తియో। ఠితస్స చాపి తత్తకా।|
      block |నిసిన్నస్స చతస్సో ఆపత్తియో। నిపన్నస్సాపి తత్తకా॥|
  block |౩॥ పాచిత్తియం|
    count |౪౭౬|
      block |కతి పాచిత్తియాని। సబ్బాని నానావత్థుకాని।|
      block |అపుబ్బం అచరిమం। ఆపజ్జేయ్య ఏకతో॥|
      block |పఞ్చ పాచిత్తియాని। సబ్బాని నానావత్థుకాని।|
      block |అపుబ్బం అచరిమం। ఆపజ్జేయ్య ఏకతో॥|
      block |కతి పాచిత్తియాని। సబ్బాని నానావత్థుకాని।|
      block |అపుబ్బం అచరిమం। ఆపజ్జేయ్య ఏకతో॥|
      block |న పాచిత్తియాని। సబ్బాని నానావత్థుకాని।|
      block |అపుబ్బం అచరిమం। ఆపజ్జేయ్య ఏకతో॥|
      block |కతి పాచిత్తియాని। సబ్బాని నానావత్థుకాని।|
      block |కతి వాచాయ దేసేయ్య। వుత్తా ఆదిచ్చబన్ధునా॥|
      block |పఞ్చ పాచిత్తియాని। సబ్బాని నానావత్థుకాని।|
      block |ఏకవాచాయ దేసేయ్య। వుత్తా ఆదిచ్చబన్ధునా॥|
      block |కతి పాచిత్తియాని। సబ్బాని నానావత్థుకాని।|
      block |కతి వాచాయ దేసేయ్య। వుత్తా ఆదిచ్చబన్ధునా॥|
      block |నవ పాచిత్తియాని। సబ్బాని నానావత్థుకాని।|
      block |ఏకవాచాయ దేసేయ్య। వుత్తా ఆదిచ్చబన్ధునా॥|
      block |కతి పాచిత్తియాని। సబ్బాని నానావత్థుకాని।|
      block |కిఞ్చ కిత్తేత్వా దేసేయ్య। వుత్తా ఆదిచ్చబన్ధునా॥|
      block |పఞ్చ పాచిత్తియాని। సబ్బాని నానావత్థుకాని।|
      block |వత్థుం కిత్తేత్వా దేసేయ్య। వుత్తా ఆదిచ్చబన్ధునా॥|
      block |కతి పాచిత్తియాని। సబ్బాని నానావత్థుకాని।|
      block |కిఞ్చ కిత్తేత్వా దేసేయ్య। వుత్తా ఆదిచ్చబన్ధునా॥|
      block |నవ పాచిత్తియాని। సబ్బాని నానావత్థుకాని।|
      block |వత్థుం కిత్తేత్వా దేసేయ్య। వుత్తా ఆదిచ్చబన్ధునా॥|
      block |యావతతియకే కతి ఆపత్తియో। కతి వోహారపచ్చయా।|
      block |ఖాదన్తస్స కతి ఆపత్తియో। కతి భోజనపచ్చయా॥|
      block |యావతతియకే తిస్సో ఆపత్తియో। ఛ వోహారపచ్చయా।|
      block |ఖాదన్తస్స తిస్సో ఆపత్తియో। పఞ్చ భోజనపచ్చయా॥|
      block |సబ్బా యావతతియకా। కతి ఠానాని గచ్ఛన్తి।|
      block |కతినఞ్చేవ ఆపత్తి। కతినం అధికరణేన చ॥|
      block |సబ్బా యావతతియకా। పఞ్చ ఠానాని గచ్ఛన్తి।|
      block |పఞ్చన్నఞ్చేవ ఆపత్తి। పఞ్చన్నం అధికరణేన చ॥|
      block |కతినం వినిచ్ఛయో హోతి। కతినం వూపసమేన చ।|
      block |కతినఞ్చేవ అనాపత్తి। కతిహి ఠానేహి సోభతి॥|
      block |పఞ్చన్నం వినిచ్ఛయో హోతి। పఞ్చన్నం వూపసమేన చ।|
      block |పఞ్చన్నఞ్చేవ అనాపత్తి। తీహి ఠానేహి సోభతి॥|
      block |కతి కాయికా రత్తిం। కతి కాయికా దివా।|
      block |నిజ్ఝాయన్తస్స కతి ఆపత్తి। కతి పిణ్డపాతపచ్చయా॥|
      block |ద్వే కాయికా రత్తిం। ద్వే కాయికా దివా।|
      block |నిజ్ఝాయన్తస్స ఏకా ఆపత్తి। ఏకా పిణ్డపాతపచ్చయా॥|
      block |కతానిసంసే సమ్పస్సం। పరేసం సద్ధాయ దేసయే।|
      block |ఉక్ఖిత్తకా కతి వుత్తా। కతి సమ్మావత్తనా॥|
      block |అట్ఠానిసంసే సమ్పస్సం। పరేసం సద్ధాయ దేసయే।|
      block |ఉక్ఖిత్తకా తయో వుత్తా। తేచత్తాలీస సమ్మావత్తనా॥|
      block |కతి ఠానే ముసావాదో। కతి పరమన్తి వుచ్చతి।|
      block |కతి పాటిదేసనీయా। కతినం దేసనాయ చ॥|
      block |పఞ్చ ఠానే ముసావాదో। చుద్దస పరమన్తి వుచ్చతి।|
      block |ద్వాదస పాటిదేసనీయా। చతున్నం దేసనాయ చ॥|
      block |కతఙ్గికో ముసావాదో। కతి ఉపోసథఙ్గాని।|
      block |కతి దూతేయ్యఙ్గాని। కతి తిత్థియవత్తనా॥|
      block |అట్ఠఙ్గికో ముసావాదో। అట్ఠ ఉపోసథఙ్గాని।|
      block |అట్ఠ దూతేయ్యఙ్గాని। అట్ఠ తిత్థియవత్తనా॥|
      block |కతివాచికా ఉపసమ్పదా। కతినం పచ్చుట్ఠాతబ్బం।|
      block |కతినం ఆసనం దాతబ్బం। భిక్ఖునోవాదకో కతిహి॥|
      block |అట్ఠవాచికా ఉపసమ్పదా। అట్ఠన్నం పచ్చుట్ఠాతబ్బం।|
      block |అట్ఠన్నం ఆసనం దాతబ్బం। భిక్ఖునోవాదకో అట్ఠహి॥|
      block |కతినం ఛేజ్జం హోతి। కతినం థుల్లచ్చయం।|
      block |కతినఞ్చేవ అనాపత్తి। సబ్బేసం ఏకవత్థుకా॥|
      block |ఏకస్స ఛేజ్జం హోతి। చతున్నం థుల్లచ్చయం।|
      block |చతున్నఞ్చేవ అనాపత్తి। సబ్బేసం ఏకవత్థుకా॥|
      block |కతి ఆఘాతవత్థూని। కతిహి సఙ్ఘో భిజ్జతి।|
      block |కతేత్థ పఠమాపత్తికా। ఞత్తియా కరణా కతి॥|
      block |నవ ఆఘాతవత్థూని। నవహి సఙ్ఘో భిజ్జతి।|
      block |నవేత్థ పఠమాపత్తికా। ఞత్తియా కరణా నవ॥|
  block |౪॥ అవన్దనీయపుగ్గలాది|
    count |౪౭౭|
      block |కతి పుగ్గలా నాభివాదేతబ్బా। అఞ్జలిసామిచేన చ।|
      block |కతినం దుక్కటం హోతి। కతి చీవరధారణా॥|
      block |దస పుగ్గలా నాభివాదేతబ్బా। అఞ్జలిసామిచేన చ।|
      block |దసన్నం దుక్కటం హోతి। దస చీవరధారణా॥|
      block |కతినం వస్సంవుట్ఠానం। దాతబ్బం ఇధ చీవరం।|
      block |కతినం భన్తే దాతబ్బం। కతినఞ్చేవ న దాతబ్బం॥|
      block |పఞ్చన్నం వస్సంవుట్ఠానం। దాతబ్బం ఇధ చీవరం।|
      block |సత్తన్నం సన్తే దాతబ్బం। సోళసన్నం న దాతబ్బం॥|
      block |కతిసతం రత్తిసతం। ఆపత్తియో ఛాదయిత్వాన।|
      block |కతి రత్తియో వసిత్వాన। ముచ్చేయ్య పారివాసికో॥|
      block |దససతం రత్తిసతం। ఆపత్తియో ఛాదయిత్వాన।|
      block |దస రత్తియో వసిత్వాన। ముచ్చేయ్య పారివాసికో॥|
      block |కతి కమ్మదోసా వుత్తా। బుద్ధేనాదిచ్చబన్ధునా।|
      block |చమ్పాయం వినయవత్థుస్మిం। సబ్బేవ అధమ్మికా కతి॥|
      block |ద్వాదస కమ్మదోసా వుత్తా। బుద్ధేనాదిచ్చబన్ధునా।|
      block |చమ్పాయం వినయవత్థుస్మిం। సబ్బేవ అధమ్మికా కతా॥|
      block |కతి కమ్మసమ్పత్తియో వుత్తా। బుద్ధేనాదిచ్చబన్ధునా।|
      block |చమ్పాయం వినయవత్థుస్మిం। సబ్బేవ ధమ్మికా కతి॥|
      block |చతస్సో కమ్మసమ్పత్తియో వుత్తా। బుద్ధేనాదిచ్చబన్ధునా।|
      block |చమ్పాయం వినయవత్థుస్మిం। సబ్బేవ ధమ్మికా కతా॥|
      block |కతి కమ్మాని వుత్తాని। బుద్ధేనాదిచ్చబన్ధునా।|
      block |చమ్పాయం వినయవత్థుస్మిం। ధమ్మికా అధమ్మికా కతి॥|
      block |ఛ కమ్మాని వుత్తాని। బుద్ధేనాదిచ్చబన్ధునా।|
      block |చమ్పాయం వినయవత్థుస్మిం। ఏకేత్థ ధమ్మికా కతా।|
      block |పఞ్చ అధమ్మికా వుత్తా। బుద్ధేనాదిచ్చబన్ధునా॥|
      block |కతి కమ్మాని వుత్తాని। బుద్ధేనాదిచ్చబన్ధునా।|
      block |చమ్పాయం వినయవత్థుస్మిం। ధమ్మికా అధమ్మికా కతి॥|
      block |చత్తారి కమ్మాని వుత్తాని। బుద్ధేనాదిచ్చబన్ధునా।|
      block |చమ్పాయం వినయవత్థుస్మిం। ఏకేత్థ ధమ్మికా కతా।|
      block |తయో అధమ్మికా వుత్తా। బుద్ధేనాదిచ్చబన్ధునా॥|
      block |యం దేసితంనన్తజినేన తాదినా।|
      block |ఆపత్తిక్ఖన్ధాని వివేకదస్సినా।|
      block |కతేత్థ సమ్మన్తి వినా సమథేహి।|
      block |పుచ్ఛామి తం బ్రూహి విభఙ్గకోవిద॥|
      block |యం దేసితంనన్తజినేన తాదినా।|
      block |ఆపత్తిక్ఖన్ధాని వివేకదస్సినా।|
      block |ఏకేత్థ సమ్మతి వినా సమథేహి।|
      block |ఏతం తే అక్ఖామి విభఙ్గకోవిద॥|
      block |కతి ఆపాయికా వుత్తా। బుద్ధేనాదిచ్చబన్ధునా।|
      block |వినయం పటిజానన్తస్స। వినయాని సుణోమ తే॥|
      block |ఛఊనదియడ్ఢసతా వుత్తా। బుద్ధేనాదిచ్చబన్ధునా।|
      block |ఆపాయికా నేరయికా। కప్పట్ఠా సఙ్ఘభేదకా।|
      block |వినయం పటిజానన్తస్స। వినయాని సుణోహి మే॥|
      block |కతి నాపాయికా వుత్తా। బుద్ధేనాదిచ్చబన్ధునా।|
      block |వినయం పటిజానన్తస్స। వినయాని సుణోమ తే॥|
      block |అట్ఠారస నాపాయికా వుత్తా। బుద్ధేనాదిచ్చబన్ధునా।|
      block |వినయం పటిజానన్తస్స। వినయాని సుణోహి మే॥|
      block |కతి అట్ఠకా వుత్తా। బుద్ధేనాదిచ్చబన్ధునా।|
      block |వినయం పటిజానన్తస్స। వినయాని సుణోమ తే॥|
      block |అట్ఠారస అట్ఠకా వుత్తా। బుద్ధేనాదిచ్చబన్ధునా।|
      block |వినయం పటిజానన్తస్స। వినయాని సుణోహి మే॥|
  block |౫॥ సోళసకమ్మాది|
    count |౪౭౮|
      block |కతి కమ్మాని వుత్తాని। బుద్ధేనాదిచ్చబన్ధునా।|
      block |వినయం పటిజానన్తస్స। వినయాని సుణోమ తే॥|
      block |సోళస కమ్మాని వుత్తాని। బుద్ధేనాదిచ్చబన్ధునా।|
      block |వినయం పటిజానన్తస్స। వినయాని సుణోహి మే॥|
      block |కతి కమ్మదోసా వుత్తా। బుద్ధేనాదిచ్చబన్ధునా।|
      block |వినయం పటిజానన్తస్స। వినయాని సుణోమ తే॥|
      block |ద్వాదస కమ్మదోసా వుత్తా। బుద్ధేనాదిచ్చబన్ధునా।|
      block |వినయం పటిజానన్తస్స। వినయాని సుణోహి మే॥|
      block |కతి కమ్మసమ్పత్తియో వుత్తా। బుద్ధేనాదిచ్చబన్ధునా।|
      block |వినయం పటిజానన్తస్స। వినయాని సుణోమ తే॥|
      block |చతస్సో కమ్మసమ్పత్తియో వుత్తా। బుద్ధేనాదిచ్చబన్ధునా।|
      block |వినయం పటిజానన్తస్స। వినయాని సుణోహి మే॥|
      block |కతి కమ్మాని వుత్తాని। బుద్ధేనాదిచ్చబన్ధునా।|
      block |వినయం పటిజానన్తస్స। వినయాని సుణోమ తే॥|
      block |ఛ కమ్మాని వుత్తాని। బుద్ధేనాదిచ్చబన్ధునా।|
      block |వినయం పటిజానన్తస్స। వినయాని సుణోహి మే॥|
      block |కతి కమ్మాని వుత్తాని। బుద్ధేనాదిచ్చబన్ధునా।|
      block |వినయం పటిజానన్తస్స। వినయాని సుణోమ తే॥|
      block |చత్తారి కమ్మాని వుత్తాని। బుద్ధేనాదిచ్చబన్ధునా।|
      block |వినయం పటిజానన్తస్స। వినయాని సుణోహి మే॥|
      block |కతి పారాజికా వుత్తా। బుద్ధేనాదిచ్చబన్ధునా।|
      block |వినయం పటిజానన్తస్స। వినయాని సుణోమ తే॥|
      block |అట్ఠ పారాజికా వుత్తా। బుద్ధేనాదిచ్చబన్ధునా।|
      block |వినయం పటిజానన్తస్స। వినయాని సుణోహి మే॥|
      block |కతి సఙ్ఘాదిసేసా వుత్తా। బుద్ధేనాదిచ్చబన్ధునా।|
      block |వినయం పటిజానన్తస్స। వినయాని సుణోమ తే॥|
      block |తేవీస సఙ్ఘాదిసేసా వుత్తా। బుద్ధేనాదిచ్చబన్ధునా।|
      block |వినయం పటిజానన్తస్స। వినయాని సుణోహి మే॥|
      block |కతి అనియతా వుత్తా। బుద్ధేనాదిచ్చబన్ధునా।|
      block |వినయం పటిజానన్తస్స। వినయాని సుణోమ తే॥|
      block |ద్వే అనియతా వుత్తా। బుద్ధేనాదిచ్చబన్ధునా।|
      block |వినయం పటిజానన్తస్స। వినయాని సుణోహి మే॥|
      block |కతి నిస్సగ్గియా వుత్తా। బుద్ధేనాదిచ్చబన్ధునా।|
      block |వినయం పటిజానన్తస్స। వినయాని సుణోమ తే॥|
      block |ద్వేచత్తాలీస నిస్సగ్గియా వుత్తా। బుద్ధేనాదిచ్చబన్ధునా।|
      block |వినయం పటిజానన్తస్స। వినయాని సుణోహి మే॥|
      block |కతి పాచిత్తియా వుత్తా। బుద్ధేనాదిచ్చబన్ధునా।|
      block |వినయం పటిజానన్తస్స। వినయాని సుణోమ తే॥|
      block |అట్ఠాసీతిసతం పాచిత్తియా వుత్తా। బుద్ధేనాదిచ్చబన్ధునా।|
      block |వినయం పటిజానన్తస్స। వినయాని సుణోహి మే॥|
      block |కతి పాటిదేసనీయా వుత్తా। బుద్ధేనాదిచ్చబన్ధునా।|
      block |వినయం పటిజానన్తస్స। వినయాని సుణోమ తే॥|
      block |ద్వాదస పాటిదేసనీయా వుత్తా। బుద్ధేనాదిచ్చబన్ధునా।|
      block |వినయం పటిజానన్తస్స। వినయాని సుణోహి మే॥|
      block |కతి సేఖియా వుత్తా। బుద్ధేనాదిచ్చబన్ధునా।|
      block |వినయం పటిజానన్తస్స। వినయాని సుణోమ తే॥|
      block |పఞ్చసత్తతి సేఖియా వుత్తా। బుద్ధేనాదిచ్చబన్ధునా।|
      block |వినయం పటిజానన్తస్స। వినయాని సుణోహి మే॥|
      block |యావ సుపుచ్ఛితం తయా। యావ సువిస్సజ్జితం మయా।|
      block |పుచ్ఛావిస్సజ్జనాయ వా। నత్థి కిఞ్చి అసుత్తకన్తి॥|
    stand |దుతియగాథాసఙ్గణికం నిట్ఠితం॥|
