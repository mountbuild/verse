block |౯॥ నవకనిపాతో|
  block |౧॥ వడ్ఢమాతుథేరీగాథా|
    count |౨౦౪|
      block |మా సు తే వడ్ఢ లోకమ్హి। వనథో ఆహు కుదాచనం।|
      block |మా పుత్తక పునప్పునం। అహు దుక్ఖస్స భాగిమా॥|
    count |౨౦౫|
      block |సుఖఞ్హి వడ్ఢ మునయో। అనేజా ఛిన్నసంసయా।|
      block |సీతిభూతా దమప్పత్తా। విహరన్తి అనాసవా॥|
    count |౨౦౬|
      block |తేహానుచిణ్ణం ఇసీభి। మగ్గం దస్సనపత్తియా।|
      block |దుక్ఖస్సన్తకిరియాయ। త్వం వడ్ఢ అనుబ్రూహయ॥|
    count |౨౦౭|
      block |విసారదావ భణసి। ఏతమత్థం జనేత్తి మే।|
      block |మఞ్ఞామి నూన మామికే। వనథో తే న విజ్జతి॥|
    count |౨౦౮|
      block |యే కేచి వడ్ఢ సఙ్ఖారా। హీనా ఉక్కట్ఠమజ్ఝిమా।|
      block |అణూపి అణుమత్తోపి। వనథో మే న విజ్జతి॥|
    count |౨౦౯|
      block |సబ్బే మే ఆసవా ఖీణా। అప్పమత్తస్స ఝాయతో।|
      block |తిస్సో విజ్జా అనుప్పత్తా। కతం బుద్ధస్స సాసనం॥|
    count |౨౧౦|
      block |ఉళారం వత మే మాతా। పతోదం సమవస్సరి।|
      block |పరమత్థసఞ్హితా గాథా। యథాపి అనుకమ్పికా॥|
    count |౨౧౧|
      block |తస్సాహం వచనం సుత్వా। అనుసిట్ఠిం జనేత్తియా।|
      block |ధమ్మసంవేగమాపాదిం। యోగక్ఖేమస్స పత్తియా॥|
    count |౨౧౨|
      block |సోహం పధానపహితత్తో। రత్తిన్దివమతన్దితో।|
      block |మాతరా చోదితో సన్తో। అఫుసిం సన్తిముత్తమం॥|
    stand |… వడ్ఢమాతా థేరీ…॥|
    stand |నవకనిపాతో నిట్ఠితో॥|
