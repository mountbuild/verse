block |౧౫॥ సుఖవగ్గో|
  count |౧౯౭|
    block |సుసుఖం వత జీవామ। వేరినేసు అవేరినో।|
    block |వేరినేసు మనుస్సేసు। విహరామ అవేరినో॥|
  count |౧౯౮|
    block |సుసుఖం వత జీవామ। ఆతురేసు అనాతురా।|
    block |ఆతురేసు మనుస్సేసు। విహరామ అనాతురా॥|
  count |౧౯౯|
    block |సుసుఖం వత జీవామ। ఉస్సుకేసు అనుస్సుకా।|
    block |ఉస్సుకేసు మనస్సేసు। విహరామ అనుస్సుకా॥|
  count |౨౦౦|
    block |సుసుఖం వత జీవామ। యేసం నో నత్థి కిఞ్చనం।|
    block |పీతిభక్ఖా భవిస్సామ। దేవా ఆభస్సరా యథా॥|
  count |౨౦౧|
    block |జయం వేరం పసవతి। దుక్ఖం సేతి పరాజితో।|
    block |ఉపసన్తో సుఖం సేతి। హిత్వా జయపరాజయం॥|
  count |౨౦౨|
    block |నత్థి రాగసమో అగ్గి। నత్థి దోససమో కలి।|
    block |నత్థి ఖన్ధసమా దుక్ఖా। నత్థి సన్తిపరం సుఖం॥|
  count |౨౦౩|
    block |జిఘచ్ఛాపరమా రోగా। సఙ్ఖారపరమా దుఖా।|
    block |ఏతం ఞత్వా యథాభూతం। నిబ్బానం పరమం సుఖం॥|
  count |౨౦౪|
    block |ఆరోగ్యపరమా లాభా। సన్తుట్ఠిపరమం ధనం।|
    block |విస్సాసపరమా ఞాతి। నిబ్బానం పరమం సుఖం॥|
  count |౨౦౫|
    block |పవివేకరసం పిత్వా। రసం ఉపసమస్స చ।|
    block |నిద్దరో హోతి నిప్పాపో। ధమ్మపీతిరసం పివం॥|
  count |౨౦౬|
    block |సాహు దస్సనమరియానం। సన్నివాసో సదా సుఖో।|
    block |అదస్సనేన బాలానం। నిచ్చమేవ సుఖీ సియా॥|
  count |౨౦౭|
    block |బాలసఙ్గతచారీ హి। దీఘమద్ధాన సోచతి।|
    block |దుక్ఖో బాలేహి సంవాసో। అమిత్తేనేవ సబ్బదా।|
    block |ధీరో చ సుఖసంవాసో। ఞాతీనంవ సమాగమో॥|
  count |౨౦౮|
    block |తస్మా హి|
    block |ధీరఞ్చ పఞ్ఞఞ్చ బహుస్సుతఞ్చ। ధోరయ్హసీలం వతవన్తమరియం।|
    block |తం తాదిసం సప్పురిసం సుమేధం। భజేథ నక్ఖత్తపథంవ చన్దిమా॥|
  stand |సుఖవగ్గో పన్నరసమో నిట్ఠితో॥|
