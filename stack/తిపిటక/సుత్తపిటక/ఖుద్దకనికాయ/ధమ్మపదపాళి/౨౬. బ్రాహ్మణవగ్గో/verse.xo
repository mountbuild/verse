block |౨౬॥ బ్రాహ్మణవగ్గో|
  count |౩౮౩|
    block |ఛిన్ద సోతం పరక్కమ్మ। కామే పనుద బ్రాహ్మణ।|
    block |సఙ్ఖారానం ఖయం ఞత్వా। అకతఞ్ఞూసి బ్రాహ్మణ॥|
  count |౩౮౪|
    block |యదా ద్వయేసు ధమ్మేసు। పారగూ హోతి బ్రాహ్మణో।|
    block |అథస్స సబ్బే సంయోగా। అత్థం గచ్ఛన్తి జానతో॥|
  count |౩౮౫|
    block |యస్స పారం అపారం వా। పారాపారం న విజ్జతి।|
    block |వీతద్దరం విసంయుత్తం। తమహం బ్రూమి బ్రాహ్మణం॥|
  count |౩౮౬|
    block |ఝాయిం విరజమాసీనం। కతకిచ్చమనాసవం।|
    block |ఉత్తమత్థమనుప్పత్తం। తమహం బ్రూమి బ్రాహ్మణం॥|
  count |౩౮౭|
    block |దివా తపతి ఆదిచ్చో। రత్తిమాభాతి చన్దిమా।|
    block |సన్నద్ధో ఖత్తియో తపతి। ఝాయీ తపతి బ్రాహ్మణో।|
    block |అథ సబ్బమహోరత్తిం। బుద్ధో తపతి తేజసా॥|
  count |౩౮౮|
    block |బాహితపాపోతి బ్రాహ్మణో। సమచరియా సమణోతి వుచ్చతి।|
    block |పబ్బాజయమత్తనో మలం। తస్మా పబ్బజితోతి వుచ్చతి॥|
  count |౩౮౯|
    block |న బ్రాహ్మణస్స పహరేయ్య। నాస్స ముఞ్చేథ బ్రాహ్మణో।|
    block |ధీ బ్రాహ్మణస్స హన్తారం। తతో ధీ యస్స ముఞ్చతి॥|
  count |౩౯౦|
    block |న బ్రాహ్మణస్సేతదకిఞ్చి సేయ్యో। యదా నిసేధో మనసో పియేహి।|
    block |యతో యతో హింసమనో నివత్తతి। తతో తతో సమ్మతిమేవ దుక్ఖం॥|
  count |౩౯౧|
    block |యస్స కాయేన వాచాయ। మనసా నత్థి దుక్కటం।|
    block |సంవుతం తీహి ఠానేహి। తమహం బ్రూమి బ్రాహ్మణం॥|
  count |౩౯౨|
    block |యమ్హా ధమ్మం విజానేయ్య। సమ్మాసమ్బుద్ధదేసితం।|
    block |సక్కచ్చం తం నమస్సేయ్య। అగ్గిహుత్తంవ బ్రాహ్మణో॥|
  count |౩౯౩|
    block |న జటాహి న గోత్తేన। న జచ్చా హోతి బ్రాహ్మణో।|
    block |యమ్హి సచ్చఞ్చ ధమ్మో చ। సో సుచీ సో చ బ్రాహ్మణో॥|
  count |౩౯౪|
    block |కిం తే జటాహి దుమ్మేధ। కిం తే అజినసాటియా।|
    block |అబ్భన్తరం తే గహనం। బాహిరం పరిమజ్జసి॥|
  count |౩౯౫|
    block |పంసుకూలధరం జన్తుం। కిసం ధమనిసన్థతం।|
    block |ఏకం వనస్మిం ఝాయన్తం। తమహం బ్రూమి బ్రాహ్మణం॥|
  count |౩౯౬|
    block |న చాహం బ్రాహ్మణం బ్రూమి। యోనిజం మత్తిసమ్భవం।|
    block |భోవాది నామ సో హోతి। సచే హోతి సకిఞ్చనో।|
    block |అకిఞ్చనం అనాదానం। తమహం బ్రూమి బ్రాహ్మణం॥|
  count |౩౯౭|
    block |సబ్బసంయోజనం ఛేత్వా। యో వే న పరితస్సతి।|
    block |సఙ్గాతిగం విసంయుత్తం। తమహం బ్రూమి బ్రాహ్మణం॥|
  count |౩౯౮|
    block |ఛేత్వా నద్ధిం వరత్తఞ్చ। సన్దానం సహనుక్కమం।|
    block |ఉక్ఖిత్తపలిఘం బుద్ధం। తమహం బ్రూమి బ్రాహ్మణం॥|
  count |౩౯౯|
    block |అక్కోసం వధబన్ధఞ్చ। అదుట్ఠో యో తితిక్ఖతి।|
    block |ఖన్తీబలం బలానీకం। తమహం బ్రూమి బ్రాహ్మణం॥|
  count |౪౦౦|
    block |అక్కోధనం వతవన్తం। సీలవన్తం అనుస్సదం।|
    block |దన్తం అన్తిమసారీరం। తమహం బ్రూమి బ్రాహ్మణం॥|
  count |౪౦౧|
    block |వారి పోక్ఖరపత్తేవ। ఆరగ్గేరివ సాసపో।|
    block |యో న లిమ్పతి కామేసు। తమహం బ్రూమి బ్రాహ్మణం॥|
  count |౪౦౨|
    block |యో దుక్ఖస్స పజానాతి। ఇధేవ ఖయమత్తనో।|
    block |పన్నభారం విసంయుత్తం। తమహం బ్రూమి బ్రాహ్మణం॥|
  count |౪౦౩|
    block |గమ్భీరపఞ్ఞం మేధావిం। మగ్గామగ్గస్స కోవిదం।|
    block |ఉత్తమత్థమనుప్పత్తం। తమహం బ్రూమి బ్రాహ్మణం॥|
  count |౪౦౪|
    block |అసంసట్ఠం గహట్ఠేహి। అనాగారేహి చూభయం।|
    block |అనోకసారిమప్పిచ్ఛం। తమహం బ్రూమి బ్రాహ్మణం॥|
  count |౪౦౫|
    block |నిధాయ దణ్డం భూతేసు। తసేసు థావరేసు చ।|
    block |యో న హన్తి న ఘాతేతి। తమహం బ్రూమి బ్రాహ్మణం॥|
  count |౪౦౬|
    block |అవిరుద్ధం విరుద్ధేసు। అత్తదణ్డేసు నిబ్బుతం।|
    block |సాదానేసు అనాదానం। తమహం బ్రూమి బ్రాహ్మణం॥|
  count |౪౦౭|
    block |యస్స రాగో చ దోసో చ। మానో మక్ఖో చ పాతితో।|
    block |సాసపోరివ ఆరగ్గా। తమహం బ్రూమి బ్రాహ్మణం॥|
  count |౪౦౮|
    block |అకక్కసం విఞ్ఞాపనిం। గిరం సచ్చముదీరయే।|
    block |యాయ నాభిసజే కఞ్చి। తమహం బ్రూమి బ్రాహ్మణం॥|
  count |౪౦౯|
    block |యోధ దీఘం వ రస్సం వా। అణుం థూలం సుభాసుభం।|
    block |లోకే అదిన్నం నాదియతి। తమహం బ్రూమి బ్రాహ్మణం॥|
  count |౪౧౦|
    block |ఆసా యస్స న విజ్జన్తి। అస్మిం లోకే పరమ్హి చ।|
    block |నిరాసాసం విసంయుత్తం। తమహం బ్రూమి బ్రాహ్మణం॥|
  count |౪౧౧|
    block |యస్సాలయా న విజ్జన్తి। అఞ్ఞాయ అకథంకథీ।|
    block |అమతోగధమనుప్పత్తం। తమహం బ్రూమి బ్రాహ్మణం॥|
  count |౪౧౨|
    block |యోధ పుఞ్ఞఞ్చ పాపఞ్చ। ఉభో సఙ్గముపచ్చగా।|
    block |అసోకం విరజం సుద్ధం। తమహం బ్రూమి బ్రాహ్మణం॥|
  count |౪౧౩|
    block |చన్దంవ విమలం సుద్ధం। విప్పసన్నమనావిలం।|
    block |నన్దీభవపరిక్ఖీణం। తమహం బ్రూమి బ్రాహ్మణం॥|
  count |౪౧౪|
    block |యోమం పలిపథం దుగ్గం। సంసారం మోహమచ్చగా।|
    block |తిణ్ణో పారగతో ఝాయీ। అనేజో అకథంకథీ।|
    block |అనుపాదాయ నిబ్బుతో। తమహం బ్రూమి బ్రాహ్మణం॥|
  count |౪౧౫|
    block |యోధ కామే పహన్త్వాన। అనాగారో పరిబ్బజే।|
    block |కామభవపరిక్ఖీణం। తమహం బ్రూమి బ్రాహ్మణం॥|
  count |౪౧౬|
    block |యోధ తణ్హం పహన్త్వాన। అనాగారో పరిబ్బజే।|
    block |తణ్హాభవపరిక్ఖీణం। తమహం బ్రూమి బ్రాహ్మణం॥|
  count |౪౧౭|
    block |హిత్వా మానుసకం యోగం। దిబ్బం యోగం ఉపచ్చగా।|
    block |సబ్బయోగవిసంయుత్తం। తమహం బ్రూమి బ్రాహ్మణం॥|
  count |౪౧౮|
    block |హిత్వా రతిఞ్చ అరతిఞ్చ। సీతిభూతం నిరూపధిం।|
    block |సబ్బలోకాభిభుం వీరం। తమహం బ్రూమి బ్రాహ్మణం॥|
  count |౪౧౯|
    block |చుతిం యో వేది సత్తానం। ఉపపత్తిఞ్చ సబ్బసో।|
    block |అసత్తం సుగతం బుద్ధం। తమహం బ్రూమి బ్రాహ్మణం॥|
  count |౪౨౦|
    block |యస్స గతిం న జానన్తి। దేవా గన్ధబ్బమానుసా।|
    block |ఖీణాసవం అరహన్తం। తమహం బ్రూమి బ్రాహ్మణం॥|
  count |౪౨౧|
    block |యస్స పురే చ పచ్ఛా చ। మజ్ఝే చ నత్థి కిఞ్చనం।|
    block |అకిఞ్చనం అనాదానం। తమహం బ్రూమి బ్రాహ్మణం॥|
  count |౪౨౨|
    block |ఉసభం పవరం వీరం। మహేసిం విజితావినం।|
    block |అనేజం న్హాతకం బుద్ధం। తమహం బ్రూమి బ్రాహ్మణం॥|
  count |౪౨౩|
    block |పుబ్బేనివాసం యో వేది। సగ్గాపాయఞ్చ పస్సతి।|
    block |అథో జాతిక్ఖయం పత్తో। అభిఞ్ఞావోసితో ముని।|
    block |సబ్బవోసితవోసానం। తమహం బ్రూమి బ్రాహ్మణం॥|
    block |సతేవీసచతుస్సతా। చతుసచ్చవిభావినా।|
    block |సతత్తయఞ్చ వత్థూనం। పఞ్చాధికం సముట్ఠితాతి॥|
    block |యమకప్పమాదో చిత్తం। పుప్ఫం బాలేన పణ్డితో।|
    block |అరహన్తో సహస్సఞ్చ। పాపం దణ్డేన తే దస॥|
    block |జరా అత్తా చ లోకో చ। బుద్ధో సుఖం పియేన చ।|
    block |కోధో మలఞ్చ ధమ్మట్ఠో। మగ్గవగ్గేన వీసతి॥|
    block |పకిణ్ణం నిరయో నాగో। తణ్హా భిక్ఖు చ బ్రాహ్మణో।|
    block |ఏతే ఛబ్బీసతి వగ్గా। దేసితాదిచ్చబన్ధునా॥|
    block |యమకే వీసతి గాథా। అప్పమాదమ్హి ద్వాదస।|
    block |ఏకాదస చిత్తవగ్గే। పుప్ఫవగ్గమ్హి సోళస॥|
    block |బాలే చ సోళస గాథా। పణ్డితమ్హి చతుద్దస।|
    block |అరహన్తే దస గాథా। సహస్సే హోన్తి సోళస॥|
    block |తేరస పాపవగ్గమ్హి। దణ్డమ్హి దస సత్త చ।|
    block |ఏకాదస జరా వగ్గే। అత్తవగ్గమ్హి తా దస॥|
    block |ద్వాదస లోకవగ్గమ్హి। బుద్ధవగ్గమ్హి ఠారస।|
    block |సుఖే చ పియవగ్గే చ। గాథాయో హోన్తి ద్వాదస॥|
    block |చుద్దస కోధవగ్గమ్హి। మలవగ్గేకవీసతి।|
    block |సత్తరస చ ధమ్మట్ఠే। మగ్గవగ్గే సత్తరస॥|
    block |పకిణ్ణే సోళస గాథా। నిరయే నాగే చ చుద్దస।|
    block |ఛబ్బీస తణ్హావగ్గమ్హి। తేవీస భిక్ఖువగ్గికా॥|
    block |ఏకతాలీసగాథాయో। బ్రాహ్మణే వగ్గముత్తమే।|
    block |గాథాసతాని చత్తారి। తేవీస చ పునాపరే।|
    block |ధమ్మపదే నిపాతమ్హి। దేసితాదిచ్చబన్ధునాతి॥|
  stand |బ్రాహ్మణవగ్గో ఛబ్బీసతిమో నిట్ఠితో॥|
  block |ఏత్తావతా సబ్బపఠమే యమకవగ్గే చుద్దస వత్థూని। అప్పమాదవగ్గే నవ। చిత్తవగ్గే నవ। పుప్ఫవగ్గే ద్వాదస। బాలవగ్గే పన్నరస। పణ్డితవగ్గే ఏకాదస। అరహన్తవగ్గే దస। సహస్సవగ్గే చుద్దస। పాపవగ్గే ద్వాదస। దణ్డవగ్గే ఏకాదస। జరావగ్గే నవ। అత్తవగ్గే దస। లోకవగ్గే ఏకాదస। బుద్ధవగ్గే నవ। సుఖవగ్గే అట్ఠ। పియవగ్గే నవ। కోధవగ్గే అట్ఠ। మలవగ్గే ద్వాదస। ధమ్మట్ఠవగ్గే దస। మగ్గవగ్గే ద్వాదస। పకిణ్ణకవగ్గే నవ। నిరయవగ్గే నవ। నాగవగ్గే అట్ఠ। తణ్హావగ్గే ద్వాదస। భిక్ఖువగ్గే ద్వాదస। బ్రాహ్మణవగ్గే చత్తాలీసాతి పఞ్చాధికాని తీణి వత్థుసతాని॥|
  block ||
  block |ధమ్మపదే వగ్గానముద్దానం|
  block |గాథానముద్దానం|
  stand |ధమ్మపదపాళి నిట్ఠితా॥|
