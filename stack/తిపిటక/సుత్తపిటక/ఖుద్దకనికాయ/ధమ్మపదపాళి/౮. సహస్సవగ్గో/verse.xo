block |౮॥ సహస్సవగ్గో|
  count |౧౦౦|
    block |సహస్సమపి చే వాచా। అనత్థపదసంహితా।|
    block |ఏకం అత్థపదం సేయ్యో। యం సుత్వా ఉపసమ్మతి॥|
  count |౧౦౧|
    block |సహస్సమపి చే గాథా। అనత్థపదసంహితా।|
    block |ఏకం గాథాపదం సేయ్యో। యం సుత్వా ఉపసమ్మతి॥|
  count |౧౦౨|
    block |యో చ గాథా సతం భాసే। అనత్థపదసంహితా।|
    block |ఏకం ధమ్మపదం సేయ్యో। యం సుత్వా ఉపసమ్మతి॥|
  count |౧౦౩|
    block |యో సహస్సం సహస్సేన। సఙ్గామే మానుసే జినే।|
    block |ఏకఞ్చ జేయ్యమత్తానం। స వే సఙ్గామజుత్తమో॥|
  count |౧౦౪|
    block |అత్తా హవే జితం సేయ్యో। యా చాయం ఇతరా పజా।|
    block |అత్తదన్తస్స పోసస్స। నిచ్చం సఞ్ఞతచారినో॥|
  count |౧౦౫|
    block |నేవ దేవో న గన్ధబ్బో। న మారో సహ బ్రహ్మునా।|
    block |జితం అపజితం కయిరా। తథారూపస్స జన్తునో॥|
  count |౧౦౬|
    block |మాసే మాసే సహస్సేన। యో యజేథ సతం సమం।|
    block |ఏకఞ్చ భావితత్తానం। ముహుత్తమపి పూజయే।|
    block |సాయేవ పూజనా సేయ్యో। యఞ్చే వస్ససతం హుతం॥|
  count |౧౦౭|
    block |యో చ వస్ససతం జన్తు। అగ్గిం పరిచరే వనే।|
    block |ఏకఞ్చ భావితత్తానం। ముహుత్తమపి పూజయే।|
    block |సాయేవ పూజనా సేయ్యో। యఞ్చే వస్ససతం హుతం॥|
  count |౧౦౮|
    block |యం కిఞ్చి యిట్ఠం వ హుతం వ లోకే। సంవచ్ఛరం యజేథ పుఞ్ఞపేక్ఖో।|
    block |సబ్బమ్పి తం న చతుభాగమేతి। అభివాదనా ఉజ్జుగతేసు సేయ్యో॥|
  count |౧౦౯|
    block |అభివాదనసీలిస్స। నిచ్చం వుడ్ఢాపచాయినో।|
    block |చత్తారో ధమ్మా వడ్ఢన్తి। ఆయు వణ్ణో సుఖం బలం॥|
  count |౧౧౦|
    block |యో చ వస్ససతం జీవే। దుస్సీలో అసమాహితో।|
    block |ఏకాహం జీవితం సేయ్యో। సీలవన్తస్స ఝాయినో॥|
  count |౧౧౧|
    block |యో చ వస్ససతం జీవే। దుప్పఞ్ఞో అసమాహితో।|
    block |ఏకాహం జీవితం సేయ్యో। పఞ్ఞవన్తస్స ఝాయినో॥|
  count |౧౧౨|
    block |యో చ వస్ససతం జీవే। కుసీతో హీనవీరియో।|
    block |ఏకాహం జీవితం సేయ్యో। వీరియమారభతో దళ్హం॥|
  count |౧౧౩|
    block |యో చ వస్ససతం జీవే। అపస్సం ఉదయబ్బయం।|
    block |ఏకాహం జీవితం సేయ్యో। పస్సతో ఉదయబ్బయం॥|
  count |౧౧౪|
    block |యో చ వస్ససతం జీవే। అపస్సం అమతం పదం।|
    block |ఏకాహం జీవితం సేయ్యో। పస్సతో అమతం పదం॥|
  count |౧౧౫|
    block |యో చ వస్ససతం జీవే। అపస్సం ధమ్మముత్తమం।|
    block |ఏకాహం జీవితం సేయ్యో। పస్సతో ధమ్మముత్తమం॥|
  stand |సహస్సవగ్గో అట్ఠమో నిట్ఠితో॥|
