block |౧౯॥ ధమ్మట్ఠవగ్గో|
  count |౨౫౬|
    block |న తేన హోతి ధమ్మట్ఠో। యేనత్థం సాహసా నయే।|
    block |యో చ అత్థం అనత్థఞ్చ। ఉభో నిచ్ఛేయ్య పణ్డితో॥|
  count |౨౫౭|
    block |అసాహసేన ధమ్మేన। సమేన నయతీ పరే।|
    block |ధమ్మస్స గుత్తో మేధావీ। ధమ్మట్ఠోతి పవుచ్చతి॥|
  count |౨౫౮|
    block |న తేన పణ్డితో హోతి। యావతా బహు భాసతి।|
    block |ఖేమీ అవేరీ అభయో। పణ్డితోతి పవుచ్చతి॥|
  count |౨౫౯|
    block |న తావతా ధమ్మధరో। యావతా బహు భాసతి।|
    block |యో చ అప్పమ్పి సుత్వాన। ధమ్మం కాయేన పస్సతి।|
    block |స వే ధమ్మధరో హోతి। యో ధమ్మం నప్పమజ్జతి॥|
  count |౨౬౦|
    block |న తేన థేరో సో హోతి। యేనస్స పలితం సిరో।|
    block |పరిపక్కో వయో తస్స। మోఘజిణ్ణోతి వుచ్చతి॥|
  count |౨౬౧|
    block |యమ్హి సచ్చఞ్చ ధమ్మో చ। అహింసా సంయమో దమో।|
    block |స వే వన్తమలో ధీరో। థేరో ఇతి పవుచ్చతి॥|
  count |౨౬౨|
    block |న వాక్కరణమత్తేన। వణ్ణపోక్ఖరతాయ వా।|
    block |సాధురూపో నరో హోతి। ఇస్సుకీ మచ్ఛరీ సఠో॥|
  count |౨౬౩|
    block |యస్స చేతం సముచ్ఛిన్నం। మూలఘచ్చం సమూహతం।|
    block |స వన్తదోసో మేధావీ। సాధురూపోతి వుచ్చతి॥|
  count |౨౬౪|
    block |న ముణ్డకేన సమణో। అబ్బతో అలికం భణం।|
    block |ఇచ్ఛాలోభసమాపన్నో। సమణో కిం భవిస్సతి॥|
  count |౨౬౫|
    block |యో చ సమేతి పాపాని। అణుం థూలాని సబ్బసో।|
    block |సమితత్తా హి పాపానం। సమణోతి పవుచ్చతి॥|
  count |౨౬౬|
    block |న తేన భిక్ఖు సో హోతి। యావతా భిక్ఖతే పరే।|
    block |విస్సం ధమ్మం సమాదాయ। భిక్ఖు హోతి న తావతా॥|
  count |౨౬౭|
    block |యోధ పుఞ్ఞఞ్చ పాపఞ్చ। బాహేత్వా బ్రహ్మచరియవా।|
    block |సఙ్ఖాయ లోకే చరతి। స వే భిక్ఖూతి వుచ్చతి॥|
  count |౨౬౮|
    block |న మోనేన మునీ హోతి। మూళ్హరూపో అవిద్దసు।|
    block |యో చ తులంవ పగ్గయ్హ। వరమాదాయ పణ్డితో॥|
  count |౨౬౯|
    block |పాపాని పరివజ్జేతి। స మునీ తేన సో ముని।|
    block |యో మునాతి ఉభో లోకే। ముని తేన పవుచ్చతి॥|
  count |౨౭౦|
    block |న తేన అరియో హోతి। యేన పాణాని హింసతి।|
    block |అహింసా సబ్బపాణానం। అరియోతి పవుచ్చతి॥|
  count |౨౭౧|
    block |న సీలబ్బతమత్తేన। బాహుసచ్చేన వా పన।|
    block |అథ వా సమాధిలాభేన। వివిత్తసయనేన వా॥|
  count |౨౭౨|
    block |ఫుసామి నేక్ఖమ్మసుఖం। అపుథుజ్జనసేవితం।|
    block |భిక్ఖు విస్సాసమాపాది। అప్పత్తో ఆసవక్ఖయం॥|
  stand |ధమ్మట్ఠవగ్గో ఏకూనవీసతిమో నిట్ఠితో॥|
