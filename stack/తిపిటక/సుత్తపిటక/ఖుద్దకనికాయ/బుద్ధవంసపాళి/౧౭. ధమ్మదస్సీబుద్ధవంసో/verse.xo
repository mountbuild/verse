block |౧౭॥ ధమ్మదస్సీబుద్ధవంసో|
  count |౧|
    block |తత్థేవ మణ్డకప్పమ్హి। ధమ్మదస్సీ మహాయసో।|
    block |తమన్ధకారం విధమిత్వా। అతిరోచతి సదేవకే॥|
  count |౨|
    block |తస్సాపి అతులతేజస్స। ధమ్మచక్కప్పవత్తనే।|
    block |కోటిసతసహస్సానం। పఠమాభిసమయో అహు॥|
  count |౩|
    block |యదా బుద్ధో ధమ్మదస్సీ। వినేసి సఞ్జయం ఇసిం।|
    block |తదా నవుతికోటీనం। దుతియాభిసమయో అహు॥|
  count |౪|
    block |యదా సక్కో ఉపాగఞ్ఛి। సపరిసో వినాయకం।|
    block |తదా అసీతికోటీనం। తతియాభిసమయో అహు॥|
  count |౫|
    block |తస్సాపి దేవదేవస్స। సన్నిపాతా తయో అహుం।|
    block |ఖీణాసవానం విమలానం। సన్తచిత్తాన తాదినం॥|
  count |౬|
    block |యదా బుద్ధో ధమ్మదస్సీ। సరణే వస్సం ఉపాగమి।|
    block |తదా కోటిసతసహస్సానం। పఠమో ఆసి సమాగమో॥|
  count |౭|
    block |పునాపరం యదా బుద్ధో। దేవతో ఏతి మానుసం।|
    block |తదాపి సతకోటీనం। దుతియో ఆసి సమాగమో॥|
  count |౮|
    block |పునాపరం యదా బుద్ధో। పకాసేసి ధుతే గుణే।|
    block |తదా అసీతికోటీనం। తతియో ఆసి సమాగమో॥|
  count |౯|
    block |అహం తేన సమయేన। సక్కో ఆసిం పురిన్దదో।|
    block |దిబ్బేన గన్ధమాలేన। తురియేనాభిపూజయిం॥|
  count |౧౦|
    block |సోపి మం బుద్ధో బ్యాకాసి। దేవమజ్ఝే నిసీదియ।|
    block |అట్ఠారసే కప్పసతే। అయం బుద్ధో భవిస్సతి॥|
  count |౧౧|
    block |పధానం పదహిత్వాన…పే॰… హేస్సామ సమ్ముఖా ఇమం॥|
  count |౧౨|
    block |తస్సాపి వచనం సుత్వా। భియ్యో చిత్తం పసాదయిం।|
    block |ఉత్తరిం వతమధిట్ఠాసిం। దసపారమిపూరియా॥|
  count |౧౩|
    block |సరణం నామ నగరం। సరణో నామ ఖత్తియో।|
    block |సునన్దా నామ జనికా। ధమ్మదస్సిస్స సత్థునో॥|
  count |౧౪|
    block |అట్ఠవస్ససహస్సాని। అగారం అజ్ఝ సో వసి।|
    block |అరజో విరజో సుదస్సనో। తయో పాసాదముత్తమా॥|
  count |౧౫|
    block |తిచత్తారీససహస్సాని। నారియో సమలఙ్కతా।|
    block |విచికోళి నామ నారీ। అత్రజో పుఞ్ఞవడ్ఢనో॥|
  count |౧౬|
    block |నిమిత్తే చతురో దిస్వా। పాసాదేనాభినిక్ఖమి।|
    block |సత్తాహం పధానచారం। అచరీ పురిసుత్తమో॥|
  count |౧౭|
    block |బ్రహ్మునా యాచితో సన్తో। ధమ్మదస్సీ నరాసభో।|
    block |వత్తి చక్కం మహావీరో। మిగదాయే నరుత్తమో॥|
  count |౧౮|
    block |పదుమో ఫుస్సదేవో చ। అహేసుం అగ్గసావకా।|
    block |సునేత్తో నాముపట్ఠాకో। ధమ్మదస్సిస్స సత్థునో॥|
  count |౧౯|
    block |ఖేమా చ సచ్చనామా చ। అహేసుం అగ్గసావికా।|
    block |బోధి తస్స భగవతో। బిమ్బిజాలోతి వుచ్చతి॥|
  count |౨౦|
    block |సుభద్దో కటిస్సహో చేవ। అహేసుం అగ్గుపట్ఠకా।|
    block |సాళియా చ కళియా చ। అహేసుం అగ్గుపట్ఠికా॥|
  count |౨౧|
    block |సోపి బుద్ధో అసమసమో। అసీతిహత్థముగ్గతో।|
    block |అతిరోచతి తేజేన। దససహస్సిమ్హి ధాతుయా॥|
  count |౨౨|
    block |సుఫుల్లో సాలరాజావ। విజ్జూవ గగనే యథా।|
    block |మజ్ఝన్హికేవ సూరియో। ఏవం సో ఉపసోభథ॥|
  count |౨౩|
    block |తస్సాపి అతులతేజస్స। సమకం ఆసి జీవితం।|
    block |వస్ససతసహస్సాని। లోకే అట్ఠాసి చక్ఖుమా॥|
  count |౨౪|
    block |ఓభాసం దస్సయిత్వాన। విమలం కత్వాన సాసనం।|
    block |చవి చన్దోవ గగనే। నిబ్బుతో సో ససావకో॥|
  count |౨౫|
    block |ధమ్మదస్సీ మహావీరో। సాలారామమ్హి నిబ్బుతో।|
    block |తత్థేవస్స థూపవరో। తీణియోజనముగ్గతోతి॥|
  stand |ధమ్మదస్సిస్స భగవతో వంసో పన్నరసమో॥|
