block |౧౬॥ అత్థదస్సీబుద్ధవంసో|
  count |౧|
    block |తత్థేవ మణ్డకప్పమ్హి। అత్థదస్సీ మహాయసో।|
    block |మహాతమం నిహన్త్వాన। పత్తో సమ్బోధిముత్తమం॥|
  count |౨|
    block |బ్రహ్మునా యాచితో సన్తో। ధమ్మచక్కం పవత్తయి।|
    block |అమతేన తప్పయీ లోకం। దససహస్సిసదేవకం॥|
  count |౩|
    block |తస్సాపి లోకనాథస్స। అహేసుం అభిసమయా తయో।|
    block |కోటిసతసహస్సానం। పఠమాభిసమయో అహు॥|
  count |౪|
    block |యదా బుద్ధో అత్థదస్సీ। చరతే దేవచారికం।|
    block |కోటిసతసహస్సానం। దుతియాభిసమయో అహు॥|
  count |౫|
    block |పునాపరం యదా బుద్ధో। దేసేసి పితుసన్తికే।|
    block |కోటిసతసహస్సానం। తతియాభిసమయో అహు॥|
  count |౬|
    block |సన్నిపాతా తయో ఆసుం। తస్సాపి చ మహేసినో।|
    block |ఖీణాసవానం విమలానం। సన్తచిత్తాన తాదినం॥|
  count |౭|
    block |అట్ఠనవుతిసహస్సానం। పఠమో ఆసి సమాగమో।|
    block |అట్ఠాసీతిసహస్సానం। దుతియో ఆసి సమాగమో॥|
  count |౮|
    block |అట్ఠసత్తతిసతసహస్సానం। తతియో ఆసి సమాగమో।|
    block |అనుపాదా విముత్తానం। విమలానం మహేసినం॥|
  count |౯|
    block |అహం తేన సమయేన। జటిలో ఉగ్గతాపనో।|
    block |సుసీమో నామ నామేన। మహియా సేట్ఠసమ్మతో॥|
  count |౧౦|
    block |దిబ్బం మన్దారవం పుప్ఫం। పదుమం పారిఛత్తకం।|
    block |దేవలోకాహరిత్వాన। సమ్బుద్ధమభిపూజయిం॥|
  count |౧౧|
    block |సోపి మం బుద్ధో బ్యాకాసి। అత్థదస్సీ మహాముని।|
    block |అట్ఠారసే కప్పసతే। అయం బుద్ధో భవిస్సతి॥|
  count |౧౨|
    block |పధానం పదహిత్వాన…పే॰… హేస్సామ సమ్ముఖా ఇమం॥|
  count |౧౩|
    block |తస్సాపి వచనం సుత్వా। హట్ఠో సంవిగ్గమానసో।|
    block |ఉత్తరిం వతమధిట్ఠాసిం। దసపారమిపూరియా॥|
  count |౧౪|
    block |సోభణం నామ నగరం। సాగరో నామ ఖత్తియో।|
    block |సుదస్సనా నామ జనికా। అత్థదస్సిస్స సత్థునో॥|
  count |౧౫|
    block |దసవస్ససహస్సాని। అగారం అజ్ఝ సో వసి।|
    block |అమరగిరి సుగిరి వాహనా। తయో పాసాదముత్తమా॥|
  count |౧౬|
    block |తేత్తింసఞ్చ సహస్సాని। నారియో సమలఙ్కతా।|
    block |విసాఖా నామ నారీ చ। సేలో నామాసి అత్రజో॥|
  count |౧౭|
    block |నిమిత్తే చతురో దిస్వా। అస్సయానేన నిక్ఖమి।|
    block |అనూనఅట్ఠమాసాని। పధానం పదహీ జినో॥|
  count |౧౮|
    block |బ్రహ్మునా యాచితో సన్తో। అత్థదస్సీ మహాయసో।|
    block |వత్తి చక్కం మహావీరో। అనోముయ్యానే నరాసభో॥|
  count |౧౯|
    block |సన్తో చ ఉపసన్తో చ। అహేసుం అగ్గసావకా।|
    block |అభయో నాముపట్ఠాకో। అత్థదస్సిస్స సత్థునో॥|
  count |౨౦|
    block |ధమ్మా చేవ సుధమ్మా చ। అహేసుం అగ్గసావికా।|
    block |బోధి తస్స భగవతో। చమ్పకోతి పవుచ్చతి॥|
  count |౨౧|
    block |నకులో చ నిసభో చ। అహేసుం అగ్గుపట్ఠకా।|
    block |మకిలా చ సునన్దా చ। అహేసుం అగ్గుపట్ఠికా॥|
  count |౨౨|
    block |సోపి బుద్ధో అసమసమో। అసీతిహత్థముగ్గతో।|
    block |సోభతే సాలరాజావ। ఉళురాజావ పూరితో॥|
  count |౨౩|
    block |తస్స పాకతికా రంసీ। అనేకసతకోటియో।|
    block |ఉద్ధం అధో దస దిసా। ఫరన్తి యోజనం సదా॥|
  count |౨౪|
    block |సోపి బుద్ధో నరాసభో। సబ్బసత్తుత్తమో ముని।|
    block |వస్ససతసహస్సాని। లోకే అట్ఠాసి చక్ఖుమా॥|
  count |౨౫|
    block |అతులం దస్సేత్వా ఓభాసం। విరోచేత్వా సదేవకే।|
    block |సోపి అనిచ్చతం పత్తో। యథగ్గుపాదానసఙ్ఖయా॥|
  count |౨౬|
    block |అత్థదస్సీ జినవరో। అనోమారామమ్హి నిబ్బుతో।|
    block |ధాతువిత్థారికం ఆసి। తేసు తేసు పదేసతోతి॥|
  stand |అత్థదస్సిస్స భగవతో వంసో చుద్దసమో॥|
