block |౧॥ రూపాదివగ్గో|
  stand |నమో తస్స భగవతో అరహతో సమ్మాసమ్బుద్ధస్సఅఙ్గుత్తరనికాయో|
  count |౧|, |ఏవం మే సుతం ఏకం సమయం భగవా సావత్థియం విహరతి జేతవనే అనాథపిణ్డికస్స ఆరామే॥ తత్ర ఖో భగవా భిక్ఖూ ఆమన్తేసి భిక్ఖవోతి॥ భదన్తేతి తే భిక్ఖూ భగవతో పచ్చస్సోసుం॥ భగవా ఏతదవోచ|
  block |నాహం। భిక్ఖవే। అఞ్ఞం ఏకరూపమ్పి సమనుపస్సామి యం ఏవం పురిసస్స చిత్తం పరియాదాయ తిట్ఠతి యథయిదం। భిక్ఖవే। ఇత్థిరూపం॥ ఇత్థిరూపం। భిక్ఖవే। పురిసస్స చిత్తం పరియాదాయ తిట్ఠతీతి॥ పఠమం॥|
  count |౨|, |నాహం। భిక్ఖవే। అఞ్ఞం ఏకసద్దమ్పి సమనుపస్సామి యం ఏవం పురిసస్స చిత్తం పరియాదాయ తిట్ఠతి యథయిదం। భిక్ఖవే। ఇత్థిసద్దో॥ ఇత్థిసద్దో। భిక్ఖవే। పురిసస్స చిత్తం పరియాదాయ తిట్ఠతీతి॥ దుతియం॥|
  count |౩|, |నాహం। భిక్ఖవే। అఞ్ఞం ఏకగన్ధమ్పి సమనుపస్సామి యం ఏవం పురిసస్స చిత్తం పరియాదాయ తిట్ఠతి యథయిదం। భిక్ఖవే। ఇత్థిగన్ధో॥ ఇత్థిగన్ధో। భిక్ఖవే। పురిసస్స చిత్తం పరియాదాయ తిట్ఠతీతి॥ తతియం॥|
  count |౪|, |నాహం। భిక్ఖవే। అఞ్ఞం ఏకరసమ్పి సమనుపస్సామి యం ఏవం పురిసస్స చిత్తం పరియాదాయ తిట్ఠతి యథయిదం। భిక్ఖవే। ఇత్థిరసో॥ ఇత్థిరసో। భిక్ఖవే। పురిసస్స చిత్తం పరియాదాయ తిట్ఠతీతి॥ చతుత్థం॥|
  count |౫|, |నాహం। భిక్ఖవే। అఞ్ఞం ఏకఫోట్ఠబ్బమ్పి సమనుపస్సామి యం ఏవం పురిసస్స చిత్తం పరియాదాయ తిట్ఠతి యథయిదం। భిక్ఖవే। ఇత్థిఫోట్ఠబ్బో॥ ఇత్థిఫోట్ఠబ్బో। భిక్ఖవే। పురిసస్స చిత్తం పరియాదాయ తిట్ఠతీతి॥ పఞ్చమం॥|
  count |౬|, |నాహం। భిక్ఖవే। అఞ్ఞం ఏకరూపమ్పి సమనుపస్సామి యం ఏవం ఇత్థియా చిత్తం పరియాదాయ తిట్ఠతి యథయిదం। భిక్ఖవే। పురిసరూపం॥ పురిసరూపం। భిక్ఖవే। ఇత్థియా చిత్తం పరియాదాయ తిట్ఠతీతి॥ ఛట్ఠం॥|
  count |౭|, |నాహం। భిక్ఖవే। అఞ్ఞం ఏకసద్దమ్పి సమనుపస్సామి యం ఏవం ఇత్థియా చిత్తం పరియాదాయ తిట్ఠతి యథయిదం। భిక్ఖవే। పురిససద్దో॥ పురిససద్దో। భిక్ఖవే। ఇత్థియా చిత్తం పరియాదాయ తిట్ఠతీతి॥ సత్తమం॥|
  count |౮|, |నాహం। భిక్ఖవే। అఞ్ఞం ఏకగన్ధమ్పి సమనుపస్సామి యం ఏవం ఇత్థియా చిత్తం పరియాదాయ తిట్ఠతి యథయిదం। భిక్ఖవే। పురిసగన్ధో॥ పురిసగన్ధో। భిక్ఖవే। ఇత్థియా చిత్తం పరియాదాయ తిట్ఠతీతి॥ అట్ఠమం॥|
  count |౯|, |నాహం। భిక్ఖవే। అఞ్ఞం ఏకరసమ్పి సమనుపస్సామి యం ఏవం ఇత్థియా చిత్తం పరియాదాయ తిట్ఠతి యథయిదం। భిక్ఖవే। పురిసరసో॥ పురిసరసో। భిక్ఖవే। ఇత్థియా చిత్తం పరియాదాయ తిట్ఠతీతి॥ నవమం॥|
  count |౧౦|, |నాహం। భిక్ఖవే। అఞ్ఞం ఏకఫోట్ఠబ్బమ్పి సమనుపస్సామి యం ఏవం ఇత్థియా చిత్తం పరియాదాయ తిట్ఠతి యథయిదం। భిక్ఖవే। పురిసఫోట్ఠబ్బో॥ పురిసఫోట్ఠబ్బో। భిక్ఖవే। ఇత్థియా చిత్తం పరియాదాయ తిట్ఠతీతి॥ దసమం॥|
  stand |రూపాదివగ్గో పఠమో॥|
