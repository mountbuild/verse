block |౮॥ కల్యాణమిత్తాదివగ్గో|
  count |౭౧|, |నాహం। భిక్ఖవే। అఞ్ఞం ఏకధమ్మమ్పి సమనుపస్సామి యేన అనుప్పన్నా వా కుసలా ధమ్మా ఉప్పజ్జన్తి ఉప్పన్నా వా అకుసలా ధమ్మా పరిహాయన్తి యథయిదం। భిక్ఖవే। కల్యాణమిత్తతా॥ కల్యాణమిత్తస్స। భిక్ఖవే। అనుప్పన్నా చేవ కుసలా ధమ్మా ఉప్పజ్జన్తి ఉప్పన్నా చ అకుసలా ధమ్మా పరిహాయన్తీతి॥ పఠమం॥|
  count |౭౨|, |నాహం। భిక్ఖవే। అఞ్ఞం ఏకధమ్మమ్పి సమనుపస్సామి యేన అనుప్పన్నా వా అకుసలా ధమ్మా ఉప్పజ్జన్తి ఉప్పన్నా వా కుసలా ధమ్మా పరిహాయన్తి యథయిదం। భిక్ఖవే। అనుయోగో అకుసలానం ధమ్మానం। అననుయోగో కుసలానం ధమ్మానం॥ అనుయోగా। భిక్ఖవే। అకుసలానం ధమ్మానం। అననుయోగా కుసలానం ధమ్మానం అనుప్పన్నా చేవ అకుసలా ధమ్మా ఉప్పజ్జన్తి ఉప్పన్నా చ కుసలా ధమ్మా పరిహాయన్తీతి॥ దుతియం॥|
  count |౭౩|, |నాహం। భిక్ఖవే। అఞ్ఞం ఏకధమ్మమ్పి సమనుపస్సామి యేన అనుప్పన్నా వా కుసలా ధమ్మా ఉప్పజ్జన్తి ఉప్పన్నా వా అకుసలా ధమ్మా పరిహాయన్తి యథయిదం। భిక్ఖవే। అనుయోగో కుసలానం ధమ్మానం। అననుయోగో అకుసలానం ధమ్మానం॥ అనుయోగా। భిక్ఖవే। కుసలానం ధమ్మానం। అననుయోగా అకుసలానం ధమ్మానం అనుప్పన్నా చేవ కుసలా ధమ్మా ఉప్పజ్జన్తి ఉప్పన్నా చ అకుసలా ధమ్మా పరిహాయన్తీతి॥ తతియం॥|
  count |౭౪|, |నాహం। భిక్ఖవే। అఞ్ఞం ఏకధమ్మమ్పి సమనుపస్సామి యేన అనుప్పన్నా వా బోజ్ఝఙ్గా నుప్పజ్జన్తి ఉప్పన్నా వా బోజ్ఝఙ్గా న భావనాపారిపూరిం గచ్ఛన్తి యథయిదం। భిక్ఖవే। అయోనిసోమనసికారో॥ అయోనిసో। భిక్ఖవే। మనసి కరోతో అనుప్పన్నా చేవ బోజ్ఝఙ్గా నుప్పజ్జన్తి ఉప్పన్నా చ బోజ్ఝఙ్గా న భావనాపారిపూరిం గచ్ఛన్తీతి॥ చతుత్థం॥|
  count |౭౫|, |నాహం। భిక్ఖవే। అఞ్ఞం ఏకధమ్మమ్పి సమనుపస్సామి యేన అనుప్పన్నా వా బోజ్ఝఙ్గా ఉప్పజ్జన్తి ఉప్పన్నా వా బోజ్ఝఙ్గా భావనాపారిపూరిం గచ్ఛన్తి యథయిదం। భిక్ఖవే। యోనిసోమనసికారో॥ యోనిసో। భిక్ఖవే। మనసి కరోతో అనుప్పన్నా చేవ బోజ్ఝఙ్గా ఉప్పజ్జన్తి ఉప్పన్నా చ బోజ్ఝఙ్గా భావనాపారిపూరిం గచ్ఛన్తీతి॥ పఞ్చమం॥|
  count |౭౬|, |అప్పమత్తికా ఏసా। భిక్ఖవే। పరిహాని యదిదం ఞాతిపరిహాని॥ ఏతం పతికిట్ఠం। భిక్ఖవే। పరిహానీనం యదిదం పఞ్ఞాపరిహానీతి॥ ఛట్ఠం॥|
  count |౭౭|, |అప్పమత్తికా ఏసా। భిక్ఖవే। వుద్ధి యదిదం ఞాతివుద్ధి॥ ఏతదగ్గం। భిక్ఖవే। వుద్ధీనం యదిదం పఞ్ఞావుద్ధి॥ తస్మాతిహ। భిక్ఖవే। ఏవం సిక్ఖితబ్బం పఞ్ఞావుద్ధియా వద్ధిస్సామాతి॥ ఏవఞ్హి వో। భిక్ఖవే। సిక్ఖితబ్బన్తి॥ సత్తమం॥|
  count |౭౮|, |అప్పమత్తికా ఏసా। భిక్ఖవే। పరిహాని యదిదం భోగపరిహాని॥ ఏతం పతికిట్ఠం। భిక్ఖవే। పరిహానీనం యదిదం పఞ్ఞాపరిహానీతి॥ అట్ఠమం॥|
  count |౭౯|, |అప్పమత్తికా ఏసా। భిక్ఖవే। వుద్ధి యదిదం భోగవుద్ధి॥ ఏతదగ్గం। భిక్ఖవే। వుద్ధీనం యదిదం పఞ్ఞావుద్ధి॥ తస్మాతిహ। భిక్ఖవే। ఏవం సిక్ఖితబ్బం పఞ్ఞావుద్ధియా వద్ధిస్సామాతి॥ ఏవఞ్హి వో। భిక్ఖవే। సిక్ఖితబ్బన్తి॥ నవమం॥|
  count |౮౦|, |అప్పమత్తికా ఏసా। భిక్ఖవే। పరిహాని యదిదం యసోపరిహాని॥ ఏతం పతికిట్ఠం। భిక్ఖవే। పరిహానీనం యదిదం పఞ్ఞాపరిహానీతి॥ దసమం॥|
  stand |కల్యాణమిత్తాదివగ్గో అట్ఠమో॥|
