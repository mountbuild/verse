block |౧౧ ౧॥ ఆసాదుప్పజహవగ్గో|
  count |౧౧౯|, |ద్వేమా। భిక్ఖవే। ఆసా దుప్పజహా॥ కతమా ద్వే॥ లాభాసా చ జీవితాసా చ॥ ఇమా ఖో। భిక్ఖవే। ద్వే ఆసా దుప్పజహాతి॥|
  count |౧౨౦|, |ద్వేమే। భిక్ఖవే। పుగ్గలా దుల్లభా లోకస్మిం॥ కతమే ద్వే॥ యో చ పుబ్బకారీ। యో చ కతఞ్ఞూ కతవేదీ॥ ఇమే ఖో। భిక్ఖవే। ద్వే పుగ్గలా దుల్లభా లోకస్మిన్తి॥|
  count |౧౨౧|, |ద్వేమే। భిక్ఖవే। పుగ్గలా దుల్లభా లోకస్మిం॥ కతమే ద్వే॥ తిత్తో చ తప్పేతా చ॥ ఇమే ఖో। భిక్ఖవే। ద్వే పుగ్గలా దుల్లభా లోకస్మిన్తి॥|
  count |౧౨౨|, |ద్వేమే। భిక్ఖవే। పుగ్గలా దుత్తప్పయా॥ కతమే ద్వే॥ యో చ లద్ధం లద్ధం నిక్ఖిపతి। యో చ లద్ధం లద్ధం విస్సజ్జేతి॥ ఇమే ఖో। భిక్ఖవే। ద్వే పుగ్గలా దుత్తప్పయాతి॥|
  count |౧౨౩|, |ద్వేమే। భిక్ఖవే। పుగ్గలా సుతప్పయా॥ కతమే ద్వే॥ యో చ లద్ధం లద్ధం న నిక్ఖిపతి। యో చ లద్ధం లద్ధం న విస్సజ్జేతి॥ ఇమే ఖో। భిక్ఖవే। ద్వే పుగ్గలా సుతప్పయాతి॥|
  count |౧౨౪|, |ద్వేమే। భిక్ఖవే। పచ్చయా రాగస్స ఉప్పాదాయ॥ కతమే ద్వే॥ సుభనిమిత్తఞ్చ అయోనిసో చ మనసికారో॥ ఇమే ఖో। భిక్ఖవే। ద్వే పచ్చయా రాగస్స ఉప్పాదాయాతి॥|
  count |౧౨౫|, |ద్వేమే। భిక్ఖవే। పచ్చయా దోసస్స ఉప్పాదాయ॥ కతమే ద్వే॥ పటిఘనిమిత్తఞ్చ అయోనిసో చ మనసికారో॥ ఇమే ఖో। భిక్ఖవే। ద్వే పచ్చయా దోసస్స ఉప్పాదాయాతి॥|
  count |౧౨౬|, |ద్వేమే। భిక్ఖవే। పచ్చయా మిచ్ఛాదిట్ఠియా ఉప్పాదాయ॥ కతమే ద్వే॥ పరతో చ ఘోసో అయోనిసో చ మనసికారో॥ ఇమే ఖో। భిక్ఖవే। ద్వే పచ్చయా మిచ్ఛాదిట్ఠియా ఉప్పాదాయాతి॥|
  count |౧౨౭|, |ద్వేమే। భిక్ఖవే। పచ్చయా సమ్మాదిట్ఠియా ఉప్పాదాయ॥ కతమే ద్వే॥ పరతో చ ఘోసో। యోనిసో చ మనసికారో॥ ఇమే ఖో। భిక్ఖవే। ద్వే పచ్చయా సమ్మాదిట్ఠియా ఉప్పాదాయాతి॥|
  count |౧౨౮|, |ద్వేమా। భిక్ఖవే। ఆపత్తియో॥ కతమా ద్వే॥ లహుకా చ ఆపత్తి। గరుకా చ ఆపత్తి॥ ఇమా ఖో। భిక్ఖవే। ద్వే ఆపత్తియోతి॥|
  count |౧౨౯|, |ద్వేమా। భిక్ఖవే। ఆపత్తియో॥ కతమా ద్వే॥ దుట్ఠుల్లా చ ఆపత్తి। అదుట్ఠుల్లా చ ఆపత్తి॥ ఇమా ఖో। భిక్ఖవే। ద్వే ఆపత్తియోతి॥|
  count |౧౩౦|, |ద్వేమా। భిక్ఖవే। ఆపత్తియో॥ కతమా ద్వే॥ సావసేసా చ ఆపత్తి। అనవసేసా చ ఆపత్తి॥ ఇమా ఖో। భిక్ఖవే। ద్వే ఆపత్తియోతి॥|
  stand |ఆసాదుప్పజహవగ్గో పఠమో॥|
