block |౪॥ జమ్బుఖాదకసంయుత్తం|
  block |౧॥ నిబ్బానపఞ్హాసుత్తం|
    count |౩౧౪|, |ఏకం సమయం ఆయస్మా సారిపుత్తో మగధేసు విహరతి నాలకగామకే॥ అథ ఖో జమ్బుఖాదకో పరిబ్బాజకో యేనాయస్మా సారిపుత్తో తేనుపసఙ్కమి। ఉపసఙ్కమిత్వా ఆయస్మతా సారిపుత్తేన సద్ధిం సమ్మోది॥ సమ్మోదనీయం కథం సారణీయం వీతిసారేత్వా ఏకమన్తం నిసీది॥ ఏకమన్తం నిసిన్నో ఖో జమ్బుఖాదకో పరిబ్బాజకో ఆయస్మన్తం సారిపుత్తం ఏతదవోచ|
    block |నిబ్బానం। నిబ్బానన్తి। ఆవుసో సారిపుత్త। వుచ్చతి॥ కతమం ను ఖో। ఆవుసో। నిబ్బానన్తి॥ యో ఖో। ఆవుసో। రాగక్ఖయో దోసక్ఖయో మోహక్ఖయో ఇదం వుచ్చతి నిబ్బానన్తి॥ అత్థి పనావుసో। మగ్గో అత్థి పటిపదా ఏతస్స నిబ్బానస్స సచ్ఛికిరియాయాతి॥ అత్థి ఖో। ఆవుసో। మగ్గో అత్థి పటిపదా ఏతస్స నిబ్బానస్స సచ్ఛికిరియాయాతి॥ కతమో పనావుసో। మగ్గో కతమా పటిపదా ఏతస్స నిబ్బానస్స సచ్ఛికిరియాయాతి॥ అయమేవ ఖో। ఆవుసో। అరియో అట్ఠఙ్గికో మగ్గో ఏతస్స నిబ్బానస్స సచ్ఛికిరియాయ। సేయ్యథిదం సమ్మాదిట్ఠి సమ్మాసఙ్కప్పో సమ్మావాచా సమ్మాకమ్మన్తో సమ్మాఆజీవో సమ్మావాయామో సమ్మాసతి సమ్మాసమాధి॥ అయం ఖో। ఆవుసో। మగ్గో అయం పటిపదా ఏతస్స నిబ్బానస్స సచ్ఛికిరియాయాతి॥ భద్దకో। ఆవుసో। మగ్గో భద్దికా పటిపదా ఏతస్స నిబ్బానస్స సచ్ఛికిరియాయ॥ అలఞ్చ పనావుసో సారిపుత్త। అప్పమాదాయాతి॥ పఠమం॥|
  block |౨॥ అరహత్తపఞ్హాసుత్తం|
    count |౩౧౫|, |అరహత్తం। అరహత్తన్తి। ఆవుసో సారిపుత్త। వుచ్చతి॥ కతమం ను ఖో। ఆవుసో। అరహత్తన్తి॥ యో ఖో। ఆవుసో। రాగక్ఖయో దోసక్ఖయో మోహక్ఖయో ఇదం వుచ్చతి అరహత్తన్తి॥ అత్థి పనావుసో। మగ్గో అత్థి పటిపదా ఏతస్స అరహత్తస్స సచ్ఛికిరియాయాతి॥ అత్థి ఖో। ఆవుసో। మగ్గో అత్థి పటిపదా ఏతస్స అరహత్తస్స సచ్ఛికిరియాయాతి॥ కతమో పనావుసో। మగ్గో కతమా పటిపదా ఏతస్స అరహత్తస్స సచ్ఛికిరియాయాతి॥ అయమేవ ఖో। ఆవుసో। అరియో అట్ఠఙ్గికో మగ్గో ఏతస్స అరహత్తస్స సచ్ఛికిరియాయ। సేయ్యథిదం సమ్మాదిట్ఠి సమ్మాసఙ్కప్పో సమ్మావాచా సమ్మాకమ్మన్తో సమ్మాఆజీవో సమ్మావాయామో సమ్మాసతి సమ్మాసమాధి॥ అయం ఖో ఆవుసో। మగ్గో। అయం పటిపదా ఏతస్స అరహత్తస్స సచ్ఛికిరియాయాతి॥ భద్దకో। ఆవుసో। మగ్గో భద్దికా పటిపదా ఏతస్స అరహత్తస్స సచ్ఛికిరియాయ॥ అలఞ్చ పనావుసో సారిపుత్త। అప్పమాదాయాతి॥ దుతియం॥|
  block |౩॥ ధమ్మవాదీపఞ్హాసుత్తం|
    count |౩౧౬|, |కే ను ఖో। ఆవుసో సారిపుత్త। లోకే ధమ్మవాదినో। కే లోకే సుప్పటిపన్నా। కే లోకే సుగతాతి॥ యే ఖో। ఆవుసో। రాగప్పహానాయ ధమ్మం దేసేన్తి। దోసప్పహానాయ ధమ్మం దేసేన్తి। మోహప్పహానాయ ధమ్మం దేసేన్తి। తే లోకే ధమ్మవాదినో॥ యే ఖో। ఆవుసో। రాగస్స పహానాయ పటిపన్నా। దోసస్స పహానాయ పటిపన్నా। మోహస్స పహానాయ పటిపన్నా। తే లోకే సుప్పటిపన్నా॥ యేసం ఖో। ఆవుసో। రాగో పహీనో ఉచ్ఛిన్నమూలో తాలావత్థుకతో అనభావఙ్కతో ఆయతిం అనుప్పాదధమ్మో। దోసో పహీనో ఉచ్ఛిన్నమూలో తాలావత్థుకతో అనభావఙ్కతో ఆయతిం అనుప్పాదధమ్మో। మోహో పహీనో ఉచ్ఛిన్నమూలో తాలావత్థుకతో అనభావఙ్కతో ఆయతిం అనుప్పాదధమ్మో। తే లోకే సుగతాతి॥|
    block |అత్థి పనావుసో। మగ్గో అత్థి పటిపదా ఏతస్స రాగస్స దోసస్స మోహస్స పహానాయాతి॥ అత్థి ఖో। ఆవుసో। మగ్గో అత్థి పటిపదా ఏతస్స రాగస్స దోసస్స మోహస్స పహానాయాతి॥ కతమో। పనావుసో। మగ్గో కతమా పటిపదా ఏతస్స రాగస్స దోసస్స మోహస్స పహానాయాతి॥ అయమేవ ఖో। ఆవుసో। అరియో అట్ఠఙ్గికో మగ్గో ఏతస్స రాగస్స దోసస్స మోహస్స పహానాయ। సేయ్యథిదం సమ్మాదిట్ఠి సమ్మాసఙ్కప్పో సమ్మావాచా సమ్మాకమ్మన్తో సమ్మాఆజీవో సమ్మావాయామో సమ్మాసతి సమ్మాసమాధి॥ అయం ఖో। ఆవుసో। మగ్గో అయం పటిపదా ఏతస్స రాగస్స దోసస్స మోహస్స పహానాయాతి॥ భద్దకో। ఆవుసో। మగ్గో భద్దికా పటిపదా। ఏతస్స రాగస్స దోసస్స మోహస్స పహానాయ॥ అలఞ్చ పనావుసో సారిపుత్త। అప్పమాదాయాతి॥ తతియం॥|
  block |౪॥ కిమత్థియసుత్తం|
    count |౩౧౭|, |కిమత్థియం। ఆవుసో సారిపుత్త। సమణే గోతమే బ్రహ్మచరియం వుస్సతీతి॥ దుక్ఖస్స ఖో। ఆవుసో। పరిఞ్ఞత్థం భగవతి బ్రహ్మచరియం వుస్సతీతి॥ అత్థి పనావుసో। మగ్గో అత్థి పటిపదా ఏతస్స దుక్ఖస్స పరిఞ్ఞాయాతి॥ అత్థి ఖో। ఆవుసో। మగ్గో అత్థి పటిపదా। ఏతస్స దుక్ఖస్స పరిఞ్ఞాయాతి॥ కతమో పనావుసో। మగ్గో కతమా పటిపదా। ఏతస్స దుక్ఖస్స పరిఞ్ఞాయాతి॥|
    block |అయమేవ ఖో। ఆవుసో। అరియో అట్ఠఙ్గికో మగ్గో। ఏతస్స దుక్ఖస్స పరిఞ్ఞాయ। సేయ్యథిదం సమ్మాదిట్ఠి సమ్మాసఙ్కప్పో సమ్మావాచా సమ్మాకమ్మన్తో సమ్మాఆజీవో సమ్మావాయామో సమ్మాసతి సమ్మాసమాధి॥ అయం ఖో। ఆవుసో। మగ్గో అయం పటిపదా ఏతస్స దుక్ఖస్స పరిఞ్ఞాయాతి॥ భద్దకో। ఆవుసో। మగ్గో భద్దికా పటిపదా। ఏతస్స దుక్ఖస్స పరిఞ్ఞాయ॥ అలఞ్చ పనావుసో సారిపుత్త। అప్పమాదాయాతి॥ చతుత్థం॥|
  block |౫॥ అస్సాసప్పత్తసుత్తం|
    count |౩౧౮|, |అస్సాసప్పత్తో। అస్సాసప్పత్తోతి। ఆవుసో సారిపుత్త। వుచ్చతి॥ కిత్తావతా ను ఖో। ఆవుసో। అస్సాసప్పత్తో హోతీతి॥ యతో ఖో। ఆవుసో। భిక్ఖు ఛన్నం ఫస్సాయతనానం సముదయఞ్చ అత్థఙ్గమఞ్చ అస్సాదఞ్చ ఆదీనవఞ్చ నిస్సరణఞ్చ యథాభూతం పజానాతి। ఏత్తావతా ఖో। ఆవుసో। అస్సాసప్పత్తో హోతీతి॥ అత్థి పనావుసో। మగ్గో అత్థి పటిపదా। ఏతస్స అస్సాసస్స సచ్ఛికిరియాయాతి॥ అత్థి ఖో। ఆవుసో। మగ్గో అత్థి పటిపదా। ఏతస్స అస్సాసస్స సచ్ఛికిరియాయాతి॥ కతమో పనావుసో। మగ్గో కతమా పటిపదా। ఏతస్స అస్సాసస్స సచ్ఛికిరియాయాతి॥ అయమేవ ఖో। ఆవుసో। అరియో అట్ఠఙ్గికో మగ్గో ఏతస్స అస్సాసస్స సచ్ఛికిరియాయ। సేయ్యథిదం సమ్మాదిట్ఠి సమ్మాసఙ్కప్పో సమ్మావాచా సమ్మాకమ్మన్తో సమ్మాఆజీవో సమ్మావాయామో సమ్మాసతి సమ్మాసమాధి॥ అయం ఖో। ఆవుసో। మగ్గో అయం పటిపదా। ఏతస్స అస్సాసస్స సచ్ఛికిరియాయాతి॥ భద్దకో। ఆవుసో। మగ్గో భద్దికా పటిపదా। ఏతస్స అస్సాసస్స సచ్ఛికిరియాయ॥ అలఞ్చ పనావుసో సారిపుత్త। అప్పమాదాయాతి॥ పఞ్చమం॥|
  block |౬॥ పరమస్సాసప్పత్తసుత్తం|
    count |౩౧౯|, |పరమస్సాసప్పత్తో। పరమస్సాసప్పత్తోతి। ఆవుసో సారిపుత్త। వుచ్చతి॥ కిత్తావతా ను ఖో। ఆవుసో। పరమస్సాసప్పత్తో హోతీతి॥ యతో ఖో। ఆవుసో। భిక్ఖు ఛన్నం ఫస్సాయతనానం సముదయఞ్చ అత్థఙ్గమఞ్చ అస్సాదఞ్చ ఆదీనవఞ్చ నిస్సరణఞ్చ యథాభూతం విదిత్వా అనుపాదావిముత్తో హోతి। ఏత్తావతా ఖో। ఆవుసో। పరమస్సాసప్పత్తో హోతీతి॥ అత్థి పనావుసో। మగ్గో అత్థి పటిపదా। ఏతస్స పరమస్సాసస్స సచ్ఛికిరియాయాతి॥ అత్థి ఖో। ఆవుసో। మగ్గో అత్థి పటిపదా। ఏతస్స పరమస్సాసస్స సచ్ఛికిరియాయాతి॥ కతమో పన। ఆవుసో। మగ్గో కతమా పటిపదా। ఏతస్స పరమస్సాసస్స సచ్ఛికిరియాయాతి॥ అయమేవ ఖో। ఆవుసో। అరియో అట్ఠఙ్గికో మగ్గో ఏతస్స పరమస్సాసస్స సచ్ఛికిరియాయ। సేయ్యథిదం సమ్మాదిట్ఠి సమ్మాసఙ్కప్పో సమ్మావాచా సమ్మాకమ్మన్తో సమ్మాఆజీవో సమ్మావాయామో సమ్మాసతి సమ్మాసమాధి॥ అయం ఖో। ఆవుసో। మగ్గో అయం పటిపదా। ఏతస్స పరమస్సాసస్స సచ్ఛికిరియాయాతి॥ భద్దకో। ఆవుసో। మగ్గో భద్దికా పటిపదా। ఏతస్స పరమస్సాసస్స సచ్ఛికిరియాయ॥ అలఞ్చ పనావుసో సారిపుత్త। అప్పమాదాయాతి॥ ఛట్ఠం॥|
  block |౭॥ వేదనాపఞ్హాసుత్తం|
    count |౩౨౦|, |వేదనా। వేదనాతి। ఆవుసో సారిపుత్త। వుచ్చతి॥ కతమా ను ఖో। ఆవుసో। వేదనాతి॥ తిస్సో ఇమావుసో। వేదనా॥ కతమా తిస్సో॥ సుఖా వేదనా। దుక్ఖా వేదనా। అదుక్ఖమసుఖా వేదనా ఇమా ఖో। ఆవుసో। తిస్సో వేదనాతి॥ అత్థి పనావుసో। మగ్గో అత్థి పటిపదా। ఏతాసం తిస్సన్నం వేదనానం పరిఞ్ఞాయాతి॥ అత్థి ఖో। ఆవుసో। మగ్గో అత్థి పటిపదా। ఏతాసం తిస్సన్నం వేదనానం పరిఞ్ఞాయాతి॥ కతమో పనావుసో। మగ్గో కతమా పటిపదా। ఏతాసం తిస్సన్నం వేదనానం పరిఞ్ఞాయాతి॥ అయమేవ ఖో। ఆవుసో। అరియో అట్ఠఙ్గికో మగ్గో। ఏతాసం తిస్సన్నం వేదనానం పరిఞ్ఞాయ। సేయ్యథిదం సమ్మాదిట్ఠి సమ్మాసఙ్కప్పో సమ్మావాచా సమ్మాకమ్మన్తో సమ్మాఆజీవో సమ్మావాయామో సమ్మాసతి సమ్మాసమాధి॥ అయం ఖో। ఆవుసో। మగ్గో అయం పటిపదా। ఏతాసం తిస్సన్నం వేదనానం పరిఞ్ఞాయాతి॥ భద్దకో। ఆవుసో। మగ్గో భద్దికా పటిపదా। ఏతాసం తిస్సన్నం వేదనానం పరిఞ్ఞాయ॥ అలఞ్చ పనావుసో సారిపుత్త। అప్పమాదాయాతి॥ సత్తమం॥|
  block |౮॥ ఆసవపఞ్హాసుత్తం|
    count |౩౨౧|, |ఆసవో। ఆసవోతి। ఆవుసో సారిపుత్త। వుచ్చతి॥ కతమో ను ఖో। ఆవుసో। ఆసవోతి॥ తయో మే। ఆవుసో। ఆసవా॥ కామాసవో। భవాసవో। అవిజ్జాసవో ఇమే ఖో। ఆవుసో। తయో ఆసవాతి॥ అత్థి పనావుసో। మగ్గో అత్థి పటిపదా ఏతేసం ఆసవానం పహానాయాతి॥ అత్థి ఖో। ఆవుసో। మగ్గో అత్థి పటిపదా ఏతేసం ఆసవానం పహానాయాతి॥ కతమో పనావుసో। మగ్గో కతమా పటిపదా ఏతేసం ఆసవానం పహానాయాతి॥ అయమేవ ఖో। ఆవుసో। అరియో అట్ఠఙ్గికో మగ్గో ఏతేసం ఆసవానం పహానాయ। సేయ్యథిదం సమ్మాదిట్ఠి సమ్మాసఙ్కప్పో సమ్మావాచా సమ్మాకమ్మన్తో సమ్మాఆజీవో సమ్మావాయామో సమ్మాసతి సమ్మాసమాధి॥ అయం ఖో। ఆవుసో। మగ్గో అయం పటిపదా। ఏతేసం ఆసవానం పహానాయాతి॥ భద్దకో। ఆవుసో। మగ్గో భద్దికా పటిపదా। ఏతేసం ఆసవానం పహానాయ॥ అలఞ్చ పనావుసో సారిపుత్త। అప్పమాదాయాతి॥ అట్ఠమం॥|
  block |౯॥ అవిజ్జాపఞ్హాసుత్తం|
    count |౩౨౨|, |అవిజ్జా। అవిజ్జాతి। ఆవుసో సారిపుత్త। వుచ్చతి॥ కతమా ను ఖో। ఆవుసో। అవిజ్జాతి॥ యం ఖో। ఆవుసో। దుక్ఖే అఞ్ఞాణం। దుక్ఖసముదయే అఞ్ఞాణం। దుక్ఖనిరోధే అఞ్ఞాణం। దుక్ఖనిరోధగామినియా పటిపదాయ అఞ్ఞాణం అయం వుచ్చతావుసో। అవిజ్జాతి॥ అత్థి పనావుసో। మగ్గో అత్థి పటిపదా। ఏతిస్సా అవిజ్జాయ పహానాయాతి॥ అత్థి ఖో। ఆవుసో। మగ్గో అత్థి పటిపదా। ఏతిస్సా అవిజ్జాయ పహానాయాతి॥ కతమో పనావుసో। మగ్గో కతమా పటిపదా। ఏతిస్సా అవిజ్జాయ పహానాయాతి॥ అయమేవ ఖో। ఆవుసో। అరియో అట్ఠఙ్గికో మగ్గో। ఏతిస్సా అవిజ్జాయ పహానాయ। సేయ్యథిదం సమ్మాదిట్ఠి సమ్మాసఙ్కప్పో సమ్మావాచా సమ్మాకమ్మన్తో సమ్మాఆజీవో సమ్మావాయామో సమ్మాసతి సమ్మాసమాధి॥ అయం ఖో। ఆవుసో। మగ్గో అయం పటిపదా। ఏతిస్సా అవిజ్జాయ పహానాయాతి॥ భద్దకో। ఆవుసో। మగ్గో భద్దికా పటిపదా। ఏతిస్సా అవిజ్జాయ పహానాయ॥ అలఞ్చ పనావుసో సారిపుత్త। అప్పమాదాయాతి॥ నవమం॥|
  block |౧౦॥ తణ్హాపఞ్హాసుత్తం|
    count |౩౨౩|, |తణ్హా। తణ్హాతి। ఆవుసో సారిపుత్త। వుచ్చతి॥ కతమా ను ఖో। ఆవుసో। తణ్హాతి॥ తిస్సో ఇమా। ఆవుసో। తణ్హా॥ కామతణ్హా। భవతణ్హా। విభవతణ్హా ఇమా ఖో। ఆవుసో। తిస్సో తణ్హాతి॥ అత్థి పనావుసో। మగ్గో అత్థి పటిపదా। ఏతాసం తణ్హానం పహానాయాతి॥ అత్థి ఖో। ఆవుసో। మగ్గో అత్థి పటిపదా। ఏతాసం తణ్హానం పహానాయాతి॥ కతమో పనావుసో। మగ్గో కతమా పటిపదా। ఏతాసం తణ్హానం పహానాయాతి॥ అయమేవ ఖో। ఆవుసో। అరియో అట్ఠఙ్గికో మగ్గో। ఏతాసం తణ్హానం పహానాయ। సేయ్యథిదం సమ్మాదిట్ఠి సమ్మాసఙ్కప్పో సమ్మావాచా సమ్మాకమ్మన్తో సమ్మాఆజీవో సమ్మావాయామో సమ్మాసతి సమ్మాసమాధి॥ అయం ఖో। ఆవుసో। మగ్గో అయం పటిపదా। ఏతాసం తణ్హానం పహానాయాతి॥ భద్దకో। ఆవుసో। మగ్గో భద్దికా పటిపదా। ఏతాసం తణ్హానం పహానాయ॥ అలఞ్చ పనావుసో సారిపుత్త। అప్పమాదాయాతి॥ దసమం॥|
  block |౧౧॥ ఓఘపఞ్హాసుత్తం|
    count |౩౨౪|, |ఓఘో। ఓఘోతి। ఆవుసో సారిపుత్త। వుచ్చతి॥ కతమో ను ఖో। ఆవుసో। ఓఘోతి॥ చత్తారోమే। ఆవుసో। ఓఘా॥ కామోఘో। భవోఘో। దిట్ఠోఘో। అవిజ్జోఘో ఇమే ఖో। ఆవుసో। చత్తారో ఓఘాతి॥ అత్థి పనావుసో। మగ్గో అత్థి పటిపదా। ఏతేసం ఓఘానం పహానాయాతి॥ అత్థి ఖో। ఆవుసో। మగ్గో అత్థి పటిపదా। ఏతేసం ఓఘానం పహానాయాతి॥ కతమో పనావుసో। మగ్గో కతమా పటిపదా। ఏతేసం ఓఘానం పహానాయాతి॥ అయమేవ ఖో। ఆవుసో। అరియో అట్ఠఙ్గికో మగ్గో। ఏతేసం ఓఘానం పహానాయ। సేయ్యథిదం సమ్మాదిట్ఠి సమ్మాసఙ్కప్పో సమ్మావాచా సమ్మాకమ్మన్తో సమ్మాఆజీవో సమ్మావాయామో సమ్మాసతి సమ్మాసమాధి॥ అయం ఖో। ఆవుసో। మగ్గో అయం పటిపదా। ఏతేసం ఓఘానం పహానాయాతి॥ భద్దకో। ఆవుసో। మగ్గో భద్దికా పటిపదా। ఏతేసం ఓఘానం పహానాయ॥ అలఞ్చ పనావుసో సారిపుత్త। అప్పమాదాయాతి॥ ఏకాదసమం॥|
  block |౧౨॥ ఉపాదానపఞ్హాసుత్తం|
    count |౩౨౫|, |ఉపాదానం। ఉపాదానన్తి। ఆవుసో సారిపుత్త। వుచ్చతి॥ కతమం ను ఖో। ఆవుసో। ఉపాదానన్తి॥ చత్తారిమాని। ఆవుసో। ఉపాదానాని॥ కాముపాదానం। దిట్ఠుపాదానం సీలబ్బతుపాదానం। అత్తవాదుపాదానం ఇమాని ఖో। ఆవుసో। చత్తారి ఉపాదానానీతి॥ అత్థి పనావుసో। మగ్గో అత్థి పటిపదా। ఏతేసం ఉపాదానానం పహానాయాతి॥ అత్థి ఖో। ఆవుసో। మగ్గో అత్థి పటిపదా। ఏతేసం ఉపాదానానం పహానాయాతి॥ కతమో పనావుసో। మగ్గో కతమా పటిపదా। ఏతేసం ఉపాదానానం పహానాయాతి॥ అయమేవ ఖో। ఆవుసో। అరియో అట్ఠఙ్గికో మగ్గో। ఏతేసం ఉపాదానానం పహానాయ। సేయ్యథిదం సమ్మాదిట్ఠి సమ్మాసఙ్కప్పో సమ్మావాచా సమ్మాకమ్మన్తో సమ్మాఆజీవో సమ్మావాయామో సమ్మాసతి సమ్మాసమాధి॥ అయం ఖో। ఆవుసో। మగ్గో అయం పటిపదా। ఏతేసం ఉపాదానానం పహానాయాతి॥ భద్దకో। ఆవుసో। మగ్గో భద్దికా పటిపదా। ఏతేసం ఉపాదానానం పహానాయ॥ అలఞ్చ పనావుసో సారిపుత్త। అప్పమాదాయాతి॥ ద్వాదసమం॥|
  block |౧౩॥ భవపఞ్హాసుత్తం|
    count |౩౨౬|, |భవో। భవోతి। ఆవుసో సారిపుత్త। వుచ్చతి॥ కతమో ను ఖో। ఆవుసో। భవోతి॥ తయో మే। ఆవుసో। భవా॥ కామభవో। రూపభవో। అరూపభవో ఇమే ఖో। ఆవుసో। తయో భవాతి॥ అత్థి పనావుసో। మగ్గో అత్థి పటిపదా। ఏతేసం భవానం పరిఞ్ఞాయాతి॥ అత్థి ఖో। ఆవుసో। మగ్గో అత్థి పటిపదా। ఏతేసం భవానం పరిఞ్ఞాయాతి॥ కతమో। పనావుసో। మగ్గో కతమా పటిపదా। ఏతేసం భవానం పరిఞ్ఞాయాతి॥ అయమేవ ఖో। ఆవుసో। అరియో అట్ఠఙ్గికో మగ్గో। ఏతేసం భవానం పరిఞ్ఞాయ। సేయ్యథిదం సమ్మాదిట్ఠి సమ్మాసఙ్కప్పో సమ్మావాచా సమ్మాకమ్మన్తో సమ్మాఆజీవో సమ్మావాయామో సమ్మాసతి సమ్మాసమాధి॥ అయం ఖో। ఆవుసో। మగ్గో అయం పటిపదా। ఏతేసం భవానం పరిఞ్ఞాయాతి॥ భద్దకో। ఆవుసో। మగ్గో భద్దికా పటిపదా। ఏతేసం భవానం పరిఞ్ఞాయ॥ అలఞ్చ పనావుసో సారిపుత్త। అప్పమాదాయాతి॥ తేరసమం॥|
  block |౧౪॥ దుక్ఖపఞ్హాసుత్తం|
    count |౩౨౭|, |దుక్ఖం। దుక్ఖన్తి। ఆవుసో సారిపుత్త। వుచ్చతి॥ కతమం ను ఖో। ఆవుసో। దుక్ఖన్తి॥ తిస్సో ఇమా। ఆవుసో। దుక్ఖతా॥ దుక్ఖదుక్ఖతా। సఙ్ఖారదుక్ఖతా। విపరిణామదుక్ఖతా ఇమా ఖో। ఆవుసో। తిస్సో దుక్ఖతాతి॥ అత్థి పనావుసో మగ్గో అత్థి పటిపదా। ఏతాసం దుక్ఖతానం పరిఞ్ఞాయాతి॥ అత్థి ఖో। ఆవుసో। మగ్గో అత్థి పటిపదా। ఏతాసం దుక్ఖతానం పరిఞ్ఞాయాతి॥ కతమో పనావుసో। మగ్గో కతమా పటిపదా। ఏతాసం దుక్ఖతానం పరిఞ్ఞాయాతి॥ అయమేవ ఖో। ఆవుసో। అరియో అట్ఠఙ్గికో మగ్గో। ఏతాసం దుక్ఖతానం పరిఞ్ఞాయ। సేయ్యథిదం సమ్మాదిట్ఠి సమ్మాసఙ్కప్పో సమ్మావాచా సమ్మాకమ్మన్తో సమ్మాఆజీవో సమ్మావాయామో సమ్మాసతి సమ్మాసమాధి॥ అయం ఖో। ఆవుసో। మగ్గో అయం పటిపదా। ఏతాసం దుక్ఖతానం పరిఞ్ఞాయాతి॥ భద్దకో। ఆవుసో। మగ్గో భద్దికా పటిపదా। ఏతాసం దుక్ఖతానం పరిఞ్ఞాయ॥ అలఞ్చ పనావుసో సారిపుత్త। అప్పమాదాయాతి॥ చుద్దసమం॥|
  block |౧౫॥ సక్కాయపఞ్హాసుత్తం|
    count |౩౨౮|, |సక్కాయో। సక్కాయోతి। ఆవుసో సారిపుత్త। వుచ్చతి॥ కతమో ను ఖో। ఆవుసో। సక్కాయోతి॥ పఞ్చిమే। ఆవుసో। ఉపాదానక్ఖన్ధా సక్కాయో వుత్తో భగవతా। సేయ్యథిదం రూపుపాదానక్ఖన్ధో। వేదనుపాదానక్ఖన్ధో। సఞ్ఞుపాదానక్ఖన్ధో। సఙ్ఖారుపాదానక్ఖన్ధో। విఞ్ఞాణుపాదానక్ఖన్ధో॥ ఇమే ఖో। ఆవుసో। పఞ్చుపాదానక్ఖన్ధా సక్కాయో వుత్తో భగవతాతి॥ అత్థి పనావుసో। మగ్గో అత్థి పటిపదా। ఏతస్స సక్కాయస్స పరిఞ్ఞాయాతి॥ అత్థి ఖో। ఆవుసో। మగ్గో అత్థి పటిపదా। ఏతస్స సక్కాయస్స పరిఞ్ఞాయాతి॥ కతమో పనావుసో। మగ్గో కతమా పటిపదా। ఏతస్స సక్కాయస్స పరిఞ్ఞాయాతి॥ అయమేవ ఖో। ఆవుసో। అరియో అట్ఠఙ్గికో మగ్గో। ఏతస్స సక్కాయస్స పరిఞ్ఞాయ। సేయ్యథిదం సమ్మాదిట్ఠి సమ్మాసఙ్కప్పో సమ్మావాచా సమ్మాకమ్మన్తో సమ్మాఆజీవో సమ్మావాయామో సమ్మాసతి సమ్మాసమాధి॥ అయం ఖో। ఆవుసో। మగ్గో అయం పటిపదా। ఏతస్స సక్కాయస్స పరిఞ్ఞాయాతి॥ భద్దకో। ఆవుసో। మగ్గో భద్దికా పటిపదా। ఏతస్స సక్కాయస్స పరిఞ్ఞాయ॥ అలఞ్చ పనావుసో సారిపుత్త। అప్పమాదాయాతి॥ పన్నరసమం॥|
  block |౧౬॥ దుక్కరపఞ్హాసుత్తం|
    count |౩౨౯|, |కిం ను ఖో। ఆవుసో సారిపుత్త। ఇమస్మిం ధమ్మవినయే దుక్కరన్తి॥ పబ్బజ్జా ఖో। ఆవుసో। ఇమస్మిం ధమ్మవినయే దుక్కరాతి॥ పబ్బజితేన పనావుసో। కిం దుక్కరన్తి॥ పబ్బజితేన ఖో। ఆవుసో। అభిరతి దుక్కరాతి॥ అభిరతేన పనావుసో। కిం దుక్కరన్తి॥ అభిరతేన ఖో। ఆవుసో। ధమ్మానుధమ్మప్పటిపత్తి దుక్కరాతి॥ కీవచిరం పనావుసో। ధమ్మానుధమ్మప్పటిపన్నో భిక్ఖు అరహం అస్సాతి॥ నచిరం। ఆవుసోతి॥ సోళసమం॥|
    stand |జమ్బుఖాదకసంయుత్తం సమత్తం॥|
    block |తస్సుద్దానం|
    block
      block |నిబ్బానం అరహత్తఞ్చ। ధమ్మవాదీ కిమత్థియం।|
      block |అస్సాసో పరమస్సాసో। వేదనా ఆసవావిజ్జా।|
      block |తణ్హా ఓఘా ఉపాదానం। భవో దుక్ఖఞ్చ సక్కాయో॥|
      block |ఇమస్మిం ధమ్మవినయే దుక్కరన్తి॥|
