block |౬॥ బ్రహ్మసంయుత్తం|
  block |౧॥ పఠమవగ్గో|
    block |౧॥ బ్రహ్మాయాచనసుత్తం|
      count |౧౭౨|, |ఏవం మే సుతం ఏకం సమయం భగవా ఉరువేలాయం విహరతి నజ్జా నేరఞ్జరాయ తీరే అజపాలనిగ్రోధమూలే పఠమాభిసమ్బుద్ధో॥ అథ ఖో భగవతో రహోగతస్స పటిసల్లీనస్స ఏవం చేతసో పరివితక్కో ఉదపాది అధిగతో ఖో మ్యాయం ధమ్మో గమ్భీరో దుద్దసో దురనుబోధో సన్తో పణీతో అతక్కావచరో నిపుణో పణ్డితవేదనీయో॥ ఆలయరామా ఖో పనాయం పజా ఆలయరతా ఆలయసమ్ముదితా॥ ఆలయరామాయ ఖో పన పజాయ ఆలయరతాయ ఆలయసమ్ముదితాయ దుద్దసం ఇదం ఠానం యదిదం ఇదప్పచ్చయతాపటిచ్చసముప్పాదో॥ ఇదమ్పి ఖో ఠానం దుద్దసం యదిదం సబ్బసఙ్ఖారసమథో సబ్బూపధిపటినిస్సగ్గో తణ్హాక్ఖయో విరాగో నిరోధో నిబ్బానం॥ అహఞ్చేవ ఖో పన ధమ్మం దేసేయ్యం। పరే చ మే న ఆజానేయ్యుం। సో మమస్స కిలమథో। సా మమస్స విహేసాతి॥ అపిస్సు భగవన్తం ఇమా అనచ్ఛరియా గాథాయో పటిభంసు పుబ్బే అస్సుతపుబ్బా|
      block
        block |కిచ్ఛేన మే అధిగతం। హలం దాని పకాసితుం।|
        block |రాగదోసపరేతేహి। నాయం ధమ్మో సుసమ్బుధో॥|
        block |పటిసోతగామిం నిపుణం। గమ్భీరం దుద్దసం అణుం।|
        block |రాగరత్తా న దక్ఖన్తి। తమోఖన్ధేన ఆవుటాతి॥|
        block |పాతురహోసి మగధేసు పుబ్బే।|
        block |ధమ్మో అసుద్ధో సమలేహి చిన్తితో।|
        block |అపాపురేతం అమతస్స ద్వారం।|
        block |సుణన్తు ధమ్మం విమలేనానుబుద్ధం॥|
        block |సేలే యథా పబ్బతముద్ధనిట్ఠితో।|
        block |యథాపి పస్సే జనతం సమన్తతో।|
        block |తథూపమం ధమ్మమయం సుమేధ।|
        block |పాసాదమారుయ్హ సమన్తచక్ఖు।|
        block |సోకావతిణ్ణం జనతమపేతసోకో।|
        block |అవేక్ఖస్సు జాతిజరాభిభూతం॥|
        block |ఉట్ఠేహి వీర విజితసఙ్గామ।|
        block |సత్థవాహ అనణ విచర లోకే।|
        block |దేసస్సు భగవా ధమ్మం।|
        block |అఞ్ఞాతారో భవిస్సన్తీతి॥|
        block |అపారుతా తేసం అమతస్స ద్వారా।|
        block |యే సోతవన్తో పముఞ్చన్తు సద్ధం।|
        block |విహింససఞ్ఞీ పగుణం న భాసిం।|
        block |ధమ్మం పణీతం మనుజేసు బ్రహ్మేతి॥|
        block |యే చ అతీతా సమ్బుద్ధా। యే చ బుద్ధా అనాగతా।|
        block |యో చేతరహి సమ్బుద్ధో। బహూనం సోకనాసనో॥|
        block |సబ్బే సద్ధమ్మగరునో। విహంసు విహరన్తి చ।|
        block |తథాపి విహరిస్సన్తి। ఏసా బుద్ధాన ధమ్మతా॥|
        block |తస్మా హి అత్తకామేన। మహత్తమభికఙ్ఖతా।|
        block |సద్ధమ్మో గరుకాతబ్బో। సరం బుద్ధాన సాసనన్తి॥|
        block |దూరే ఇతో బ్రాహ్మణి బ్రహ్మలోకో।|
        block |యస్సాహుతిం పగ్గణ్హాసి నిచ్చం।|
        block |నేతాదిసో బ్రాహ్మణి బ్రహ్మభక్ఖో।|
        block |కిం జప్పసి బ్రహ్మపథం అజానం॥|
        block |ఏసో హి తే బ్రాహ్మణి బ్రహ్మదేవో।|
        block |నిరూపధికో అతిదేవపత్తో।|
        block |అకిఞ్చనో భిక్ఖు అనఞ్ఞపోసీ।|
        block |యో తే సో పిణ్డాయ ఘరం పవిట్ఠో॥|
        block |ఆహునేయ్యో వేదగు భావితత్తో।|
        block |నరానం దేవానఞ్చ దక్ఖిణేయ్యో।|
        block |బాహిత్వా పాపాని అనూపలిత్తో।|
        block |ఘాసేసనం ఇరియతి సీతిభూతో॥|
        block |న తస్స పచ్ఛా న పురత్థమత్థి।|
        block |సన్తో విధూమో అనిఘో నిరాసో।|
        block |నిక్ఖిత్తదణ్డో తసథావరేసు।|
        block |సో త్యాహుతిం భుఞ్జతు అగ్గపిణ్డం॥|
        block |విసేనిభూతో ఉపసన్తచిత్తో।|
        block |నాగోవ దన్తో చరతి అనేజో।|
        block |భిక్ఖు సుసీలో సువిముత్తచిత్తో।|
        block |సో త్యాహుతిం భుఞ్జతు అగ్గపిణ్డం॥|
        block |తస్మిం పసన్నా అవికమ్పమానా।|
        block |పతిట్ఠపేహి దక్ఖిణం దక్ఖిణేయ్యే।|
        block |కరోహి పుఞ్ఞం సుఖమాయతికం।|
        block |దిస్వా మునిం బ్రాహ్మణి ఓఘతిణ్ణన్తి॥|
        block |తస్మిం పసన్నా అవికమ్పమానా।|
        block |పతిట్ఠపేసి దక్ఖిణం దక్ఖిణేయ్యే।|
        block |అకాసి పుఞ్ఞం సుఖమాయతికం।|
        block |దిస్వా మునిం బ్రాహ్మణీ ఓఘతిణ్ణన్తి॥|
        block |ద్వాసత్తతి గోతమ పుఞ్ఞకమ్మా।|
        block |వసవత్తినో జాతిజరం అతీతా।|
        block |అయమన్తిమా వేదగూ బ్రహ్ముపపత్తి।|
        block |అస్మాభిజప్పన్తి జనా అనేకాతి॥|
        block |అప్పఞ్హి ఏతం న హి దీఘమాయు।|
        block |యం త్వం బక మఞ్ఞసి దీఘమాయుం।|
        block |సతం సహస్సానం నిరబ్బుదానం।|
        block |ఆయుం పజానామి తవాహం బ్రహ్మేతి॥|
        block |అనన్తదస్సీ భగవాహమస్మి।|
        block |జాతిజరం సోకముపాతివత్తో।|
        block |కిం మే పురాణం వతసీలవత్తం।|
        block |ఆచిక్ఖ మే తం యమహం విజఞ్ఞాతి॥|
        block |యం త్వం అపాయేసి బహూ మనుస్సే।|
        block |పిపాసితే ఘమ్మని సమ్పరేతే।|
        block |తం తే పురాణం వతసీలవత్తం।|
        block |సుత్తప్పబుద్ధోవ అనుస్సరామి॥|
        block |యం ఏణికూలస్మిం జనం గహీతం।|
        block |అమోచయీ గయ్హకం నీయమానం।|
        block |తం తే పురాణం వతసీలవత్తం।|
        block |సుత్తప్పబుద్ధోవ అనుస్సరామి॥|
        block |గఙ్గాయ సోతస్మిం గహీతనావం।|
        block |లుద్దేన నాగేన మనుస్సకమ్యా।|
        block |పమోచయిత్థ బలసా పసయ్హ।|
        block |తం తే పురాణం వతసీలవత్తం।|
        block |సుత్తప్పబుద్ధోవ అనుస్సరామి॥|
        block |కప్పో చ తే బద్ధచరో అహోసిం।|
        block |సమ్బుద్ధిమన్తం వతినం అమఞ్ఞి।|
        block |తం తే పురాణం వతసీలవత్తం।|
        block |సుత్తప్పబుద్ధోవ అనుస్సరామీతి॥|
        block |అద్ధా పజానాసి మమేతమాయుం।|
        block |అఞ్ఞేపి జానాసి తథా హి బుద్ధో।|
        block |తథా హి త్యాయం జలితానుభావో।|
        block |ఓభాసయం తిట్ఠతి బ్రహ్మలోకన్తి॥|
        block |అజ్జాపి తే ఆవుసో సా దిట్ఠి। యా తే దిట్ఠి పురే అహు।|
        block |పస్ససి వీతివత్తన్తం। బ్రహ్మలోకే పభస్సరన్తి॥|
        block |న మే మారిస సా దిట్ఠి। యా మే దిట్ఠి పురే అహు।|
        block |పస్సామి వీతివత్తన్తం। బ్రహ్మలోకే పభస్సరం।|
        block |స్వాహం అజ్జ కథం వజ్జం। అహం నిచ్చోమ్హి సస్సతోతి॥|
        block |తేవిజ్జా ఇద్ధిపత్తా చ। చేతోపరియాయకోవిదా।|
        block |ఖీణాసవా అరహన్తో। బహూ బుద్ధస్స సావకాతి॥|
        block |తేవిజ్జా ఇద్ధిపత్తా చ। చేతోపరియాయకోవిదా।|
        block |ఖీణాసవా అరహన్తో। బహూ బుద్ధస్స సావకాతి॥|
        block |తయో సుపణ్ణా చతురో చ హంసా।|
        block |బ్యగ్ఘీనిసా పఞ్చసతా చ ఝాయినో।|
        block |తయిదం విమానం జలతే చ బ్రహ్మే।|
        block |ఓభాసయం ఉత్తరస్సం దిసాయన్తి॥|
        block |కిఞ్చాపి తే తం జలతే విమానం।|
        block |ఓభాసయం ఉత్తరస్సం దిసాయం।|
        block |రూపే రణం దిస్వా సదా పవేధితం।|
        block |తస్మా న రూపే రమతీ సుమేధోతి॥|
        block |అప్పమేయ్యం పమినన్తో। కోధ విద్వా వికప్పయే।|
        block |అప్పమేయ్యం పమాయినం। నివుతం తం మఞ్ఞే పుథుజ్జనన్తి॥|
        block |అప్పమేయ్యం పమినన్తో। కోధ విద్వా వికప్పయే।|
        block |అప్పమేయ్యం పమాయినం। నివుతం తం మఞ్ఞే అకిస్సవన్తి॥|
        block |పురిసస్స హి జాతస్స। కుఠారీ జాయతే ముఖే।|
        block |యాయ ఛిన్దతి అత్తానం। బాలో దుబ్భాసితం భణం॥|
        block |యో నిన్దియం పసంసతి।|
        block |తం వా నిన్దతి యో పసంసియో।|
        block |విచినాతి ముఖేన సో కలిం।|
        block |కలినా తేన సుఖం న విన్దతి॥|
        block |అప్పమత్తకో అయం కలి।|
        block |యో అక్ఖేసు ధనపరాజయో।|
        block |సబ్బస్సాపి సహాపి అత్తనా।|
        block |అయమేవ మహన్తతరో కలి।|
        block |యో సుగతేసు మనం పదోసయే॥|
        block |సతం సహస్సానం నిరబ్బుదానం।|
        block |ఛత్తింసతి పఞ్చ చ అబ్బుదాని।|
        block |యమరియగరహీ నిరయం ఉపేతి।|
        block |వాచం మనఞ్చ పణిధాయ పాపకన్తి॥|
        block |పురిసస్స హి జాతస్స।|
        block |కుఠారీ జాయతే ముఖే।|
        block |యాయ ఛిన్దతి అత్తానం।|
        block |బాలో దుబ్భాసితం భణం॥|
        block |యో నిన్దియం పసంసతి।|
        block |తం వా నిన్దతి యో పసంసియో।|
        block |విచినాతి ముఖేన సో కలిం।|
        block |కలినా తేన సుఖం న విన్దతి॥|
        block |అప్పమత్తకో అయం కలి।|
        block |యో అక్ఖేసు ధనపరాజయో।|
        block |సబ్బస్సాపి సహాపి అత్తనా।|
        block |అయమేవ మహన్తరో కలి।|
        block |యో సుగతేసు మనం పదోసయే॥|
        block |సతం సహస్సానం నిరబ్బుదానం।|
        block |ఛత్తింసతి పఞ్చ చ అబ్బుదాని।|
        block |యమరియగరహీ నిరయం ఉపేతి।|
        block |వాచం మనఞ్చ పణిధాయ పాపకన్తి॥|
        block |ఆయాచనం గారవో బ్రహ్మదేవో।|
        block |బకో చ బ్రహ్మా అపరా చ దిట్ఠి।|
        block |పమాదకోకాలికతిస్సకో చ।|
        block |తురూ చ బ్రహ్మా అపరో చ కోకాలికోతి॥|
        block |ఖత్తియో సేట్ఠో జనేతస్మిం। యే గోత్తపటిసారినో।|
        block |విజ్జాచరణసమ్పన్నో। సో సేట్ఠో దేవమానుసేతి॥|
        block |ఫలం వే కదలిం హన్తి। ఫలం వేళుం ఫలం నళం।|
        block |సక్కారో కాపురిసం హన్తి। గబ్భో అస్సతరిం యథాతి॥|
        block |సేవేథ పన్తాని సేనాసనాని।|
        block |చరేయ్య సంయోజనవిప్పమోక్ఖా।|
        block |సచే రతిం నాధిగచ్ఛేయ్య తత్థ।|
        block |సఙ్ఘే వసే రక్ఖితత్తో సతీమా॥|
        block |కులాకులం పిణ్డికాయ చరన్తో।|
        block |ఇన్ద్రియగుత్తో నిపకో సతీమా।|
        block |సేవేథ పన్తాని సేనాసనాని।|
        block |భయా పముత్తో అభయే విముత్తో॥|
        block |యత్థ భేరవా సరీసపా।|
        block |విజ్జు సఞ్చరతి థనయతి దేవో।|
        block |అన్ధకారతిమిసాయ రత్తియా।|
        block |నిసీది తత్థ భిక్ఖు విగతలోమహంసో॥|
        block |ఇదఞ్హి జాతు మే దిట్ఠం। నయిదం ఇతిహీతిహం।|
        block |ఏకస్మిం బ్రహ్మచరియస్మిం। సహస్సం మచ్చుహాయినం॥|
        block |భియ్యో పఞ్చసతా సేక్ఖా। దసా చ దసధా దస।|
        block |సబ్బే సోతసమాపన్నా। అతిరచ్ఛానగామినో॥|
        block |అథాయం ఇతరా పజా। పుఞ్ఞభాగాతి మే మనో।|
        block |సఙ్ఖాతుం నోపి సక్కోమి। ముసావాదస్స ఓత్తపన్తి॥|
        block |ఆరమ్భథ నిక్కమథ। యుఞ్జథ బుద్ధసాసనే।|
        block |ధునాథ మచ్చునో సేనం। నళాగారంవ కుఞ్జరో॥|
        block |యో ఇమస్మిం ధమ్మవినయే। అప్పమత్తో విహస్సతి।|
        block |పహాయ జాతిసంసారం। దుక్ఖస్సన్తం కరిస్సతీతి॥|
        block |ఆరమ్భథ నిక్కమథ। యుఞ్జథ బుద్ధసాసనే।|
        block |ధునాథ మచ్చునో సేనం। నళాగారంవ కుఞ్జరో॥|
        block |యో ఇమస్మిం ధమ్మవినయే। అప్పమత్తో విహస్సతి।|
        block |పహాయ జాతిసంసారం। దుక్ఖస్సన్తం కరిస్సతీతి॥|
        block |సబ్బేవ నిక్ఖిపిస్సన్తి। భూతా లోకే సముస్సయం।|
        block |యత్థ ఏతాదిసో సత్థా। లోకే అప్పటిపుగ్గలో।|
        block |తథాగతో బలప్పత్తో। సమ్బుద్ధో పరినిబ్బుతోతి॥|
        block |అనిచ్చా వత సఙ్ఖారా। ఉప్పాదవయధమ్మినో।|
        block |ఉప్పజ్జిత్వా నిరుజ్ఝన్తి। తేసం వూపసమో సుఖోతి॥|
        block |తదాసి యం భింసనకం। తదాసి లోమహంసనం।|
        block |సబ్బాకారవరూపేతే। సమ్బుద్ధే పరినిబ్బుతేతి॥|
        block |నాహు అస్సాసపస్సాసో। ఠితచిత్తస్స తాదినో।|
        block |అనేజో సన్తిమారబ్భ। చక్ఖుమా పరినిబ్బుతో॥|
        block |అసల్లీనేన చిత్తేన। వేదనం అజ్ఝవాసయి।|
        block |పజ్జోతస్సేవ నిబ్బానం। విమోక్ఖో చేతసో అహూతి॥|
        block |బ్రహ్మాసనం దేవదత్తో। అన్ధకవిన్దో అరుణవతీ।|
        block |పరినిబ్బానేన చ దేసితం। ఇదం బ్రహ్మపఞ్చకన్తి॥|
      block |ఇతిహ భగవతో పటిసఞ్చిక్ఖతో అప్పోస్సుక్కతాయ చిత్తం నమతి। నో ధమ్మదేసనాయ॥|
      block |అథ ఖో బ్రహ్మునో సహమ్పతిస్స భగవతో చేతసా చేతోపరివితక్కమఞ్ఞాయ ఏతదహోసి నస్సతి వత భో లోకో। వినస్సతి వత భో లోకో। యత్ర హి నామ తథాగతస్స అరహతో సమ్మాసమ్బుద్ధస్స అప్పోస్సుక్కతాయ చిత్తం నమతి। నో ధమ్మదేసనాయాతి॥ అథ ఖో బ్రహ్మా సహమ్పతి సేయ్యథాపి నామ బలవా పురిసో సమిఞ్జితం వా బాహం పసారేయ్య। పసారితం వా బాహం సమిఞ్జేయ్య ఏవమేవ బ్రహ్మలోకే అన్తరహితో భగవతో పురతో పాతురహోసి॥ అథ ఖో బ్రహ్మా సహమ్పతి ఏకంసం ఉత్తరాసఙ్గం కరిత్వా దక్ఖిణజాణుమణ్డలం పథవియం నిహన్త్వా యేన భగవా తేనఞ్జలిం పణామేత్వా భగవన్తం ఏతదవోచ దేసేతు। భన్తే। భగవా ధమ్మం। దేసేతు సుగతో ధమ్మం॥ సన్తి సత్తా అప్పరజక్ఖజాతికా। అస్సవనతా ధమ్మస్స పరిహాయన్తి॥ భవిస్సన్తి ధమ్మస్స అఞ్ఞాతారోతి॥ ఇదమవోచ బ్రహ్మా సహమ్పతి। ఇదం వత్వా అథాపరం ఏతదవోచ|
      block |అథ ఖో భగవా బ్రహ్మునో చ అజ్ఝేసనం విదిత్వా సత్తేసు చ కారుఞ్ఞతం పటిచ్చ బుద్ధచక్ఖునా లోకం వోలోకేసి॥ అద్దసా ఖో భగవా బుద్ధచక్ఖునా లోకం వోలోకేన్తో సత్తే అప్పరజక్ఖే మహారజక్ఖే తిక్ఖిన్ద్రియే ముదిన్ద్రియే స్వాకారే ద్వాకారే సువిఞ్ఞాపయే దువిఞ్ఞాపయే। అప్పేకచ్చే పరలోకవజ్జభయదస్సావినే విహరన్తే। అప్పేకచ్చే న పరలోకవజ్జభయదస్సావినే విహరన్తే॥ సేయ్యథాపి నామ ఉప్పలినియం వా పదుమినియం వా పుణ్డరీకినియం వా అప్పేకచ్చాని ఉప్పలాని వా పదుమాని వా పుణ్డరీకాని వా ఉదకే జాతాని ఉదకే సంవడ్ఢాని ఉదకానుగ్గతాని అన్తో నిముగ్గపోసీని। అప్పేకచ్చాని ఉప్పలాని వా పదుమాని వా పుణ్డరీకాని వా ఉదకే జాతాని ఉదకే సంవడ్ఢాని సమోదకం ఠితాని। అప్పేకచ్చాని ఉప్పలాని వా పదుమాని వా పుణ్డరీకాని వా ఉదకే జాతాని ఉదకే సంవడ్ఢాని ఉదకా అచ్చుగ్గమ్మ ఠితాని అనుపలిత్తాని ఉదకేన। ఏవమేవ భగవా బుద్ధచక్ఖునా లోకం వోలోకేన్తో అద్దస సత్తే అప్పరజక్ఖే మహారజక్ఖే తిక్ఖిన్ద్రియే ముదిన్ద్రియే స్వాకారే ద్వాకారే సువిఞ్ఞాపయే దువిఞ్ఞాపయే। అప్పేకచ్చే పరలోకవజ్జభయదస్సావినే విహరన్తే। అప్పేకచ్చే న పరలోకవజ్జభయదస్సావినే విహరన్తే॥ దిస్వాన బ్రహ్మానం సహమ్పతిం గాథాయ పచ్చభాసి|
      block |అథ ఖో బ్రహ్మా సహమ్పతి కతావకాసో ఖోమ్హి భగవతా ధమ్మదేసనాయాతి భగవన్తం అభివాదేత్వా పదక్ఖిణం కత్వా తత్థేవన్తరధాయీతి॥|
    block |౨॥ గారవసుత్తం|
      count |౧౭౩|, |ఏవం మే సుతం ఏకం సమయం భగవా ఉరువేలాయం విహరతి నజ్జా నేరఞ్జరాయ తీరే అజపాలనిగ్రోధమూలే పఠమాభిసమ్బుద్ధో॥ అథ ఖో భగవతో రహోగతస్స పటిసల్లీనస్స ఏవం చేతసో పరివితక్కో ఉదపాది దుక్ఖం ఖో అగారవో విహరతి అప్పతిస్సో। కం ను ఖ్వాహం సమణం వా బ్రాహ్మణం వా సక్కత్వా గరుం కత్వా ఉపనిస్సాయ విహరేయ్యన్తి॥|
      block |అథ ఖో భగవతో ఏతదహోసి అపరిపుణ్ణస్స ఖో సీలక్ఖన్ధస్స పారిపూరియా అఞ్ఞం సమణం వా బ్రాహ్మణం వా సక్కత్వా గరుం కత్వా ఉపనిస్సాయ విహరేయ్యం॥ న ఖో పనాహం పస్సామి సదేవకే లోకే సమారకే సబ్రహ్మకే సస్సమణబ్రాహ్మణియా పజాయ సదేవమనుస్సాయ అత్తనా సీలసమ్పన్నతరం అఞ్ఞం సమణం వా బ్రాహ్మణం వా। యమహం సక్కత్వా గరుం కత్వా ఉపనిస్సాయ విహరేయ్యం॥|
      block |అపరిపుణ్ణస్స ఖో సమాధిక్ఖన్ధస్స పారిపూరియా అఞ్ఞం సమణం వా బ్రాహ్మణం వా సక్కత్వా గరుం కత్వా ఉపనిస్సాయ విహరేయ్యం॥ న ఖో పనాహం పస్సామి సదేవకే లోకే…పే॰… అత్తనా సమాధిసమ్పన్నతరం అఞ్ఞం సమణం వా బ్రాహ్మణం వా। యమహం సక్కత్వా గరుం కత్వా ఉపనిస్సాయ విహరేయ్యం॥|
      block |అపరిపుణ్ణస్స పఞ్ఞాక్ఖన్ధస్స పారిపూరియా అఞ్ఞం సమణం వా బ్రాహ్మణం వా సక్కత్వా గరుం కత్వా ఉపనిస్సాయ విహరేయ్యం॥ న ఖో పనాహం పస్సామి సదేవకే…పే॰… అత్తనా పఞ్ఞాసమ్పన్నతరం అఞ్ఞం సమణం వా బ్రాహ్మణం వా। యమహం సక్కత్వా గరుం కత్వా ఉపనిస్సాయ విహరేయ్యం॥|
      block |అపరిపుణ్ణస్స ఖో విముత్తిక్ఖన్ధస్స పారిపూరియా అఞ్ఞం సమణం వా బ్రాహ్మణం వా సక్కత్వా గరుం కత్వా ఉపనిస్సాయ విహరేయ్యం॥ న ఖో పనాహం పస్సామి సదేవకే…పే॰… అత్తనా విముత్తిసమ్పన్నతరం అఞ్ఞం సమణం వా బ్రాహ్మణం వా। యమహం సక్కత్వా గరుం కత్వా ఉపనిస్సాయ విహరేయ్యం॥|
      block |అపరిపుణ్ణస్స ఖో విముత్తిఞాణదస్సనక్ఖన్ధస్స పారిపూరియా అఞ్ఞం సమణం వా బ్రాహ్మణం వా సక్కత్వా గరుం కత్వా ఉపనిస్సాయ విహరేయ్యం॥ న ఖో పనాహం పస్సామి సదేవకే లోకే సమారకే సబ్రహ్మకే సస్సమణబ్రాహ్మణియా పజాయ సదేవమనుస్సాయ అత్తనా విముత్తిఞాణదస్సనసమ్పన్నతరం అఞ్ఞం సమణం వా బ్రాహ్మణం వా। యమహం సక్కత్వా గరుం కత్వా ఉపనిస్సాయ విహరేయ్యం॥ యంనూనాహం య్వాయం ధమ్మో మయా అభిసమ్బుద్ధో తమేవ ధమ్మం సక్కత్వా గరుం కత్వా ఉపనిస్సాయ విహరేయ్యన్తి॥|
      block |అథ ఖో బ్రహ్మా సహమ్పతి భగవతో చేతసా చేతోపరివితక్కమఞ్ఞాయ సేయ్యథాపి నామ బలవా పురిసో సమిఞ్జితం వా బాహం పసారేయ్య పసారితం వా బాహం సమిఞ్జేయ్య ఏవమేవ బ్రహ్మలోకే అన్తరహితో భగవతో పురతో పాతురహోసి॥ అథ ఖో బ్రహ్మా సహమ్పతి ఏకంసం ఉత్తరాసఙ్గం కరిత్వా యేన భగవా తేనఞ్జలిం పణామేత్వా భగవన్తం ఏతదవోచ ఏవమేతం। భగవా। ఏవమేతం। సుగత॥ యేపి తే। భన్తే। అహేసుం అతీతమద్ధానం అరహన్తో సమ్మాసమ్బుద్ధా। తేపి భగవన్తో ధమ్మఞ్ఞేవ సక్కత్వా గరుం కత్వా ఉపనిస్సాయ విహరింసు। యేపి తే। భన్తే। భవిస్సన్తి అనాగతమద్ధానం అరహన్తో సమ్మాసమ్బుద్ధా తేపి భగవన్తో ధమ్మఞ్ఞేవ సక్కత్వా గరుం కత్వా ఉపనిస్సాయ విహరిస్సన్తి॥ భగవాపి। భన్తే। ఏతరహి అరహం సమ్మాసమ్బుద్ధో ధమ్మఞ్ఞేవ సక్కత్వా గరుం కత్వా ఉపనిస్సాయ విహరతూతి॥ ఇదమవోచ బ్రహ్మా సహమ్పతి। ఇదం వత్వా అథాపరం ఏతదవోచ|
    block |౩॥ బ్రహ్మదేవసుత్తం|
      count |౧౭౪|, |ఏవం మే సుతం ఏకం సమయం భగవా సావత్థియం విహరతి జేతవనే అనాథపిణ్డికస్స ఆరామే॥ తేన ఖో పన సమయేన అఞ్ఞతరిస్సా బ్రాహ్మణియా బ్రహ్మదేవో నామ పుత్తో భగవతో సన్తికే అగారస్మా అనగారియం పబ్బజితో హోతి॥|
      block |అథ ఖో ఆయస్మా బ్రహ్మదేవో ఏకో వూపకట్ఠో అప్పమత్తో ఆతాపీ పహితత్తో విహరన్తో నచిరస్సేవ యస్సత్థాయ కులపుత్తా సమ్మదేవ అగారస్మా అనగారియం పబ్బజన్తి। తదనుత్తరం బ్రహ్మచరియపరియోసానం దిట్ఠేవ ధమ్మే సయం అభిఞ్ఞా సచ్ఛికత్వా ఉపసమ్పజ్జ విహాసి॥ ఖీణా జాతి। వుసితం బ్రహ్మచరియం। కతం కరణీయం। నాపరం ఇత్థత్తాయాతి అబ్భఞ్ఞాసి॥ అఞ్ఞతరో చ పనాయస్మా బ్రహ్మదేవో అరహతం అహోసి॥|
      block |అథ ఖో ఆయస్మా బ్రహ్మదేవో పుబ్బణ్హసమయం నివాసేత్వా పత్తచీవరమాదాయ సావత్థిం పిణ్డాయ పావిసి॥ సావత్థియం సపదానం పిణ్డాయ చరమానో యేన సకమాతు నివేసనం తేనుపసఙ్కమి॥ తేన ఖో పన సమయేన ఆయస్మతో బ్రహ్మదేవస్స మాతా బ్రాహ్మణీ బ్రహ్మునో ఆహుతిం నిచ్చం పగ్గణ్హాతి॥ అథ ఖో బ్రహ్మునో సహమ్పతిస్స ఏతదహోసి అయం ఖో ఆయస్మతో బ్రహ్మదేవస్స మాతా బ్రాహ్మణీ బ్రహ్మునో ఆహుతిం నిచ్చం పగ్గణ్హాతి॥ యంనూనాహం తం ఉపసఙ్కమిత్వా సంవేజేయ్యన్తి॥ అథ ఖో బ్రహ్మా సహమ్పతి సేయ్యథాపి నామ బలవా పురిసో సమిఞ్జితం వా బాహం పసారేయ్య। పసారితం వా బాహం సమిఞ్జేయ్య ఏవమేవ బ్రహ్మలోకే అన్తరహితో ఆయస్మతో బ్రహ్మదేవస్స మాతు నివేసనే పాతురహోసి॥ అథ ఖో బ్రహ్మా సహమ్పతి వేహాసం ఠితో ఆయస్మతో బ్రహ్మదేవస్స మాతరం బ్రాహ్మణిం గాథాయ అజ్ఝభాసి|
    block |౪॥ బకబ్రహ్మసుత్తం|
      count |౧౭౫|, |ఏవం మే సుతం ఏకం సమయం భగవా సావత్థియం విహరతి జేతవనే అనాథపిణ్డికస్స ఆరామే॥ తేన ఖో పన సమయేన బకస్స బ్రహ్మునో ఏవరూపం పాపకం దిట్ఠిగతం ఉప్పన్నం హోతి ఇదం నిచ్చం। ఇదం ధువం। ఇదం సస్సతం। ఇదం కేవలం। ఇదం అచవనధమ్మం। ఇదఞ్హి న జాయతి న జీయతి న మీయతి న చవతి న ఉపపజ్జతి। ఇతో చ పనఞ్ఞం ఉత్తరిం నిస్సరణం నత్థీతి॥|
      block |అథ ఖో భగవా బకస్స బ్రహ్మునో చేతసా చేతోపరివితక్కమఞ్ఞాయ సేయ్యథాపి నామ బలవా పురిసో సమిఞ్జితం వా బాహం పసారేయ్య। పసారితం వా బాహం సమిఞ్జేయ్య ఏవమేవ జేతవనే అన్తరహితో తస్మిం బ్రహ్మలోకే పాతురహోసి॥ అద్దసా ఖో బకో బ్రహ్మా భగవన్తం దూరతోవ ఆగచ్ఛన్తం॥ దిస్వాన భగవన్తం ఏతదవోచ ఏహి ఖో మారిస। స్వాగతం తే। మారిస॥ చిరస్సం ఖో మారిస॥ ఇమం పరియాయమకాసి యదిదం ఇధాగమనాయ॥ ఇదఞ్హి। మారిస। నిచ్చం। ఇదం ధువం। ఇదం సస్సతం। ఇదం కేవలం। ఇదం అచవనధమ్మం। ఇదఞ్హి న జాయతి న జీయతి న మీయతి న చవతి న ఉపపజ్జతి॥ ఇతో చ పనఞ్ఞం ఉత్తరి నిస్సరణం నత్థీతి॥|
      block |ఏవం వుత్తే। భగవా బకం బ్రహ్మానం ఏతదవోచ అవిజ్జాగతో వత। భో। బకో బ్రహ్మా। అవిజ్జాగతో వత। భో। బకో బ్రహ్మా॥ యత్ర హి నామ అనిచ్చంయేవ సమానం నిచ్చన్తి వక్ఖతి। అధువంయేవ సమానం ధువన్తి వక్ఖతి। అసస్సతంయేవ సమానం సస్సతన్తి వక్ఖతి। అకేవలంయేవ సమానం కేవలన్తి వక్ఖతి। చవనధమ్మంయేవ సమానం అచవనధమ్మన్తి వక్ఖతి॥ యత్థ చ పన జాయతి చ జీయతి చ మీయతి చ చవతి చ ఉపపజ్జతి చ। తఞ్చ తథా వక్ఖతి ఇదఞ్హి న జాయతి న జీయతి న మీయతి న చవతి న ఉపపజ్జతి॥ సన్తఞ్చ పనఞ్ఞం ఉత్తరి నిస్సరణం। నత్థఞ్ఞం ఉత్తరి నిస్సరణన్తి వక్ఖతీతి॥|
    block |౫॥ అఞ్ఞతరబ్రహ్మసుత్తం|
      count |౧౭౬|, |సావత్థినిదానం॥ తేన ఖో పన సమయేన అఞ్ఞతరస్స బ్రహ్మునో ఏవరూపం పాపకం దిట్ఠిగతం ఉప్పన్నం హోతి నత్థి సో సమణో వా బ్రాహ్మణో వా యో ఇధ ఆగచ్ఛేయ్యాతి॥ అథ ఖో భగవా తస్స బ్రహ్మునో చేతసా చేతోపరివితక్కమఞ్ఞాయ సేయ్యథాపి నామ బలవా పురిసో…పే॰… తస్మిం బ్రహ్మలోకే పాతురహోసి॥ అథ ఖో భగవా తస్స బ్రహ్మునో ఉపరి వేహాసం పల్లఙ్కేన నిసీది తేజోధాతుం సమాపజ్జిత్వా॥|
      block |అథ ఖో ఆయస్మతో మహామోగ్గల్లానస్స ఏతదహోసి కహం ను ఖో భగవా ఏతరహి విహరతీతి॥ అద్దసా ఖో ఆయస్మా మహామోగ్గల్లానో భగవన్తం దిబ్బేన చక్ఖునా విసుద్ధేన అతిక్కన్తమానుసకేన తస్స బ్రహ్మునో ఉపరి వేహాసం పల్లఙ్కేన నిసిన్నం తేజోధాతుం సమాపన్నం॥ దిస్వాన సేయ్యథాపి నామ బలవా పురిసో సమిఞ్జితం వా బాహం పసారేయ్య। పసారితం వా బాహం సమిఞ్జేయ్య ఏవమేవ జేతవనే అన్తరహితో తస్మిం బ్రహ్మలోకే పాతురహోసి॥ అథ ఖో ఆయస్మా మహామోగ్గల్లానో పురత్థిమం దిసం నిస్సాయ తస్స బ్రహ్మునో ఉపరి వేహాసం పల్లఙ్కేన నిసీది తేజోధాతుం సమాపజ్జిత్వా నీచతరం భగవతో॥|
      block |అథ ఖో ఆయస్మతో మహాకస్సపస్స ఏతదహోసి కహం ను ఖో భగవా ఏతరహి విహరతీతి॥ అద్దసా ఖో ఆయస్మా మహాకస్సపో భగవన్తం దిబ్బేన చక్ఖునా…పే॰… దిస్వాన సేయ్యథాపి నామ బలవా పురిసో…పే॰… ఏవమేవ జేతవనే అన్తరహితో తస్మిం బ్రహ్మలోకే పాతురహోసి॥ అథ ఖో ఆయస్మా మహాకస్సపో దక్ఖిణం దిసం నిస్సాయ తస్స బ్రహ్మునో ఉపరి వేహాసం పల్లఙ్కేన నిసీది తేజోధాతుం సమాపజ్జిత్వా నీచతరం భగవతో॥|
      block |అథ ఖో ఆయస్మతో మహాకప్పినస్స ఏతదహోసి కహం ను ఖో భగవా ఏతరహి విహరతీతి॥ అద్దసా ఖో ఆయస్మా మహాకప్పినో భగవన్తం దిబ్బేన చక్ఖునా…పే॰… తేజోధాతుం సమాపన్నం॥ దిస్వాన సేయ్యథాపి నామ బలవా పురిసో…పే॰… ఏవమేవ జేతవనే అన్తరహితో తస్మిం బ్రహ్మలోకే పాతురహోసి॥ అథ ఖో ఆయస్మా మహాకప్పినో పచ్ఛిమం దిసం నిస్సాయ తస్స బ్రహ్మునో ఉపరి వేహాసం పల్లఙ్కేన నిసీది తేజోధాతుం సమాపజ్జిత్వా నీచతరం భగవతో॥|
      block |అథ ఖో ఆయస్మతో అనురుద్ధస్స ఏతదహోసి కహం ను ఖో భగవా ఏతరహి విహరతీతి॥ అద్దసా ఖో ఆయస్మా అనురుద్ధో…పే॰… తేజోధాతుం సమాపన్నం॥ దిస్వాన సేయ్యథాపి నామ బలవా పురిసో…పే॰… తస్మిం బ్రహ్మలోకే పాతురహోసి॥ అథ ఖో ఆయస్మా అనురుద్ధో ఉత్తరం దిసం నిస్సాయ తస్స బ్రహ్మునో ఉపరి వేహాసం పల్లఙ్కేన నిసీది తేజోధాతుం సమాపజ్జిత్వా నీచతరం భగవతో॥|
      block |అథ ఖో ఆయస్మా మహామోగ్గల్లానో తం బ్రహ్మానం గాథాయ అజ్ఝభాసి|
      block |అథ ఖో భగవా తం బ్రహ్మానం సంవేజేత్వా సేయ్యథాపి నామ బలవా పురిసో సమిఞ్జితం వా బాహం పసారేయ్య। పసారితం వా బాహం సమిఞ్జేయ్య ఏవమేవ తస్మిం బ్రహ్మలోకే అన్తరహితో జేతవనే పాతురహోసి॥ అథ ఖో సో బ్రహ్మా అఞ్ఞతరం బ్రహ్మపారిసజ్జం ఆమన్తేసి ఏహి త్వం। మారిస। యేనాయస్మా మహామోగ్గల్లానో తేనుపసఙ్కమ। ఉపసఙ్కమిత్వా ఆయస్మన్తం మహామోగ్గల్లానం ఏవం వదేహి అత్థి ను ఖో। మారిస మోగ్గల్లాన। అఞ్ఞేపి తస్స భగవతో సావకా ఏవంమహిద్ధికా ఏవంమహానుభావా। సేయ్యథాపి భవం మోగ్గల్లానో కస్సపో కప్పినో అనురుద్ధోతి॥ ఏవం। మారిసాతి ఖో సో బ్రహ్మపారిసజ్జో తస్స బ్రహ్మునో పటిస్సుత్వా యేనాయస్మా మహామోగ్గల్లానో తేనుపసఙ్కమి। ఉపసఙ్కమిత్వా ఆయస్మన్తం మహామోగ్గల్లానం ఏతదవోచ అత్థి ను ఖో। మారిస మోగ్గల్లాన। అఞ్ఞేపి తస్స భగవతో సావకా ఏవంమహిద్ధికా ఏవంమహానుభావా। సేయ్యథాపి భవం మోగ్గల్లానో కస్సపో కప్పినో అనురుద్ధోతి॥ అథ ఖో ఆయస్మా మహామోగ్గల్లానో తం బ్రహ్మపారిసజ్జం గాథాయ అజ్ఝభాసి|
      block |అథ ఖో సో బ్రహ్మపారిసజ్జో ఆయస్మతో మహామోగ్గల్లానస్స భాసితం అభినన్దిత్వా అనుమోదిత్వా యేన సో బ్రహ్మా తేనుపసఙ్కమి। ఉపసఙ్కమిత్వా తం బ్రహ్మానం ఏతదవోచ ఆయస్మా మారిస। మహామోగ్గల్లానో ఏవమాహ|
      block |ఇదమవోచ సో బ్రహ్మపారిసజ్జో॥ అత్తమనో చ సో బ్రహ్మా తస్స బ్రహ్మపారిసజ్జస్స భాసితం అభినన్దీతి॥|
    block |౬॥ బ్రహ్మలోకసుత్తం|
      count |౧౭౭|, |సావత్థినిదానం॥ తేన ఖో పన సమయేన భగవా దివావిహారగతో హోతి పటిసల్లీనో॥ అథ ఖో సుబ్రహ్మా చ పచ్చేకబ్రహ్మా సుద్ధావాసో చ పచ్చేకబ్రహ్మా యేన భగవా తేనుపసఙ్కమింసు। ఉపసఙ్కమిత్వా పచ్చేకం ద్వారబాహం ఉపనిస్సాయ అట్ఠంసు॥ అథ ఖో సుబ్రహ్మా పచ్చేకబ్రహ్మా సుద్ధావాసం పచ్చేకబ్రహ్మానం ఏతదవోచ అకాలో ఖో తావ। మారిస। భగవన్తం పయిరుపాసితుం। దివావిహారగతో భగవా పటిసల్లీనో చ॥ అసుకో చ బ్రహ్మలోకో ఇద్ధో చేవ ఫీతో చ। బ్రహ్మా చ తత్ర పమాదవిహారం విహరతి॥ ఆయామ। మారిస। యేన సో బ్రహ్మలోకో తేనుపసఙ్కమిస్సామ। ఉపసఙ్కమిత్వా తం బ్రహ్మానం సంవేజేయ్యామాతి॥ ఏవం। మారిసాతి ఖో సుద్ధావాసో పచ్చేకబ్రహ్మా సుబ్రహ్మునో పచ్చేకబ్రహ్మునో పచ్చస్సోసి॥|
      block |అథ ఖో సుబ్రహ్మా చ పచ్చేకబ్రహ్మా సుద్ధావాసో చ పచ్చేకబ్రహ్మా సేయ్యథాపి నామ బలవా పురిసో…పే॰… ఏవమేవ భగవతో పురతో అన్తరహితా తస్మిం బ్రహ్మలోకే పాతురహేసుం॥ అద్దసా ఖో సో బ్రహ్మా తే బ్రహ్మానో దూరతోవ ఆగచ్ఛన్తే॥ దిస్వాన తే బ్రహ్మానో ఏతదవోచ హన్ద కుతో ను తుమ్హే। మారిసా। ఆగచ్ఛథాతి॥ ఆగతా ఖో మయం। మారిస। అమ్హ తస్స భగవతో సన్తికా అరహతో సమ్మాసమ్బుద్ధస్స॥ గచ్ఛేయ్యాసి పన త్వం। మారిస। తస్స భగవతో ఉపట్ఠానం అరహతో సమ్మాసమ్బుద్ధస్సాతి॥|
      block |ఏవం వుత్తో ఖో సో బ్రహ్మా తం వచనం అనధివాసేన్తో సహస్సక్ఖత్తుం అత్తానం అభినిమ్మినిత్వా సుబ్రహ్మానం పచ్చేకబ్రహ్మానం ఏతదవోచ పస్ససి మే నో త్వం। మారిస। ఏవరూపం ఇద్ధానుభావన్తి॥ పస్సామి ఖో త్యాహం। మారిస। ఏవరూపం ఇద్ధానుభావన్తి॥ సో ఖ్వాహం। మారిస। ఏవంమహిద్ధికో ఏవంమహానుభావో కస్స అఞ్ఞస్స సమణస్స వా బ్రాహ్మణస్స వా ఉపట్ఠానం గమిస్సామీతి॥|
      block |అథ ఖో సుబ్రహ్మా పచ్చేకబ్రహ్మా ద్విసహస్సక్ఖత్తుం అత్తానం అభినిమ్మినిత్వా తం బ్రహ్మానం ఏతదవోచ పస్ససి మే నో త్వం। మారిస। ఏవరూపం ఇద్ధానుభావన్తి॥ పస్సామి ఖో త్యాహం। మారిస। ఏవరూపం ఇద్ధానుభావన్తి॥ తయా చ ఖో। మారిస। మయా చ స్వేవ భగవా మహిద్ధికతరో చేవ మహానుభావతరో చ॥ గచ్ఛేయ్యాసి త్వం। మారిస। తస్స భగవతో ఉపట్ఠానం అరహతో సమ్మాసమ్బుద్ధస్సాతి॥ అథ ఖో సో బ్రహ్మా సుబ్రహ్మానం పచ్చేకబ్రహ్మానం గాథాయ అజ్ఝభాసి|
      block |అథ ఖో సుబ్రహ్మా చ పచ్చేకబ్రహ్మా సుద్ధావాసో చ పచ్చేకబ్రహ్మా తం బ్రహ్మానం సంవేజేత్వా తత్థేవన్తరధాయింసు॥ అగమాసి చ ఖో సో బ్రహ్మా అపరేన సమయేన భగవతో ఉపట్ఠానం అరహతో సమ్మాసమ్బుద్ధస్సాతి॥|
    block |౭॥ కోకాలికసుత్తం|
      count |౧౭౮|, |సావత్థినిదానం॥ తేన ఖో పన సమయేన భగవా దివావిహారగతో హోతి పటిసల్లీనో॥ అథ ఖో సుబ్రహ్మా చ పచ్చేకబ్రహ్మా సుద్ధావాసో చ పచ్చేకబ్రహ్మా యేన భగవా తేనుపసఙ్కమింసు। ఉపసఙ్కమిత్వా పచ్చేకం ద్వారబాహం నిస్సాయ అట్ఠంసు॥ అథ ఖో సుబ్రహ్మా పచ్చేకబ్రహ్మా కోకాలికం భిక్ఖుం ఆరబ్భ భగవతో సన్తికే ఇమం గాథం అభాసి|
    block |౮॥ కతమోదకతిస్ససుత్తం|
      count |౧౭౯|, |సావత్థినిదానం॥ తేన ఖో పన సమయేన భగవా దివావిహారగతో హోతి పటిసల్లీనో॥ అథ ఖో సుబ్రహ్మా చ పచ్చేకబ్రహ్మా సుద్ధావాసో చ పచ్చేకబ్రహ్మా యేన భగవా తేనుపసఙ్కమింసు। ఉపసఙ్కమిత్వా పచ్చేకం ద్వారబాహం నిస్సాయ అట్ఠంసు॥ అథ ఖో సుద్ధావాసో పచ్చేకబ్రహ్మా కతమోదకతిస్సకం భిక్ఖుం ఆరబ్భ భగవతో సన్తికే ఇమం గాథం అభాసి|
    block |౯॥ తురూబ్రహ్మసుత్తం|
      count |౧౮౦|, |సావత్థినిదానం॥ తేన ఖో పన సమయేన కోకాలికో భిక్ఖు ఆబాధికో హోతి దుక్ఖితో బాళ్హగిలానో॥ అథ ఖో తురూ పచ్చేకబ్రహ్మా అభిక్కన్తాయ రత్తియా అభిక్కన్తవణ్ణో కేవలకప్పం జేతవనం ఓభాసేత్వా యేన కోకాలికో భిక్ఖు తేనుపసఙ్కమి। ఉపసఙ్కమిత్వా వేహాసం ఠితో కోకాలికం భిక్ఖుం ఏతదవోచ పసాదేహి। కోకాలిక। సారిపుత్తమోగ్గల్లానేసు చిత్తం॥ పేసలా సారిపుత్తమోగ్గల్లానాతి॥ కోసి త్వం। ఆవుసోతి॥ అహం తురూ పచ్చేకబ్రహ్మాతి॥ నను త్వం। ఆవుసో। భగవతా అనాగామీ బ్యాకతో। అథ కిఞ్చరహి ఇధాగతో॥ పస్స। యావఞ్చ తే ఇదం అపరద్ధన్తి॥|
    block |౧౦॥ కోకాలికసుత్తం|
      count |౧౮౧|, |సావత్థినిదానం॥ అథ ఖో కోకాలికో భిక్ఖు యేన భగవా తేనుపసఙ్కమి। ఉపసఙ్కమిత్వా భగవన్తం అభివాదేత్వా ఏకమన్తం నిసీది॥ ఏకమన్తం నిసిన్నో ఖో కోకాలికో భిక్ఖు భగవన్తం ఏతదవోచ పాపిచ్ఛా। భన్తే। సారిపుత్తమోగ్గల్లానా పాపికానం ఇచ్ఛానం వసం గతాతి॥ ఏవం వుత్తే। భగవా కోకాలికం భిక్ఖుం ఏతదవోచ మా హేవం। కోకాలిక। అవచ। మా హేవం। కోకాలిక। అవచ॥ పసాదేహి। కోకాలిక। సారిపుత్తమోగ్గల్లానేసు చిత్తం॥ పేసలా సారిపుత్తమోగ్గల్లానాతి॥ దుతియమ్పి ఖో కోకాలికో భిక్ఖు భగవన్తం ఏతదవోచ కిఞ్చాపి మే। భన్తే। భగవా సద్ధాయికో పచ్చయికో। అథ ఖో పాపిచ్ఛావ భన్తే। సారిపుత్తమోగ్గల్లానా పాపికానం ఇచ్ఛానం వసం గతాతి॥ దుతియమ్పి ఖో భగవా కోకాలికం భిక్ఖుం ఏతదవోచ మా హేవం। కోకాలిక। అవచ। మా హేవం। కోకాలిక। అవచ॥ పసాదేహి। కోకాలిక। సారిపుత్తమోగ్గల్లానేసు చిత్తం॥ పేసలా సారిపుత్తమోగ్గల్లానాతి॥ తతియమ్పి ఖో కోకాలికో భిక్ఖు భగవన్తం ఏతదవోచ కిఞ్చాపి…పే॰… ఇచ్ఛానం వసం గతాతి॥ తతియమ్పి ఖో భగవా కోకాలికం భిక్ఖుం ఏతదవోచ మా హేవం…పే॰… పేసలా సారిపుత్తమోగ్గల్లానాతి॥|
      block |అథ ఖో కోకాలికో భిక్ఖు ఉట్ఠాయాసనా భగవన్తం అభివాదేత్వా పదక్ఖిణం కత్వా పక్కామి॥ అచిరపక్కన్తస్స చ కోకాలికస్స భిక్ఖునో సాసపమత్తీహి పీళకాహి సబ్బో కాయో ఫుటో అహోసి॥ సాసపమత్తియో హుత్వా ముగ్గమత్తియో అహేసుం। ముగ్గమత్తియో హుత్వా కలాయమత్తియో అహేసుం। కలాయమత్తియో హుత్వా కోలట్ఠిమత్తియో అహేసుం। కోలట్ఠిమత్తియో హుత్వా కోలమత్తియో అహేసుం। కోలమత్తియో హుత్వా ఆమలకమత్తియో అహేసుం। ఆమలకమత్తియో హుత్వా బేలువసలాటుకమత్తియో అహేసుం। బేలువసలాటుకమత్తియో హుత్వా బిల్లమత్తియో అహేసుం। బిల్లమత్తియో హుత్వా పభిజ్జింసు॥ పుబ్బఞ్చ లోహితఞ్చ పగ్ఘరింసు॥ అథ ఖో కోకాలికో భిక్ఖు తేనేవ ఆబాధేన కాలమకాసి॥ కాలఙ్కతో చ కోకాలికో భిక్ఖు పదుమం నిరయం ఉపపజ్జి సారిపుత్తమోగ్గల్లానేసు చిత్తం ఆఘాతేత్వా॥|
      block |అథ ఖో బ్రహ్మా సహమ్పతి అభిక్కన్తాయ రత్తియా అభిక్కన్తవణ్ణో కేవలకప్పం జేతవనం ఓభాసేత్వా యేన భగవా తేనుపసఙ్కమి। ఉపసఙ్కమిత్వా భగవన్తం అభివాదేత్వా ఏకమన్తం అట్ఠాసి॥ ఏకమన్తం ఠితో ఖో బ్రహ్మా సహమ్పతి భగవన్తం ఏతదవోచ కోకాలికో। భన్తే। భిక్ఖు కాలఙ్కతో॥ కాలఙ్కతో చ। భన్తే। కోకాలికో భిక్ఖు పదుమం నిరయం ఉపపన్నో సారిపుత్తమోగ్గల్లానేసు చిత్తం ఆఘాతేత్వాతి॥ ఇదమవోచ బ్రహ్మా సహమ్పతి। ఇదం వత్వా భగవన్తం అభివాదేత్వా పదక్ఖిణం కత్వా తత్థేవన్తరధాయీతి॥|
      block |అథ ఖో భగవా తస్సా రత్తియా అచ్చయేన భిక్ఖూ ఆమన్తేసి ఇమం। భిక్ఖవే। రత్తిం బ్రహ్మా సహమ్పతి అభిక్కన్తాయ రత్తియా అభిక్కన్తవణ్ణో కేవలకప్పం జేతవనం ఓభాసేత్వా యేనాహం తేనుపసఙ్కమి। ఉపసఙ్కమిత్వా మం అభివాదేత్వా ఏకమన్తం అట్ఠాసి॥ ఏకమన్తం ఠితో ఖో। భిక్ఖవే। బ్రహ్మా సహమ్పతి మం ఏతదవోచ కోకాలికో। భన్తే। భిక్ఖు కాలఙ్కతో॥ కాలఙ్కతో చ। భన్తే। కోకాలికో భిక్ఖు పదుమం నిరయం ఉపపన్నో సారిపుత్తమోగ్గల్లానేసు చిత్తం ఆఘాతేత్వాతి॥ ఇదమవోచ। భిక్ఖవే। బ్రహ్మా సహమ్పతి। ఇదం వత్వా మం అభివాదేత్వా పదక్ఖిణం కత్వా తత్థేవన్తరధాయీతి॥|
      block |ఏవం వుత్తే। అఞ్ఞతరో భిక్ఖు భగవన్తం ఏతదవోచ కీవదీఘం ను ఖో। భన్తే। పదుమే నిరయే ఆయుప్పమాణన్తి॥ దీఘం ఖో। భిక్ఖు। పదుమే నిరయే ఆయుప్పమాణం॥ తం న సుకరం సఙ్ఖాతుం ఏత్తకాని వస్సాని ఇతి వా। ఏత్తకాని వస్ససతాని ఇతి వా। ఏత్తకాని వస్ససహస్సాని ఇతి వా। ఏత్తకాని వస్ససతసహస్సాని ఇతి వాతి॥ సక్కా పన। భన్తే। ఉపమం కాతున్తి॥ సక్కా। భిక్ఖూతి భగవా అవోచ|
      block |సేయ్యథాపి। భిక్ఖు వీసతిఖారికో కోసలకో తిలవాహో॥ తతో పురిసో వస్ససతస్స వస్ససతస్స అచ్చయేన ఏకమేకం తిలం ఉద్ధరేయ్య। ఖిప్పతరం ఖో సో। భిక్ఖు। వీసతిఖారికో కోసలకో తిలవాహో ఇమినా ఉపక్కమేన పరిక్ఖయం పరియాదానం గచ్ఛేయ్య। న త్వేవ ఏకో అబ్బుదో నిరయో॥ సేయ్యథాపి। భిక్ఖు। వీసతి అబ్బుదా నిరయా। ఏవమేకో నిరబ్బుదనిరయో॥ సేయ్యథాపి। భిక్ఖు। వీసతి నిరబ్బుదా నిరయా। ఏవమేకో అబబో నిరయో॥ సేయ్యథాపి। భిక్ఖు। వీసతి అబబా నిరయా। ఏవమేకో అటటో నిరయో॥ సేయ్యథాపి। భిక్ఖు। వీసతి అటటా నిరయా। ఏవమేకో అహహో నిరయో॥ సేయ్యథాపి। భిక్ఖు। వీసతి అహహా నిరయా। ఏవమేకో కుముదో నిరయో॥ సేయ్యథాపి। భిక్ఖు। వీసతి కుముదా నిరయా। ఏవమేకో సోగన్ధికో నిరయో॥ సేయ్యథాపి। భిక్ఖు। వీసతి సోగన్ధికా నిరయా। ఏవమేకో ఉప్పలనిరయో॥ సేయ్యథాపి। భిక్ఖు। వీసతి ఉప్పలా నిరయా। ఏవమేకో పుణ్డరికో నిరయో॥ సేయ్యథాపి। భిక్ఖు। వీసతి పుణ్డరికా నిరయా। ఏవమేకో పదుమో నిరయో॥ పదుమే పన। భిక్ఖు। నిరయే కోకాలికో భిక్ఖు ఉపపన్నో సారిపుత్తమోగ్గల్లానేసు చిత్తం ఆఘాతేత్వాతి॥ ఇదమవోచ భగవా। ఇదం వత్వాన సుగతో అథాపరం ఏతదవోచ సత్థా|
      stand |పఠమో వగ్గో॥|
      block |తస్సుద్దానం|
  block |౨॥ దుతియవగ్గో|
    block |౧॥ సనఙ్కుమారసుత్తం|
      count |౧౮౨|, |ఏవం మే సుతం ఏకం సమయం భగవా రాజగహే విహరతి సప్పినీతీరే॥ అథ ఖో బ్రహ్మా సనఙ్కుమారో అభిక్కన్తాయ రత్తియా అభిక్కన్తవణ్ణో కేవలకప్పం సప్పినీతీరం ఓభాసేత్వా యేన భగవా తేనుపసఙ్కమి। ఉపసఙ్కమిత్వా భగవన్తం అభివాదేత్వా ఏకమన్తం అట్ఠాసి॥ ఏకమన్తం ఠితో ఖో బ్రహ్మా సనఙ్కుమారో భగవతో సన్తికే ఇమం గాథం అభాసి|
      block |ఇదమవోచ బ్రహ్మా సనఙ్కుమారో॥ సమనుఞ్ఞో సత్థా అహోసి॥ అథ ఖో బ్రహ్మా సనఙ్కుమారో సమనుఞ్ఞో మే సత్థాతి భగవన్తం అభివాదేత్వా పదక్ఖిణం కత్వా తత్థేవన్తరధాయీతి॥|
    block |౨॥ దేవదత్తసుత్తం|
      count |౧౮౩|, |ఏవం మే సుతం ఏకం సమయం భగవా రాజగహే విహరతి గిజ్ఝకూటే పబ్బతే అచిరపక్కన్తే దేవదత్తే॥ అథ ఖో బ్రహ్మా సహమ్పతి అభిక్కన్తాయ రత్తియా అభిక్కన్తవణ్ణో కేవలకప్పం గిజ్ఝకూటం పబ్బతం ఓభాసేత్వా యేన భగవా తేనుపసఙ్కమి। ఉపసఙ్కమిత్వా భగవన్తం అభివాదేత్వా ఏకమన్తం అట్ఠాసి॥ ఏకమన్తం ఠితో ఖో బ్రహ్మా సహమ్పతి దేవదత్తం ఆరబ్భ భగవతో సన్తికే ఇమం గాథం అభాసి|
    block |౩॥ అన్ధకవిన్దసుత్తం|
      count |౧౮౪|, |ఏకం సమయం భగవా మాగధేసు విహరతి అన్ధకవిన్దే॥ తేన ఖో పన సమయేన భగవా రత్తన్ధకారతిమిసాయం అబ్భోకాసే నిసిన్నో హోతి। దేవో చ ఏకమేకం ఫుసాయతి॥ అథ ఖో బ్రహ్మా సహమ్పతి అభిక్కన్తాయ రత్తియా అభిక్కన్తవణ్ణో కేవలకప్పం అన్ధకవిన్దం ఓభాసేత్వా యేన భగవా తేనుపసఙ్కమి। ఉపసఙ్కమిత్వా భగవన్తం అభివాదేత్వా ఏకమన్తం అట్ఠాసి॥ ఏకమన్తం ఠితో ఖో బ్రహ్మా సహమ్పతి భగవతో సన్తికే ఇమా గాథాయో అభాసి|
    block |౪॥ అరుణవతీసుత్తం|
      count |౧౮౫|, |ఏవం మే సుతం ఏకం సమయం భగవా సావత్థియం విహరతి…పే॰… తత్ర ఖో భగవా భిక్ఖూ ఆమన్తేసి భిక్ఖవోతి॥ భదన్తేతి తే భిక్ఖూ భగవతో పచ్చస్సోసుం॥ భగవా ఏతదవోచ|
      block |భూతపుబ్బం। భిక్ఖవే। రాజా అహోసి అరుణవా నామ॥ రఞ్ఞో ఖో పన। భిక్ఖవే। అరుణవతో అరుణవతీ నామ రాజధానీ అహోసి॥ అరుణవతిం ఖో పన। భిక్ఖవే। రాజధానిం సిఖీ భగవా అరహం సమ్మాసమ్బుద్ధో ఉపనిస్సాయ విహాసి॥ సిఖిస్స ఖో పన। భిక్ఖవే। భగవతో అరహతో సమ్మాసమ్బుద్ధస్స అభిభూసమ్భవం నామ సావకయుగం అహోసి అగ్గం భద్దయుగం॥ అథ ఖో। భిక్ఖవే। సిఖీ భగవా అరహం సమ్మాసమ్బుద్ధో అభిభుం భిక్ఖుం ఆమన్తేసి ఆయామ। బ్రాహ్మణ। యేన అఞ్ఞతరో బ్రహ్మలోకో తేనుపసఙ్కమిస్సామ। యావ భత్తస్స కాలో భవిస్సతీతి॥ ఏవం। భన్తేతి ఖో భిక్ఖవే। అభిభూ భిక్ఖు సిఖిస్స భగవతో అరహతో సమ్మాసమ్బుద్ధస్స పచ్చస్సోసి॥ అథ ఖో। భిక్ఖవే। సిఖీ భగవా అరహం సమ్మాసమ్బుద్ధో అభిభూ చ భిక్ఖు సేయ్యథాపి నామ బలవా పురిసో సమిఞ్జితం వా బాహం పసారేయ్య। పసారితం వా బాహం సమిఞ్జేయ్య ఏవమేవ అరుణవతియా రాజధానియా అన్తరహితా తస్మిం బ్రహ్మలోకే పాతురహేసుం॥|
      block |అథ ఖో। భిక్ఖవే। సిఖీ భగవా అరహం సమ్మాసమ్బుద్ధో అభిభుం భిక్ఖుం ఆమన్తేసి పటిభాతు। బ్రాహ్మణ। తం బ్రహ్మునో చ బ్రహ్మపరిసాయ చ బ్రహ్మపారిసజ్జానఞ్చ ధమ్మీ కథాతి॥ ఏవం। భన్తేతి ఖో। భిక్ఖవే। అభిభూ భిక్ఖు సిఖిస్స భగవతో అరహతో సమ్మాసమ్బుద్ధస్స పటిస్సుత్వా। బ్రహ్మానఞ్చ బ్రహ్మపరిసఞ్చ బ్రహ్మపారిసజ్జే చ ధమ్మియా కథాయ సన్దస్సేసి సమాదపేసి సముత్తేజేసి సమ్పహంసేసి॥ తత్ర సుదం। భిక్ఖవే। బ్రహ్మా చ బ్రహ్మపరిసా చ బ్రహ్మపారిసజ్జా చ ఉజ్ఝాయన్తి ఖియ్యన్తి విపాచేన్తి అచ్ఛరియం వత। భో। అబ్భుతం వత భో। కథఞ్హి నామ సత్థరి సమ్ముఖీభూతే సావకో ధమ్మం దేసేస్సతీతి॥|
      block |అథ ఖో। భిక్ఖవే। సిఖీ భగవా అరహం సమ్మాసమ్బుద్ధో అభిభుం భిక్ఖుం ఆమన్తేసి ఉజ్ఝాయన్తి ఖో తే। బ్రాహ్మణ। బ్రహ్మా చ బ్రహ్మపరిసా చ బ్రహ్మపారిసజ్జా చ అచ్ఛరియం వత। భో। అబ్భుతం వత। భో। కథఞ్హి నామ సత్థరి సమ్ముఖీభూతే సావకో ధమ్మం దేసేస్సతీతి॥ తేన హి త్వం బ్రాహ్మణ। భియ్యోసోమత్తాయ బ్రహ్మానఞ్చ బ్రహ్మపరిసఞ్చ బ్రహ్మపారిసజ్జే చ సంవేజేహీతి॥ ఏవం। భన్తేతి ఖో। భిక్ఖవే। అభిభూ భిక్ఖు సిఖిస్స భగవతో అరహతో సమ్మాసమ్బుద్ధస్స పటిస్సుత్వా దిస్సమానేనపి కాయేన ధమ్మం దేసేసి। అదిస్సమానేనపి కాయేన ధమ్మం దేసేసి। దిస్సమానేనపి హేట్ఠిమేన ఉపడ్ఢకాయేన అదిస్సమానేన ఉపరిమేన ఉపడ్ఢకాయేన ధమ్మం దేసేసి। దిస్సమానేనపి ఉపరిమేన ఉపడ్ఢకాయేన అదిస్సమానేన హేట్ఠిమేన ఉపడ్ఢకాయేన ధమ్మం దేసేసి॥ తత్ర సుదం। భిక్ఖవే। బ్రహ్మా చ బ్రహ్మపరిసా చ బ్రహ్మపారిసజ్జా చ అచ్ఛరియబ్భుతచిత్తజాతా అహేసుం అచ్ఛరియం వత। భో। అబ్భుతం వత। భో। సమణస్స మహిద్ధికతా మహానుభావతాతి॥|
      block |అథ ఖో అభిభూ భిక్ఖు సిఖిం భగవన్తం అరహన్తం సమ్మాసమ్బుద్ధం ఏతదవోచ అభిజానామి ఖ్వాహం। భన్తే। భిక్ఖుసఙ్ఘస్స మజ్ఝే ఏవరూపిం వాచం భాసితా పహోమి ఖ్వాహం ఆవుసో। బ్రహ్మలోకే ఠితో సహస్సిలోకధాతుం సరేన విఞ్ఞాపేతున్తి॥ ఏతస్స। బ్రాహ్మణ। కాలో। ఏతస్స। బ్రాహ్మణ। కాలో। యం త్వం। బ్రాహ్మణ। బ్రహ్మలోకే ఠితో సహస్సిలోకధాతుం సరేన విఞ్ఞాపేయ్యాసీతి॥ ఏవం। భన్తేతి ఖో। భిక్ఖవే। అభిభూ భిక్ఖు సిఖిస్స భగవతో అరహతో సమ్మాసమ్బుద్ధస్స పటిస్సుత్వా బ్రహ్మలోకే ఠితో ఇమా గాథాయో అభాసి|
      block |అథ ఖో। భిక్ఖవే। సిఖీ చ భగవా అరహం సమ్మాసమ్బుద్ధో అభిభూ చ భిక్ఖు బ్రహ్మానఞ్చ బ్రహ్మపరిసఞ్చ బ్రహ్మపారిసజ్జే చ సంవేజేత్వా సేయ్యథాపి నామ…పే॰… తస్మిం బ్రహ్మలోకే అన్తరహితా అరుణవతియా రాజధానియా పాతురహేసుం॥ అథ ఖో। భిక్ఖవే। సిఖీ భగవా అరహం సమ్మాసమ్బుద్ధో భిక్ఖూ ఆమన్తేసి అస్సుత్థ నో। తుమ్హే। భిక్ఖవే। అభిభుస్స భిక్ఖునో బ్రహ్మలోకే ఠితస్స గాథాయో భాసమానస్సాతి॥ అస్సుమ్హ ఖో మయం। భన్తే। అభిభుస్స భిక్ఖునో బ్రహ్మలోకే ఠితస్స గాథాయో భాసమానస్సాతి॥ యథా కథం పన తుమ్హే। భిక్ఖవే। అస్సుత్థ అభిభుస్స భిక్ఖునో బ్రహ్మలోకే ఠితస్స గాథాయో భాసమానస్సాతి॥ ఏవం ఖో మయం। భన్తే। అస్సుమ్హ అభిభుస్స భిక్ఖునో బ్రహ్మలోకే ఠితస్స గాథాయో భాసమానస్స|
      block |ఏవం ఖో మయం। భన్తే। అస్సుమ్హ అభిభుస్స భిక్ఖునో బ్రహ్మలోకే ఠితస్స గాథాయో భాసమానస్సాతి॥ సాధు సాధు। భిక్ఖవే। సాధు ఖో తుమ్హే। భిక్ఖవే॥ అస్సుత్థ అభిభుస్స భిక్ఖునో బ్రహ్మలోకే ఠితస్స గాథాయో భాసమానస్సాతి॥|
      block |ఇదమవోచ భగవా। అత్తమనా తే భిక్ఖూ భగవతో భాసితం అభినన్దున్తి॥|
    block |౫॥ పరినిబ్బానసుత్తం|
      count |౧౮౬|, |ఏకం సమయం భగవా కుసినారాయం విహరతి ఉపవత్తనే మల్లానం సాలవనే అన్తరేన యమకసాలానం పరినిబ్బానసమయే॥ అథ ఖో భగవా భిక్ఖూ ఆమన్తేసి హన్ద దాని। భిక్ఖవే। ఆమన్తయామి వో వయధమ్మా సఙ్ఖారా। అప్పమాదేన సమ్పాదేథాతి॥ అయం తథాగతస్స పచ్ఛిమా వాచా॥|
      block |అథ ఖో భగవా పఠమం ఝానం సమాపజ్జి॥ పఠమా ఝానా వుట్ఠహిత్వా దుతియం ఝానం సమాపజ్జి॥ దుతియా ఝానా వుట్ఠహిత్వా తతియం ఝానం సమాపజ్జి॥ తతియా ఝానా వుట్ఠహిత్వా చతుత్థం ఝానం సమాపజ్జి॥ చతుత్థా ఝానా వుట్ఠహిత్వా ఆకాసానఞ్చాయతనం సమాపజ్జి॥ ఆకాసానఞ్చాయతనా వుట్ఠహిత్వా విఞ్ఞాణఞ్చాయతనం సమాపజ్జి॥ విఞ్ఞాణఞ్చాయతనా వుట్ఠహిత్వా ఆకిఞ్చఞ్ఞాయతనం సమాపజ్జి॥ ఆకిఞ్చఞ్ఞాయతనా వుట్ఠహిత్వా నేవసఞ్ఞానాసఞ్ఞాయతనం సమాపజ్జి॥ నేవసఞ్ఞానాసఞ్ఞాయతనా వుట్ఠహిత్వా సఞ్ఞావేదయితనిరోధం సమాపజ్జి॥|
      block |సఞ్ఞావేదయితనిరోధా వుట్ఠహిత్వా నేవసఞ్ఞానాసఞ్ఞాయతనం సమాపజ్జి॥ నేవసఞ్ఞానాసఞ్ఞాయతనా వుట్ఠహిత్వా ఆకిఞ్చఞ్ఞాయతనం సమాపజ్జి॥ ఆకిఞ్చఞ్ఞాయతనా వుట్ఠహిత్వా విఞ్ఞాణఞ్చాయతనం సమాపజ్జి॥ విఞ్ఞాణఞ్చాయతనా వుట్ఠహిత్వా ఆకాసానఞ్చాయతనం సమాపజ్జి॥ ఆకాసానఞ్చాయతనా వుట్ఠహిత్వా చతుత్థం ఝానం సమాపజ్జి॥ చతుత్థా ఝానా వుట్ఠహిత్వా తతియం ఝానం సమాపజ్జి॥ తతియా ఝానా వుట్ఠహిత్వా దుతియం ఝానం సమాపజ్జి॥ దుతియా ఝానా వుట్ఠహిత్వా పఠమం ఝానం సమాపజ్జి॥ పఠమా ఝానా వుట్ఠహిత్వా దుతియం ఝానం సమాపజ్జి॥ దుతియా ఝానా వుట్ఠహిత్వా తతియం ఝానం సమాపజ్జి॥ తతియా ఝానా వుట్ఠహిత్వా చతుత్థం ఝానం సమాపజ్జి॥ చతుత్థా ఝానా వుట్ఠహిత్వా సమనన్తరం భగవా పరినిబ్బాయి॥ పరినిబ్బుతే భగవతి సహ పరినిబ్బానా బ్రహ్మా సహమ్పతి ఇమం గాథం అభాసి|
      block |పరినిబ్బుతే భగవతి సహ పరినిబ్బానా సక్కో దేవానమిన్దో ఇమం గాథం అభాసి|
      block |పరినిబ్బుతే భగవతి సహ పరినిబ్బానా ఆయస్మా ఆనన్దో ఇమం గాథం అభాసి|
      block |పరినిబ్బుతే భగవతి సహ పరినిబ్బానా ఆయస్మా అనురుద్ధో ఇమా గాథాయో అభాసి|
      stand |దుతియో వగ్గో॥|
      block |తస్సుద్దానం|
      stand |బ్రహ్మసంయుత్తం సమత్తం॥|
