block |ਨਾਦਰ ਸ਼ਾਹ ਦੀ ਵਾਰ|
  block |ਉਸ ਵੇਲੇ ਦੇ ਹਾਲਾਤਅਠਾਰਵੀਂ ਸਦੀ|
    block |ਸਹੀ ਸੱਚ ਖ਼ੁਦਾਵੰਦ ਬਾਦਸ਼ਾਹ ਸੱਚੇ ਕੰਮ ਤੇਰੇ ਸੁਬਹਾਨਾ|
    block |ਸਰਪਰ ਊਹਾ ਹੋਸੀਆ ਜਿਹੜੀ ਲਿਖੀ ਏ ਵਿਚ ਕੁਰਾਨਾ|
    block |ਸਦੀ ਨਬੀ ਦੀ ਬਾਰ੍ਹਵੀਂ ਵਡੇ ਫ਼ਿਕਰ ਪਾਏ ਖ਼ਾਨਦਾਨਾ|
    block |ਜ਼ੁਲਮ ਜ਼ਿਮੀਂ ਤੇ ਵਰਤਿਆ ਕੂੜ ਮਕਰ ਬਹਾਨਾ|
    block |ਭਾਜੀ ਦਗ਼ੇ ਫ਼ਰੇਬ ਦੀ ਵਿਚ ਫਿਰੀ ਜਹਾਨਾ|
    block |ਮੁਸਾਹਬ ਤੇ ਚੋਰ ਕਚਹਿਰੀਆਂ ਲਾ ਬਹਿਣ ਦਿਵਾਨਾ|
    block |ਰਲ ਸਿਫਲੇ ਕਰਨ ਮਜਾਲਸਾਂ ਅਦਲ ਇਨਸਾਫ਼ ਗਿਆ ਸੁਲਤਾਨਾ|
    block |ਚੜ੍ਹ ਘੋੜੇ ਦੌੜਨ ਆਜੜੀ ਜਲੇਬ ਟੁਰਨ ਅਸੀਲ ਜਵਾਨਾਂ|
    block |ਛੱਟਾਂ ਪਵਣ ਅਰਾਕੀਆਂ ਖਰਕੇ ਆਣ ਖਲੇ ਮੈਦਾਨਾਂ|
    block |ਮਰਦਾਂ ਥੀਂ ਗਿਆ ਜ਼ਾਬਤਾ ਗ਼ਾਲਬ ਪਿਆ ਜ਼ਨਾਨਾਂ|
    block |ਅਮੀਰਾਂ ਨਜ਼ਰਾਂ ਬੱਧੀਆਂ ਕਰ ਜਮ੍ਹਾਂ ਖਜ਼ਾਨਾ|
    block |ਚੜ੍ਹ ਨੌਕਰ ਕੋਂਹਦੇ ਬਾਦਸ਼ਾਹ ਉਲਟ ਪਿਆ ਜ਼ਮਾਨਾ|
    block |ਪਰ ਰੱਬਾ ਰੱਖ ਨਿਗਾਹ ਵਿਚ ਪਾਕ ਪਰਵਦਿਗਾਰ ਰਹਿਮਾਨਾ ॥|
  block |ਦਿੱਲੀ ਦਾ ਇਤਿਹਾਸ|
    block |ਅੱਵਲ ਦਿੱਲੀ ਤੂਰਾਂ ਨੇ ਕਰ ਅਪਨੀ ਪਾਈ|
    block |ਫਿਰ ਲਈ ਚੁਹਾਨਾਂ ਆਇਕੇ ਅੰਗ ਖੁਸ਼ ਕਰਿ ਲਾਈ|
    block |ਫਿਰ ਲਈ ਸੀ ਗੌਰੀਆਂ ਕੋਈ ਮੁਦਤਿ ਵਸਾਈ|
    block |ਫੇਰ ਲਈ ਪਠਾਣਾਂ ਆਣ ਕੇ ਘਰ ਚੌਥੇ ਆਈ|
    block |ਫੇਰ ਲਈ ਚੌਗੱਤਿਆਂ ਘੱਤ ਮਾਰ ਕੁਟਾਈ|
    block |ਦਿੱਲੀ ਹੈਂਸਿਆਰੀਏ ਰੱਤ ਧੜੀ ਲਵਾਈ|
    block |ਤੂੰ ਮਾਸ ਖਾਏਂ ਰਾਜ ਪੁੱਤ੍ਰਾਂ ਜਿਉਂ ਬੱਕਰ ਕਸਾਈ|
    block |ਤੂੰ ਲੱਖ ਲਹਾਈਆਂ ਖੂਹਣੀਆਂ ਮਿਹਰ ਮੂਲ ਨਾ ਆਈ|
    block |ਤੈਨੂੰ ਨਿਵੀਆਂ ਜ਼ਿਮੀਆਂ ਸਾਰੀਆਂ ਜੱਗ ਫਿਰੀ ਦੁਹਾਈ|
    block |ਇਕ ਮਾਰੇਂ ਇਕ ਸਿਰ ਧਰੇਂ ਨਿੱਤ ਹੁਸਨ ਸਵਾਈ|
    block |ਦਿੱਲੀ ਤੋਂ ਸ਼ਾਹਜ਼ਾਦਿਆਂ ਖਹਿ ਹੁੰਦੀ ਆਈ ॥|
  block |ਤੈਮੂਰ ਦਾ ਹਮਲਾ|
    block |ਤੇ ਚੜ੍ਹੇ ਚੁਗੱਤਾ ਬਾਦਸ਼ਾਹ ਤੈਮੂਰ ਜੂੰ ਧਾਣਾਂ|
    block |ਤੇ ਘੋੜਾ ਸਾਢੇ ਸੱਤ ਲੱਖ ਸਣੇ ਮੁਗ਼ਲ ਪਠਾਣਾਂ|
    block |ਜਿੰਨੀ ਜ਼ਿਮੀਂ ਪਹਾੜ ਦੀ ਨਾ ਰਿਹਾ ਅਡਾਣਾ|
    block |ਕੋਟਾਂ ਨੂੰ ਆਵਣ ਥਰਥਰਾਟ ਛੱਡ ਗਏ ਟਿਕਾਣਾ|
    block |ਵੰਞਿ ਸਿਪਾਹਾਂ ਲੁਟਿਆ ਕਰ ਮਨ ਦਾ ਭਾਣਾ|
    block |ਪਕੜਿ ਕੁੱਠੇ ਲੱਖ ਆਦਮੀ ਲਹਿ ਪਈਆਂ ਘਾਣਾ|
    block |ਕਰ ਸਿਰੀਆਂ ਦੇ ਦਮਦਮੇਂ ਚੜ੍ਹ ਖਾਏ ਖਾਣਾ|
    block |ਈਨਾ ਚਾਰ ਮਨਾਇ ਕੇ ਘਰ ਆਇਆ ਜਰਵਾਣਾ ॥|
  block |ਫ਼ਰੁਖ਼ਸੀਅਰ ਤੇ ਸੱਯਦ ਭਰਾ|
    block |ਅੱਗੇ ਨਜ਼ਰ ਵਧਾਈ ਸੀ ਸੱਯਦਾਂ ਲੈ ਮੁਲਕ ਇਨਾਮੀ|
    block |ਓਹਨਾਂ ਕੁੱਠਾ ਸੀ ਫਲਕ ਸਿਯਰ ਨੂੰ ਕਰ ਜ਼ੁਲਮ ਤਮਾਮੀ|
    block |ਉਹ ਅਪਣਾ ਕੀਤਾ ਲੈ ਮੋਏ ਮਾਰ ਲਏ ਹਸਾਨੀ|
    block |ਜਿੰਨ ਫ਼ਰਿਸ਼ਤੇ ਤੇ ਆਦਮੀ ਕੁਲ ਆਖਣ ਆਮੀ ॥|
    block |ਫਲਕ ਸਿਯਰਫ਼ਰੁਖ਼ਸੀਅਰ ਆਮੀਆਮੀਨ|
  block |ਮੁਹੰਮਦ ਸ਼ਾਹ ਦੇ ਦਰਬਾਰੀ|
    block |ਮਜ਼ਾਖ ਨਿਜ਼ਾਮੁਲ ਮੁਲਖ ਨੂੰ ਖ਼ਾਨਿ ਦੌਰਾਂ ਲਾਏ|
    block |ਕਿਬਲਾ ਬੁੱਢੇ ਬਾਂਦਰ ਦੱਖਣੀ ਮੁਜਰੇ ਕੋ ਆਏ|
    block |ਓ ਸਰੇ ਕਚਹਿਰੀ ਬਾਦਸ਼ਾਹ ਕਰ ਟੋਕ ਹਸਾਏ|
    block |ਨਿਜ਼ਾਮੁਲ ਸੁਣਿਆ ਕੰਨੀਂ ਆਪਣੀ ਦੁਖ ਦਿਲ ਵਿਚ ਲਾਏ|
    block |ਉਹਨੂੰ ਤੀਰ ਕਲੇਜੇ ਵਰਮ ਦਾ ਦਿਹੁੰ ਰਾਤ ਹੰਢਾਏ|
    block |ਭਾ ਲੱਗੀ ਸੀ ਦਾਉਣੋਂ ਅੰਗਿਆਰ ਖਿੰਡਾਏ|
    block |ਕਰ ਮਨਸੂਬਾ ਸਾਰ ਦਾ ਉਦਮਾਦ ਉਠਾਏ|
    block |ਘਰ ਦੇ ਭੇਤ ਦਹਸਿਰ ਮਾਰਿਆ ਸੜ ਲੈਂਕਾ ਜਾਏ ॥|
  block |ਦੇਸ਼ ਵਿਚ ਆਪੋ ਧਾਪੀ|
    block |ਇਰਾਨੀਆਂ ਤੇ ਤੂਰਾਨੀਆਂ ਮਨਸੂਬੇ ਹੱਲੇ|
    block |ਅੰਬੀਰਾਂ ਆਪੋ ਆਪਣੇ ਜਾ ਸੂਬੇ ਮੱਲੇ|
    block |ਕਰ ਮਾਤ ਬਹਾਇਓ ਨੇ ਬਾਦਸ਼ਾਹ ਹਥ ਹੁਕਮ ਨ ਚੱਲੇ|
    block |ਖਲਕ ਨਿਮਾਣੀ ਲੁੱਟੀਏ ਹੱਕ ਪਵੇ ਨ ਪੱਲੇ|
    block |ਪਰ ਹੁਕਮ ਰਜ਼ਾ ਖ਼ੁਦਾ ਦੀ ਕੋਈ ਕਿਵੇਂ ਨ ਝੱਲੇ ॥|
  block |ਨਿਜ਼ਾਮੁਲ ਮੁਲਕ ਦਾ ਨਾਦਰ ਸ਼ਾਹ ਨੂੰ ਸੱਦਾ|
    block |ਨਾ ਕੀਤੀ ਨਿਮਕ ਹਲਾਲੀ ਜੂਫ ਤੂਰਾਨੀਆਂ|
    block |ਉਨ੍ਹਾਂ ਘਰ ਚੁਗੱਤੇ ਦੇ ਬਾਲੀ ਆਤਿਸ਼ ਆਣ ਕੇ|
    block |ਉਨ੍ਹਾਂ ਰੁੱਕਾ ਲਿਖ ਜਵਾਲੀ ਭੇਜਿਆ ਨਾਜ਼ਰ ਸ਼ਾਹ|
    block |ਮੈਦਾਨ ਦਿੱਲੀ ਦਾ ਖਾਲੀ ਬੋਦਾ ਬਾਦਸ਼ਾਹ|
    block |ਇਹਦੀ ਕਾਈ ਨ ਚੱਲੇ ਚਾਲੀ ਰਸਮ ਚੁਗੱਤਿਆਂ|
    block |ਇਹਦੀ ਰਈਅਤ ਨਾ ਸੁਖਾਲੀ ਕੂਕੇ ਰਾਤ ਦਿਨ|
    block |ਤੂੰ ਚੜ੍ਹ ਕੇ ਦੇ ਵਿਖਾਲੀ ਤਖਤ ਮੁਬਾਰਕੋਂ|
    block |ਪਰ ਘਿੰਨ ਖਜ਼ਾਨਿਓਂ ਮਾਲੀ ਜਿੰਨੀ ਚਾਹਨੈਂ ॥|
  block |ਵਾਕ ਕਵੀ|
    block |ਬੁਰਾ ਕੀਤਾ ਤੂਰਾਨੀਆਂ ਮੁੜ ਦੂਜੀ ਵਾਰੀ|
    block |ਉਨ੍ਹਾਂ ਦਸਤਾਰ ਮੁਬਾਰਕ ਆਪਣੀ ਚਾ ਆਪ ਉਤਾਰੀ|
    block |ਅਦਬ ਗਵਾਇਆ ਨੌਕਰਾਂ ਕਰ ਬੇਇਤਬਾਰੀ|
    block |ਦਾੜ੍ਹੀ ਕਿਸੇ ਨਾ ਵੇਚੀਆ ਹਥ ਦੇ ਵਪਾਰੀ|
    block |ਉਨ੍ਹਾਂ ਸੱਦ ਕੇ ਆਂਦਾ ਨਾਜ਼ਰ ਸ਼ਾਹ ਦੇ ਰਿਸ਼ਵਤ ਭਾਰੀ|
    block |ਉਸ ਕਾਲੀ ਧੌਲੀ ਪਕੜ ਕੇ ਹਿੱਕ ਅੱਗੇ ਮਾਰੀ|
    block |ਕੇਹਰ ਹਰਣ ਜਿਉਂ ਖਹਿੰਦਿਆਂ ਲੜਦੇ ਵਿਚ ਬਾਰੀਂ|
    block |ਚੁਕ ਲਈਆਂ ਸਭ ਸ਼ਿੱਦਤਾਂ ਛੁਟਕਾਵਾ ਕਾਰੀ ॥|
  block |ਕਲ ਮੁਹੰਮਦ ਸ਼ਾਹ ਨੂੰ|
    block |ਬਣ ਦਿੱਲੀ ਮੁਹੰਮਦ ਸ਼ਾਹ ਅੱਗੇ ਕਲ ਅਰਜ਼ਾਂ ਕਰਦੀ|
    block |ਕਿਬਲਾ ਮੈਂ ਭੀ ਬਾਝ ਖ਼ੁਦਾ ਦੇ ਹੋਰ ਕਿਸੇ ਨ ਡਰਦੀ|
    block |ਨਾ ਮੈਨੂੰ ਰੀਝ ਉਲਾਦ ਦੀ ਨਾ ਵੱਸੋਂ ਘਰ ਦੀ|
    block |ਨਾ ਮੈਨੂੰ ਤਲਬ ਸ਼ਿੰਗਾਰ ਦੀ ਨਾ ਤਾਲਬ ਜ਼ਰ ਦੀ|
    block |ਨਾ ਮੈਨੂੰ ਧੁੱਪ ਨਾ ਛਾਂ ਹੈ ਨਾ ਗਰਮੀ ਸਰਦੀ|
    block |ਤੇ ਜੇਹੜਾ ਸਭ ਤੋਂ ਓਕੜਾ ਮੈਂ ਖਾਵੰਦ ਕਰਦੀ|
    block |ਮੈਂ ਰਹਾਂ ਸ਼ਿੰਗਾਰੀ ਰਾਤ ਦਿਨ ਮਹੇਲੀ ਨਰ ਦੀ|
    block |ਮੈਂ ਸਿਰੀਆਂ ਹਾਰ ਹੰਢਾਂਵਦੀ ਰੱਤ ਮਾਂਗਾਂ ਭਰਦੀ|
    block |ਮੈਂ ਮਾਸ ਖਾਵਾਂ ਰਜਪੁੱਤਰਾਂ ਸਣ ਗੋਸ਼ਤ ਚਰਬੀ|
    block |ਜਿਤਨੇ ਤੇਰੇ ਉਮਰਾ ਵਿਚ ਇਕ ਨਾ ਦਰਦੀ|
    block |ਸਰਪਰ ਇਕ ਦਿਨ ਆਵਸੀ ਉਹ ਰਾਤ ਕਬਰ ਦੀ|
    block |ਪਰ ਤੇਰੇ ਪਿਛੇ ਬਾਦਸਾਹ ਮੈਂ ਹੋਰ ਨਾ ਵਰਦੀ|
    block |ਪਰ ਤੁੱਧੇ ਪਿੱਛੇ ਬਾਦਸ਼ਾਹ ਪੈ ਜਾਣੀਏਂ ਗਰਦੀ ॥|
  block |ਕਲ ਤੇ ਨਾਰਦ ਦੀ ਲੜਾਈ|
    block |ਕਲ ਤੇ ਨਾਰਦ ਆਪ ਵਿਚ ਹੋ ਖਲੇ ਅਜੋੜੇ|
    block |ਬਹਿ ਲੜਦੇ ਆਹਮੋਸਾਹਮਣੇ ਸੱਟਣ ਤਰਫ਼ੋੜੇ|
    block |ਕਲ ਮੰਗੇ ਕੁਝ ਖਾਣ ਨੂੰ ਨਾਰਦ ਮੂੰਹ ਮੋੜੇ|
    block |ਨਾਰਦ ਦੇ ਨ ਸੱਕੇ ਖੱਟੀਆਂ ਕਲ ਖਾਧਾ ਲੋੜੇ|
    block |ਖਾਣੋਂ ਪੀਣੋਂ ਪਹਿਨਣੋਂ ਮਰਦ ਬੁਢੀ ਨੂੰ ਹੋੜੇ|
    block |ਸਰਪਰ ਝੁੱਗਾ ਉਜੜੇ ਦਿਨ ਵੱਸੇ ਥੋੜ੍ਹੇ|
    block |ਕਦੇ ਨਾ ਹੁੰਦੇ ਉੱਜਲੇ ਜੇਹੜੇ ਮੱਟੀ ਬੋੜੇ|
    block |ਕਲ ਲੋੜੇ ਕੁਝ ਗੁੰਦਿਆ ਨਾਰਦ ਹਧਰੋੜੇ|
    block |ਮੈਨੂੰ ਬਹੁਤ ਜ਼ਨਾਨੀਆਂ ਤੈਨੂੰ ਮਰਦ ਨਾ ਥੋੜ੍ਹੇ|
    block |ਪਰ ਤੇਰੇ ਮੇਰੇ ਜੁੱਟ ਨੂੰ ਵਿਧ ਮਾਤਾ ਤੋੜੇ ॥|
  block |ਕਲ|
    block |ਕਲ ਆਂਹਦੀਵੇ ਨਾਰਦਾ ਤੂੰ ਕੇਹੜੀ ਚਾਈਂ|
    block |ਤੇ ਤੇਰੇ ਮੇਰੇ ਜੁਟ ਵਿਚ ਕਿਉਂ ਪਈ ਜੁਦਾਈ|
    block |ਤੂੰ ਦਾਰੂ ਦੇ ਵਿਚ ਲੋੜਨੈਂ ਕੁਝ ਅੱਗ ਛਿਪਾਈ|
    block |ਪਰ ਮੈਂ ਭੀ ਤੇਰੇ ਰਾਜ ਵਿਚ ਕੁਝ ਖੁਸ਼ੀ ਨ ਪਾਈ|
    block |ਨਾ ਮੈਂ ਖਾਧਾ ਰੱਜ ਕੇ ਨਾ ਕਿਸੇ ਖਲਾਈ|
    block |ਨਾ ਚੜ੍ਹ ਸੁੱਤੀਆਂ ਪਲੰਘ ਤੇ ਘੱਤ ਲੇਫ ਤੁਲਾਈ|
    block |ਨਾ ਮੌਲੀ ਮਹਿੰਦੀ ਸਿਰ ਧੜੀ ਨੱਕ ਨੱਥ ਨਾ ਪਾਈ|
    block |ਮੈਨੂੰ ਕਿਉਂ ਨਾ ਗੁੜ੍ਹਤੀ ਜ਼ਹਿਰ ਦੀ ਤਦੋਂ ਦਿੱਤੀ ਦਾਈ|
    block |ਹੈਫ ਕੀਤਾ ਸੀ ਲਾਗੀਆਂ ਕੀਤੀ ਕੁੜਮਾਈ|
    block |ਤੇ ਪਾਪ ਕੀਤਾ ਉਨ ਬ੍ਰਾਹਮਣਾਂ ਜਿਨ੍ਹਾਂ ਵੇਦ ਅਡਾਈ|
    block |ਮੇਰੀਆਂ ਕਾਹਨੂੰ ਲਾਵਾਂ ਦਿੱਤੀਆਂ ਕਿਉਂ ਗੰਢ ਚਤਰਾਈ|
    block |ਤੁਧ ਮਖੱਟੂ ਖਸਮ ਨਾਲ ਮੈਂ ਨਿਜ ਪਰਣਾਈ|
    block |ਬਾਪ ਦਾਦੇ ਦੀ ਲਾਜ ਨੂੰ ਮੈਂ ਬਹੁਤ ਲੰਘਾਈ|
    block |ਪਰ ਭਲਕੇ ਪੇਕੇ ਜਾਊਂਗੀ ਨਾਲ ਲੈ ਕੇ ਨਾਈ ॥|
  block |ਨਾਰਦ|
    block |ਨਾਰਦ ਆਖੇ ਕਲ ਨੂੰਤੁਹਿ ਵਿਚ ਅਕਲ ਨਾ ਰੱਤੀ|
    block |ਕਦੇ ਅੰਗਣ ਚਰਖਾ ਡਾਹਕੇ ਤੁਹਿ ਤੰਦ ਨਾ ਕੱਤੀ|
    block |ਨਾ ਤੂੰ ਭਰ ਅਟੇਰਿਆ ਅਟਰੇਨ ਅੱਟੀ|
    block |ਮੈਨੂੰ ਕਦੇ ਨਾ ਦਿੱਤੀ ਸਿਉਂਕੇ ਚਾਦਰ ਚੌਪੱਟੀ|
    block |ਮੈਂ ਚੌਂਕੇ ਬੈਠਿ ਨਾ ਜੇਵਿਆਂ ਤੂੰ ਸਹਿਜ ਨ ਪੱਕੀ|
    block |ਤੂੰ ਘਰ ਘਰ ਫਿਰਨੀਏਂ ਗਹਿਕਦੀ ਜੋਬਨ ਦੀ ਮੱਤੀ|
    block |ਤੇਰੀਆਂ ਗੱਲਾਂ ਪਰ੍ਹੇ ਮੁਹਾਇਣੀਂ ਦਾਇਰੇ ਤੇ ਸੱਥੀਂ|
    block |ਤੈਨੂੰ ਚਸਕਾ ਬਹੁਤ ਜ਼ਬਾਨ ਦਾ ਲੇਖਾ ਹਰ ਹੱਟੀ|
    block |ਮੈਥੋਂ ਨਾਹੀਂ ਭਰੀਂਦੀ ਇਹ ਤੇਰੀ ਚੱਟੀ|
    block |ਜਾਹ ਟੁਰ ਜਾ ਪੇਕੇ ਆਪਣੇ ਘਤ ਕੇਰੀ ਪੱਟੀ ॥|
  block |ਕਲ|
    block |ਕਲ ਆਂਹਦੀਵੇ ਨਾਰਦਾ ਤੈਨੂੰ ਕੀ ਭਲਿਆਈ|
    block |ਵੇ ਘਰੋਂ ਜ਼ਨਾਨੀ ਟੋਰਨੀ ਖੂਬੀ ਨਹੀਓਂ ਕਾਈ|
    block |ਇਕ ਹੱਸ ਹੱਸ ਕਰੇਂ ਖੁਸ਼ਾਮਦਾਂ ਦੂਜਾ ਕਰੇਂ ਲੜਾਈ|
    block |ਏਸ ਕੁਸ਼ਾਮਦੋਂ ਕੌਰਵਾਂ ਚਾ ਜੱਦ ਕੁਹਾਈ|
    block |ਤੇ ਰਾਵਣ ਏਸ ਕੁਸ਼ਾਮਦੋਂ ਲੈਂਕਾ ਲੁਟਵਾਈ|
    block |ਏਸ ਕੁਸ਼ਾਮਦ ਤੋਂ ਗੌਰੀਆਂ ਦਿੱਲੀ ਮਰਵਾਈ|
    block |ਮੈਂ ਟੁਰ ਜਾਂ ਕਿਸੇ ਵਲਾਇਤੇ ਤੇਰੀ ਸਤਾਈ|
    block |ਅੱਗੇ ਨਾਦਰਸ਼ਾਹ ਦੇ ਜਾ ਦਿਆਂ ਦੁਹਾਈ|
    block |ਓਥੋਂ ਲਸ਼ਕਰ ਚੜ੍ਹਨ ਈਰਾਨ ਥੀਂ ਕਰ ਲੰਮੀ ਧਾਈ|
    block |ਆ ਕੇ ਹਿੰਦੁਸਤਾਨ ਵਿਚ ਕਰਨ ਜੁੱਧ ਲੜਾਈ|
    block |ਰਣ ਕਹਾਣੇ ਹੋਣਗੇ ਵੇਖੇ ਲੁਕਾਈ|
    block |ਇਕ ਦੂਜਾ ਨਾ ਸੰਭਲੇ ਬੇਟੇ ਨੂੰ ਮਾਈ|
    block |ਕਦੇ ਗਾਂਹ ਗਾਂਹ ਰਲ ਬਹਿਣਗੇ ਭੈਣਾਂ ਤੇ ਭਾਈ|
    block |ਭਰ ਲੈਣ ਈਰਾਨੀ ਦਿੱਲੀਓਂ ਟੋਪੇ ਦੇ ਪਾਈ|
    block |ਮੈਂ ਭੀ ਬਦਲੇ ਲਹਾਂਗੀ ਭਰ ਦੂਣ ਸਵਾਈ|
    block |ਮੈਂ ਤਾਹੀਏਂ ਧੀ ਖੰਕਾਲ ਦੀ ਹੋਣੀ ਦੀ ਜਾਈ ॥|
  block |ਨਾਰਦ|
    block |ਨਾਰਦ ਆਂਹਦਾਓੜਕ ਹੋਸਣਗੇ ਓਹ ਕੰਮ ਜਿਹੜੇ ਰੱਬ ਨੂੰ ਭਾਵਣ|
    block |ਤੇ ਮਿਹਰੀਆਂ ਦੇ ਆਖੇ ਮਰਦ ਲਗਣ ਮੁੜ ਪੱਛੋਤਾਵਣ|
    block |ਤੇਰੇ ਆਖੇ ਬਾਦਸ਼ਾਹ ਈਰਾਨੋਂ ਧਾਵਣ|
    block |ਤਦੋਂ ਨਦੀਆਂ ਵਹਿਣ ਅਪੁੱਠੀਆਂ ਫਲ ਬੈਂਤ ਲਿਆਵਣ|
    block |ਅੱਗੇ ਜੋ ਵਰਤੀ ਉਸ ਮੁਲਕ ਨਾਲ ਆਕਲ ਸਮਝਾਵਣ|
    block |ਓਥੇ ਕਿਆ ਤਾਕਤ ਹੈ ਮਿਹਰੀਆਂ ਨੱਕ ਨੱਥਾਂ ਪਾਵਣ|
    block |ਓਥੇ ਮਰਦਾਂ ਕਬਜ਼ੇ ਕਾਠ ਦੇ ਸਿਰ ਕੁਲਾਹ ਹੰਢਾਵਣ|
    block |ਘੋੜੀਆਂ ਦੇ ਮੂੰਹ ਨਹਾਰੀਆਂ ਨਾ ਸਾਖਤ ਪਾਵਣ|
    block |ਉਹ ਹੁਣ ਤਾਈਂ ਹੁਕਮ ਤੈਮੂਰ ਦੇ ਬਜਾ ਲਿਆਵਣ|
    block |ਜਿਉਂ ਲਛਮਣ ਦਾ ਛਲ ਕਰਨ ਨੂੰ ਭੈਣ ਘੱਲੀ ਸੀ ਰਾਵਣ|
    block |ਤਿਉਂ ਤੂੰ ਭੀ ਚੱਲੀਏਂ ਸੂਪਨਖ਼ ਵਾਂਙ ਨੱਕ ਵਢਾਵਣ ॥|
  block |ਕਲ ਦਾ ਨਾਦਰ ਸ਼ਾਹ ਕੋਲ ਜਾਣਾ|
    block |ਗੁੱਸਾ ਖਾ ਕੇ ਦੱਖਣੋਂ ਕਲ ਰਾਣੀ ਜਾਗੀ|
    block |ਅੱਗੇ ਨਾਦਰ ਸ਼ਾਹ ਦੇ ਆਈ ਫਰਯਾਦੀ|
    block |ਤੂੰ ਸੁਣ ਕਿਬਲਾ ਆਲਮੀਂ ਫਰਯਾਦ ਅਸਾਡੀ|
    block |ਮੇਰਾ ਖਸਮ ਮਖੱਟੂ ਤੇ ਆਹਲਕੀ ਭੰਗੀ ਸ਼ਰਾਬੀ|
    block |ਅਫ਼ੀਮੀ ਤੇ ਹੈ ਜਵਾਰੀਆ ਜ਼ਾਲਮ ਅਪਰਾਧੀ|
    block |ਮੇਰੇ ਦੰਮ ਲਏ ਸਨ ਮਾਪਿਆਂ ਲਈ ਵੱਢੀ ਲਾਗੀ|
    block |ਮੇਰਾ ਸਾਕ ਚਾ ਕੀਤੋ ਨੇ ਓਸ ਨਾਲ ਜਿਨੂੰ ਗ਼ਮੀ ਨ ਸ਼ਾਦੀ|
    block |ਉਹ ਦੇ ਨਹੀਂ ਸਕਿਆ ਖੱਟੀਆਂ ਭੁਖ ਘਰ ਬਹਿ ਝਾਗੀ|
    block |ਜਿਸ ਦਿਹਾੜੇ ਲਛਮਣ ਜੋਧੇ ਰਾਮਚੰਦ ਚੜ੍ਹ ਲੈਂਕਾ ਸਾਧੀ|
    block |ਓਥੇ ਹਨੂਮਾਨ ਅਗੁਵਾਨ ਸੀ ਦੇਹ ਲੂੰਬਾ ਦਾਗੀ|
    block |ਲੱਖ ਮਾਰੇ ਦਾਨੋਂ ਦੇਵਤੇ ਹਾੜੀ ਪਰ ਵਾਢੀ|
    block |ਓਥੇ ਬਲੀਆਂ ਲੱਖ ਝਿਆਲੀਆਂ ਅੱਗ ਬੇਲੇ ਲਾਗੀ|
    block |ਜਿਵੇਂ ਰਾਤ ਦਿਵਾਲੀ ਹਿੰਦੂਆਂ ਬਾਲ ਧਰੀ ਚਰਾਗੀ|
    block |ਓਥੇ ਨਾਲੇ ਵਗੇ ਸਨ ਰੱਤ ਦੇ ਮਿੱਝ ਬੇਹਿਸਾਬੀ|
    block |ਭਰ ਖੱਪਰ ਪੀਤੇ ਜੋਗਣਾਂ ਬਹੁੰ ਹੋਈ ਸਾਂ ਰਾਜ਼ੀ|
    block |ਤਿਸ ਦਿਹਾੜੇ ਮੈਂ ਭੀ ਚੌਂਕੇ ਬੈਠ ਕੇ ਰੀਸੋਈ ਸੀ ਖਾਧੀ|
    block |ਪਰ ਅੱਜ ਆਈਆਂ ਕਿਬਲਾ ਆਲਮੀਂ ਕਰ ਆਸ ਤੁਸਾਡੀ ॥|
  block |ਨਾਦਰ ਸ਼ਾਹ ਵਜ਼ੀਰ ਨੂੰ|
    block |ਬਾਦਸ਼ਾਹ ਆਖੇ ਵਜ਼ੀਰ ਨੂੰਇਕ ਅਜਬ ਜ਼ਨਾਨੀ|
    block |ਓਹ ਆਵੇ ਸਾਡੇ ਸਾਹਮਣੇ ਹਰ ਰੋਜ਼ ਮੁਦਾਮੀ|
    block |ਓਹਦਾ ਸਿਰ ਖੁਲ੍ਹਾ ਦੰਦ ਦਰਾਜ਼ ਤੇ ਸਿਆਹ ਪੇਸ਼ਾਨੀ|
    block |ਓਹ ਆਦਮੀਆਂ ਦੀ ਰੱਤ ਮਿੱਝ ਮੰਗੇ ਮਿਜ਼ਮਾਨੀਂ|
    block |ਨਹੀਂ ਉਸ ਦੇ ਕੋਲੇ ਲਿਖਿਆ ਕੋਈ ਖ਼ਤ ਨਿਸ਼ਾਨੀ|
    block |ਪਰ ਕੁਲ ਹਕੀਕਤ ਹਿੰਦ ਦੀ ਦਸ ਦੇਇ ਜ਼ਬਾਨੀ|
    block |ਆਂਹਦੀ ਅੱਜ ਨਾ ਕੋਈ ਹਿੰਦ ਵਿਚ ਹੈ ਤੇਰਾ ਸਾਨੀ|
    block |ਓਥੇ ਦੋਵੇਂ ਧਿਰਾਂ ਅਜੋੜੀਆਂ ਈਰਾਨਿ ਤੂਰਾਨੀ|
    block |ਤੈਨੂੰ ਰਾਤੀਂ ਦਿਨੇ ਉਡੀਕਦੇ ਸਭ ਨਾਸਿਰ ਖ਼ਾਨੀ|
    block |ਓਹਨਾਂ ਦੀਆਂ ਸ਼ਹਿਰੀਂ ਰਹੀਆਂ ਹੰਡੀਆਂ ਹੱਥ ਪਵੇ ਖ਼ਜ਼ਾਨੀਂ|
    block |ਸੂਬੇਦਾਰਾਂ ਸਾਂਭੀਆਂ ਸਭ ਦਿਰਮਾਂ ਦਾਮੀ|
    block |ਓਥੋਂ ਗਏ ਹਜ਼ਾਰ ਬੇਤਰਫ਼ ਹੋ ਸਿਪਾਹੀ ਨਾਮੀਂ|
    block |ਤੇ ਪੈਧਾ ਸਾਡੇ ਪਾਤਸ਼ਾਹ ਖ਼ਿਰਕਾ ਨਾਦਾਨੀ|
    block |ਯਾ ਰੰਗ ਮਹੱਲ ਸਹੇਲੀਆਂ ਮਲਕਾ ਜ਼ਮਾਨੀ|
    block |ਉਸ ਮੂਲ ਨਾ ਪੁਛੀ ਮੁਲਕ ਦੀ ਵੱਧਦੀ ਵੈਰਾਨੀ|
    block |ਰਬ ਦਿੱਲੀ ਨੂੰ ਬਦਲਾ ਚੈਨ ਦਾ ਦਿਤੀ ਗ਼ਮਦਾਨੀ ॥|
  block |ਬਕੀ ਖਾਨ ਵਜ਼ੀਰ|
    block |ਬਕੀ ਖ਼ਾਨ ਵਜ਼ੀਰ ਨੇ ਸੱਦੇ ਕੁਟਵਾਲ|
    block |ਇਕ ਏਸ ਤਰਹ ਦੀ ਇਸਤ੍ਰੀ ਤੁਸੀਂ ਲਯਾਓ ਭਾਲ|
    block |ਉਹ ਬੈਠੀ ਕਿਸੇ ਦੁਕਾਨ ਤੇ ਫੜ ਲਯਾਏ ਨਾਲ|
    block |ਤੂੰ ਨੰਗੀ ਨਾਮਰਯਾਦ ਹੈਂ ਦਿਸੇਂ ਬਿਕਰਾਲ|
    block |ਤੂੰ ਭੁੱਖੀ ਏਂ ਕਿਸੇ ਮੁਲਕ ਦੀ ਬਹੁਤ ਪਾਵੇਂ ਸਵਾਲ|
    block |ਇਹਨੂੰ ਆਟਾ ਦਿਓ ਇਕ ਮਣ ਨਾਲ ਵੱਟੀ ਦਾਲ|
    block |ਧਣੀਆਂ ਜ਼ੀਰਾ ਲੌਂਗ ਮਿਰਚ ਨਾਲ ਲੂਣ ਵਿਸਾਰ|
    block |ਸੇਰ ਦਿਵਾਓ ਦਹੀਂ ਦਾ ਜਾ ਧੋਵੇ ਵਾਲ|
    block |ਭਾਰ ਦਿਵਾਉਸੁ ਲੱਕੜੀ ਅੱਗ ਬੈਠੇ ਬਾਲ|
    block |ਅਪਣੀ ਹੱਥੀਂ ਰਸੋਈ ਕਰ ਘੱਤ ਜੇਵੀਂ ਥਾਲ|
    block |ਰੋਟੀ ਖਾਹ ਦੁਆ ਦੇ ਜਾਹ ਵਤਨ ਸੰਭਾਲ|
    block |ਤੇ ਤਿਓਰ ਦਿਓਸੁ ਵਿਦਾਇਗੀ ਨਾ ਪਵੇ ਖਿਆਲ ॥|
  block |ਕਲ|
    block |ਖੰਡ ਖੀਰ ਤੇ ਧੱਗੜੀਆਂ ਬਹਿ ਖਾਣ ਬੈਰਾਗੀ|
    block |ਤੇ ਆਦਮੀਆਂ ਦੀ ਰੱਤ ਮਿੱਝ ਇਹ ਖੁਰਸ਼ ਅਸਾਡੀ|
    block |ਮੈਂ ਰਣ ਵਿਚ ਮਾਰਾਂ ਸੂਰਮੇਂ ਆਦੀ ਮੁਨਿਆਦੀ|
    block |ਜਿਨ੍ਹਾਂ ਨੂੰ ਪੱਗ ਦਾੜ੍ਹੀ ਦੀ ਸ਼ਰਮ ਹੈ ਲੱਜ ਮਾਤ ਪਿਤਾ ਦੀ|
    block |ਓਹ ਮਹਿਰਮ ਦੀਨ ਇਸਲਾਮ ਦੇ ਹੈਨ ਪਾਕ ਨਿਮਾਜੀ|
    block |ਜਿਨ੍ਹਾਂ ਨੂੰ ਦਿਤਾ ਗੁਸਲ ਫਰਿਸ਼ਤਿਆਂ ਪੜ੍ਹ ਸੂਰਤ ਸਵਾਬੀ|
    block |ਸਿਰ ਦਿੰਦੇ ਰਬ ਦੇ ਵਾਸਤੇ ਆਪ ਥੀਂਦੇ ਗਾਜ਼ੀ|
    block |ਓਹਨਾਂ ਦੇ ਹੂਰਾਂ ਲਯਾਈਆਂ ਕੱਪੜੇ ਪੋਸ਼ਾਕ ਗੁਲਾਬੀ|
    block |ਚਾਦਰ ਤਹਿਮਤ ਤੇ ਕੁਲਹ ਪਹਿਨ ਸੂਰਤ ਫਕਰਾਂ ਦੀ|
    block |ਉਹਨਾਂ ਦੀਆਂ ਕੀਤੀਆਂ ਸਫ਼ਾਂ ਪੈਗੰਬਰਾਂ ਭੱਜ ਰਲੇ ਜਨਾਜ਼ੀਂ|
    block |ਉਹਨਾਂ ਜਾ ਕੇ ਪਾਈ ਬਹਿਸ਼ਤ ਵਿਚ ਸ਼ਹਾਦਤ ਸ਼ਾਦੀ|
    block |ਉਹ ਜਾਇ ਹਜ਼ੂਰ ਰਸੂਲ ਦੇ ਹੋਏ ਮੇਰਾਜੀ ॥|
  block |ਵਜ਼ੀਰ|
    block |ਵਜ਼ੀਰ ਆਂਹਦਾਕਲ ਰਾਣੀਏਂ ਤੇਰੀ ਬੜੀ ਅਵਸਥਾ|
    block |ਤੇਰੀ ਅੱਖਾਂ ਨੇ ਲਹੂ ਛੱਟੀਆਂ ਤੇ ਜ਼ਬਾਨ ਕੁਰੱਖਤਾ|
    block |ਤੈਨੂੰ ਉੜ ਕੇ ਤੁਰਦੀ ਨੂੰ ਵੇਖਕੇ ਕੁਲ ਆਲਮ ਹੱਸਦਾ|
    block |ਤੇ ਸੂਰਤ ਤੇਰੀ ਵੇਖਕੇ ਕੁਲ ਬਾਲਕ ਨੱਸਦਾ|
    block |ਤੂੰ ਮੱਲ ਅਖਾੜੇ ਵੇਖਣੇ ਤੇਰੀ ਬੜਵਸਥਾ|
    block |ਮੁਲਕ ਅਸਾਡਾ ਅਬਾਦਾਨ ਸਭ ਜ਼ੌਕੀਂ ਵੱਸਦਾ|
    block |ਇਥੇ ਹੋਰ ਅਰਜ਼ਾਨੀ ਹੈ ਸਭ ਚੀਜ਼ ਇਕ ਮਾਸ ਨਹੀਂ ਸਸਤਾ|
    block |ਤੂੰ ਆਈ ਏਂ ਰਾਤ ਸਰਾਇ ਰਹਿਣ ਘੱਤ ਬੈਠੀ ਏਂ ਫੱਸਤਾ|
    block |ਜਾ ਟੁਰ ਜਾ ਮੁਲਕ ਤੂੰ ਆਪਣੇ ਫੜ ਫਜ਼ਰੀਂ ਰਸਤਾ ॥|
  block |ਕਲ|
    block |ਕਲ ਆਂਹਦੀ ਵਜ਼ੀਰ ਨੂੰ ਲੈ ਵਿਦਾ ਅਸਾਡੀ|
    block |ਮੈਂ ਗੱਲ ਸੁਨਾਨੀ ਆਂ ਕੱਲ੍ਹ ਦੀ ਕੁਝ ਨਹੀਂ ਦੁਰਾਡੀ|
    block |ਜਦੋਂ ਗਿਆ ਤੈਮੂਰ ਵਿਰਾਨ ਕਰ ਵਿਲਾਯਤ ਤੁਹਾਡੀ|
    block |ਤੇ ਉਹ ਬਾਕੀ ਨ ਛੱਡ ਗਿਆ ਕੁਝ ਬੋ ਅਬਾਦੀ|
    block |ਤੁਹਾਡੀ ਮਾਲ ਵਲਾਇਤ ਲੁਟ ਕੇ ਲੈ ਗਏ ਪੰਜਾਬੀ|
    block |ਤੇ ਲੈ ਗਏ ਸਿਰੋਂ ਉਤਾਰ ਕੇ ਦਸਤਾਰ ਤੁਹਾਡੀ|
    block |ਆਪ ਗਿਆ ਜਹਾਨਾਬਾਦ ਨੂੰ ਹੋ ਮੱਕੇ ਦਾ ਹਾਜੀ|
    block |ਤੁਹਾਡੇ ਖਾਧੇ ਊਠਾਂ ਤੇ ਹਾਥੀਆਂ ਚੁਣ ਮੇਵੇ ਬਾਗ਼ੀ|
    block |ਕਾਹਨੂੰ ਲਈਓ ਜੇ ਹੱਥ ਕਰ ਬੇਗਾਨੀ ਭਾਜੀ|
    block |ਜੇ ਮੂਲ ਨਹੀਂ ਸਾ ਜੇ ਦੇਵਣੀ ਤਦ ਪਾਈ ਖ਼ਰਾਬੀ|
    block |ਹੁਣ ਦੂਣੀ ਦੇਈਏ ਘਰ ਜਾ ਕੇ ਤਦ ਹੁੰਦੈ ਰਾਜ਼ੀ|
    block |ਪਰ ਕਦੋਂ ਸ਼ਾਮਲ ਹੋਈ ਸੀ ਬਾਜ਼ ਨੂੰ ਆਜ਼ਜ਼ ਮੁਰਗ਼ਾਬੀ20।|
  block |ਵਜ਼ੀਰ|
    block |ਵਜ਼ੀਰ ਆਂਹਦਾਜਾਹ ਅੱਖੀਂ ਅੱਗੋਂ ਦੂਰ ਹੋ ਰੰਨੇ ਬਦਕਾਰੇ|
    block |ਏਸ ਬੋਲੀ ਤੇਰੀ ਦੀ ਰਪਟ ਜਾ ਪਹੁਤੀ ਸਰਕਾਰੇ|
    block |ਅਸਾਂ ਕਰਕੇ ਘੱਲੇ ਏਲਚੀ ਸਭ ਬਲਖ ਬੁਖ਼ਾਰੇ|
    block |ਅਸਾਂ ਦਿੱਤੇ ਨੇ ਘੱਲ ਵਿਲਾਯਤੀਂ ਲਿਖ ਕੇ ਹਲਕਾਰੇ|
    block |ਫੌਜਾਂ ਹੋਣ ਇਕੱਠੀਆਂ ਆਵਣ ਸਰਕਾਰੇ|
    block |ਏਸ ਅਸਾਡੇ ਮੁਲਕ ਵਿਚ ਦੁੱਰਾਨੀ ਭਾਰੇ|
    block |ਅਸੀਂ ਸੱਭੇ ਦੇਈਏ ਹਾਜ਼ਰੀ ਚੱਲ ਸ਼ਹਿਰ ਕੰਧਾਰੇ|
    block |ਓਹ ਸਭੇ ਆਖਣ ਨੀਯਤ ਖ਼ੈਰ ਰਲ ਮੋਮਨ ਸਾਰੇ|
    block |ਅਸਾਂ ਸਰਪਰ ਦਿੱਲੀ ਮਾਰਨੀ ਘੱਤ ਜ਼ੋਰ ਤਲਵਾਰੇ|
    block |ਅਸਾਂ ਲੁਟਣੇ ਸਭ ਜਵਾਹਰੀਏ ਅਰ ਸ਼ਾਹ ਵਣਜਾਰੇ|
    block |ਅਸਾਂ ਉੜਦੂ ਝੰਡੇ ਲੁੱਟਣੇ ਔਰ ਰਸਤ ਬਜ਼ਾਰੇ|
    block |ਸਤਰਾਂ ਵਿਚੋਂ ਬੀਵੀਆਂ ਕੱਢ ਦਿਓ ਕਿਨਾਰੇ|
    block |ਬਦਲਾ ਉਸ ਦਸਤਾਰ ਦਾ ਰੱਬ ਅੱਜ ਉਤਾਰੇ|
    block |ਮਾਨੋ ਮੱਕੇ ਦਿਆਂ ਹਾਜੀਆਂ ਸੈ ਹੱਜ ਗੁਜ਼ਾਰੇ ॥|
  block |ਨਾਰਦ ਮੁਹੰਮਦ ਸ਼ਾਹ ਨੂੰ|
    block |ਨਾਰਦ ਮੁਹੰਮਦ ਸ਼ਾਹ ਅੱਗੇ ਜਾ ਕਰੇ ਸਵਾਲ|
    block |ਵੇਖੀਂ ਕਿਬਲਾ ਆਲਮੀਂ ਅੱਜ ਮੇਰਾ ਹਾਲ|
    block |ਮੇਰੇ ਸਿਰ ਤੇ ਗੁਜ਼ਰਿਆ ਹੈ ਇਕ ਜ਼ਵਾਲ|
    block |ਇਕ ਘਰੋਂ ਜ਼ਨਾਨੀ ਟੁਰ ਗਈ ਦੂਜਾ ਭੁੱਖ ਕਮਾਲ|
    block |ਜਦੋਂ ਗਿਆ ਤੈਮੂਰ ਵਿਲਾਇਤੇ ਮੈਂ ਤਦੋਂ ਸਾਂ ਨਾਲ|
    block |ਉਸ ਲੁੱਟੀਆਂ ਸਭ ਵਿਲਾਇਤਾਂ ਕੀਤੀਆਂ ਪਾਮਾਲ|
    block |ਕਰ ਸਿਰੀਆਂ ਦੇ ਦਮਦਮੇਂ ਰੱਤੀਂ ਦੇ ਖਾਲ|
    block |ਮੈਂ ਤਦੋਂ ਸੀ ਵਰਤ ਉਪਾਰਿਆ ਘੱਤ ਭੋਜਨ ਥਾਲ|
    block |ਪਰ ਤੂੰ ਪੀਰ ਚੁਗੱਤਾ ਹੈਂ ਬਾਦਸ਼ਾਹ ਅੱਜ ਰੱਜ ਖਵਾਲ ॥|
  block |ਮੁਹੰਮਦ ਸ਼ਾਹ|
    block |ਬਾਦਸ਼ਾਹ ਆਖੇਨਾਰਦ ਨੂੰ ਲੈ ਜਾਹੋ ਬਜ਼ਾਰੇ|
    block |ਤੇ ਕਰ ਦਿਓ ਇਸ ਦੀ ਤਾਬਿਆ ਹਲਵਾਈ ਸਾਰੇ|
    block |ਕੱਠੀ ਕਰ ਦਿਓ ਮੇਦਨੀ ਭਰ ਦਿਓ ਤਗ਼ਾਰੇ|
    block |ਖੰਡ ਪੇੜੇ ਤੇ ਜਲੇਬੀਆਂ ਔਰ ਸ਼ੱਕਰਪਾਰੇ|
    block |ਲੱਡੂ ਮਠੇ ਮੋਹਨ ਭੋਗ ਤੇ ਗਰੀ ਛੁਹਾਰੇ|
    block |ਨਾਰਦ ਆਵੇ ਨ੍ਹਾ ਕੇ ਬਹਿ ਵਰਤ ਉਪਾਰੇ|
    block |ਪਰ ਰੋਟੀ ਖਾਹ ਦੁਆ ਦੇ ਬਹਿ ਠਾਕਰ ਦੁਆਰੇ ॥|
  block |ਨਾਰਦ|
    block |ਲੱਡੂ ਮਠੇ ਤੇ ਮੋਹਨ ਭੋਗ ਇਹ ਕੰਮ ਨਹੀਂ ਮੇਰੇ|
    block |ਮੈਂ ਦੱਸਨਾਂ ਸੱਭ ਹਕੀਕਤਾਂ ਜੇ ਸੱਦੋ ਨੇੜੇ|
    block |ਤੈਥੋਂ ਹੋਏ ਨੇ ਫਿਰਊਨ ਮੁਸਾਹਿਬ ਤੇਰੇ|
    block |ਇਨ੍ਹਾਂ ਗੁਫੀਆਂ ਲਿਖਕੇ ਅਰਜ਼ੀਆਂ ਘੱਲੀਆਂ ਸੁਵੇਰੇ|
    block |ਇਨ੍ਹਾਂ ਕਸਮਾਂ ਕਰ ਕੇ ਚਾੜ੍ਹੇ ਨਾਦਰ ਦੇ ਡੇਰੇ|
    block |ਓਸ ਸੱਦ ਲਏ ਨੇ ਮੁਲਕ ਤੋਂ ਅਸਵਾਰ ਚੰਗੇਰੇ|
    block |ਉਹਨ੍ਹਾਂ ਦੇ ਘੋੜੇ ਸਭ ਵਿਲਾਯਤੀ ਹੈਣ ਪਰੇ ਪਰੇਰੇ|
    block |ਇਕ ਦੋ ਕਨਕਾਦ ਤੇ ਨਵੇਂ ਪੰਜ ਐਲਾਕ ਵਛੇਰੇ|
    block |ਓਹ ਚਿੱਲੀ ਖਾਂਦੇ ਘਾਹ ਦੀ ਰਾਤਬ ਦਹਸੇਰੇ|
    block |ਓਹ ਭਾਰ ਉਠਾਂਦੇ ਸ਼ੁਤਰ ਦਾ ਖੁਸ਼ਕੀ ਦੇ ਬੇੜੇ|
    block |ਆਨ ਇਸਫ਼ਹਾਨ ਦੇ ਮੁਲਕ ਵਿਚ ਘੱਤ ਬੈਠੇ ਘੇਰੇ|
    block |ਜਿਉਂ ਰਾਤੀਂ ਉਤਰੀ ਮੱਕੜੀ ਉਡ ਚੜ੍ਹੀ ਸਵੇਰੇ|
    block |ਦਿਹੁੰ ਚੰਨ ਛਪੇ ਨੇ ਗਰਦ ਵਿਚ ਪੈ ਗਏ ਹਨੇਰੇ|
    block |ਪਰ ਨਾਦਰਸ਼ਾਹ ਬਾਲਾਸਾਰ ਵਿਚ ਲਸ਼ਕਰ ਚੌਫੇਰੇ ॥|
  block |ਦੁਰਾਨੀ ਨਾਦਰ ਸ਼ਾਹ ਨੂੰ|
    block |ਸੁਣੀ ਮੁਹਿੰਮ ਦੁਰਾਨੀਆਂ ਹੋਏ ਗ਼ਮਨਾਕ|
    block |ਸੱਭੇ ਰਲ ਕੇ ਅਰਜ਼ ਕਰੋ ਕਿਬਲਾ ਦੇ ਪਾਸ|
    block |ਉਹ ਸੱਭੇ ਆਏ ਰੁਬਰੂ ਕਰਕੇ ਇਤਫ਼ਾਕ|
    block |ਸਾਡਾ ਕੋਈ ਨਹੀਂ ਗਿਆ ਉਤ ਮੁਲਕ ਦਾਦਾ ਨਹੀਂ ਬਾਪ|
    block |ਅੱਜ ਤੂੰ ਦਾਈਆ ਕੀਤਾ ਏ ਬਾਦਸ਼ਾਹ ਮੁਮਾਰਖ ਲਾਖ|
    block |ਸਾਡੇ ਘੋੜੇ ਸਭ ਵਿਲਾਯਤੀ ਹੈਨ ਚੁਸਤ ਚਲਾਕ|
    block |ਪਿਛਲੀਆਂ ਸਭ ਛਿਮਾਹੀਆਂ ਕਰ ਦੇ ਬੇਬਾਕ|
    block |ਅੱਗੇ ਤਲਬਾਂ ਕਰ ਦੇ ਦੂਣੀਆਂ ਫੜ ਕਲਮ ਦਵਾਤ|
    block |ਲੋਟੀ ਤੇ ਬੰਦ ਪੰਜਾਬ ਦੀ ਸਭ ਕਰ ਦੇ ਮਾਫ਼|
    block |ਖਲਕਤ ਜਾਗੁ ਪਹਾੜ ਨੂੰ ਰਹਿਗੁ ਕਿਧਰੇ ਵਾਸ|
    block |ਦਿੱਲੀ ਤਾਈਂ ਬਾਦਸ਼ਾਹ ਵੇਖ ਰਸਤਾ ਸਾਫ਼ ॥|
  block |ਨਾਦਰ ਸ਼ਾਹ ਉਮਰਾਵਾਂ ਨੂੰ|
    block |ਚੜ੍ਹ ਤਖ਼ਤ ਤੇ ਬੈਠਾ ਨਾਜ਼ਰ ਸ਼ਾਹ ਰਾਜ ਸਿੱਕੇ ਚੱਲੇ|
    block |ਉਹਨੂੰ ਨਿਵੀਆਂ ਸਭ ਵਲਾਇਤਾਂ ਕੋਈ ਧਾਂਗ ਨਾ ਝੱਲੇ|
    block |ਸੱਦ ਬਹਾਇਉਸ ਓਮਰਾ ਵਿਚ ਬੈਠੇ ਗੱਲੇ|
    block |ਯਾਰੋ ਤੀਰ ਕਲੇਜੇ ਵਰਮ ਦਾ ਦਿਹੁੰ ਰਾਤੀਂ ਹੱਲੇ|
    block |ਮੈਂ ਦਿੱਲੀ ਮਾਰਾਂ ਭੈਂ ਭੈਂ ਵੱਢ ਸਿਰ ਧੜ ਗੱਲੇ|
    block |ਪਰ ਤਖ਼ਤ ਲਈਏ ਤੇ ਕੁਲ ਤਰੇ ਨਹੀਂ ਤਖ਼ਤੇ ਭੱਲੇ ॥|
  block |ਨਾਦਰ ਸ਼ਾਹ ਦੀ ਫੌਜ ਤੇ ਉਸਦਾ ਕੰਧਾਰ ਪੁੱਜਣਾ|
    block |ਚੜ੍ਹੇ ਇਸਫ਼ਹਾਨ ਥੀਂ ਨਾਜ਼ਰ ਸ਼ਾਹ ਭੇਰੀਂ ਘੁੜੱਕੇ|
    block |ਤੇ ਚੁਣ ਚੁਣ ਕੱਢੇ ਪਹਿਲਵਾਨ ਬਹਾਦਰ ਯੱਕੇ|
    block |ਨਸਰਾਨੀ ਮਜ਼ੂਫੀਏ ਯਾਹੂਦ ਉਚੱਕੇ|
    block |ਬੱਦੂ ਗੁਰਜ਼ੀ ਤੇ ਖਾਰਜੀ ਉਹ ਮੁਲਹਿਦ ਪੱਕੇ|
    block |ਮਰਵਾਣੀ ਤੇ ਕਤਲਬਾਜ਼ ਉਹ ਮੁਗ਼ਲ ਉਜ਼ਬੱਕੇ|
    block |ਨੱਕ ਫੀਨ੍ਹੇ ਸਿਰ ਤਾਉੜੇ ਢਿੱਡ ਵਾਂਗ ਢਮੱਕੇ|
    block |ਓੁਹ ਇੱਕਾ ਨਾਰ ਵਸਾਉਂਦੇ ਦਹ ਭਾਈ ਸੱਕੇ|
    block |ਕੋਟਾਂ ਨੂੰ ਆਉਣ ਥਰਥਰਾਟ ਨੀਰ ਨਦੀਆਂ ਸੁੱਕੇ|
    block |ਈਰਾਨ ਤੂਰਾਨ ਤੇ ਇਸਫਹਾਨ ਧਰ ਤਲੀ ਤੇ ਫੱਕੇ|
    block |ਰਾਤੀਂ ਦੇਂਦੇ ਚੌਂਕੀਆਂ ਦਿਨੇਂ ਦੂਰ ਪਲੱਟੇ|
    block |ਡੇਰੇ ਕੋਲ ਕੰਧਾਰ ਦੇ ਆ ਊਧਮ ਲੱਥੇ|
    block |ਤਿਸ ਦਿਹਾੜੇ ਦੱਖਣ ਤੇ ਪੂਰਬ ਕੰਬਿਆ ਖ਼ਬਰੀਂ ਤੋੜ ਮੱਕੇ ॥|
  block |ਤੂਰਾਨੀ ਅਮੀਰਾਂ ਦਾ ਨਾਦਰ ਸ਼ਾਹ ਨੂੰ ਖਤ|
    block |ਪਾਕ ਬੇਐਬ ਨਜ਼ੀਰਾ ਸੱਚੇ ਸਾਹਿਬਾ|
    block |ਲਿਖਿਆ ਜੋ ਤਕਦੀਰਾਂ ਸੋ ਕੁਝ ਵਰਤਸੀ|
    block |ਤੇਰਾ ਮਾਲਕ ਦੋਸਤ ਵਜ਼ੀਰਾ ਖ਼ਾਸਾ ਮੁਸਤਫ਼ਾ|
    block |ਓਹ ਉੱਮਤ ਦੀਆਂ ਤਕਸੀਰਾਂ ਸੱਭੇ ਬਖਸ਼ਸੀ|
    block |ਅਸਾਂ ਰਚਿਆ ਧਰੋਹ ਅੰਬੀਰਾਂ ਮੁਹੰਮਦ ਸ਼ਾਹ ਨਾਲ|
    block |ਤੇ ਲਿਖ ਪਰਵਾਨਾ ਇਰਾਨ ਅੰਦਰ ਭੇਜਿਆ|
    block |ਤੇ ਇਸਫ਼ਹਾਂ ਦੇ ਪੀਰਾ ਤੂੰ ਸੁਣ ਨਾਜ਼ਰ ਸ਼ਾਹ|
    block |ਸਾਥੋਂ ਹੋਇਆ ਏ ਦਿਲਗੀਰਾ ਸਾਡਾ ਬਾਦਸ਼ਾਹ|
    block |ਤੂੰ ਰਤੀ ਨਾ ਘੱਤ ਖਲ੍ਹੀਰਾ ਚੜ੍ਹਕੇ ਆ ਤੂੰ|
    block |ਏਥੇ ਦੌਲਤ ਬਹੁਤ ਜ਼ਖੀਰਾ ਹਈ ਚਰੋਕਣੀ|
    block |ਮੋਤੀ ਪੰਨਾ ਹੀਰਾ ਬਹੁਤ ਬੇਕੀਮਤਾ|
    block |ਪਾਟਾ ਹੋਇਆ ਚੀਰਾ ਤਾਂ ਭੀ ਲੱਖ ਦਾ|
    block |ਗੋਦੀ ਅੰਦਰ ਕੀੜਾ ਇਕ ਫਰਜ਼ੰਦ ਸੂ|
    block |ਪਰ ਸੁੰਞਾ ਤਖ਼ਤ ਸਖੀਰਾ ਆ ਕੇ ਮੱਲ ਬਹੁ ॥|
  block |ਨਾਦਰ ਸ਼ਾਹ ਆਪਣੇ ਵਜ਼ੀਰ ਨੂੰ|
    block |ਨਾਦਰ ਸ਼ਾਹ ਬਾਦਸ਼ਾਹ ਆਖਦਾਸੁਣ ਬਕੀ ਖ਼ਾਨਾ|
    block |ਆ ਵੇਖ ਹਿੰਦੁਸਤਾਨੀਆਂ ਲਿਖਿਆ ਪਰਵਾਨਾ|
    block |ਉਹਨਾਂ ਅੱਵਲ ਲਿਖੀ ਹੈ ਬੇਨਤੀ ਵਿਚ ਵੱਡਾ ਕਰਯਾਨਾ|
    block |ਉਹ ਆਖਦੇ ਅਸੀਂ ਤੁਹਾਡੇ ਨਾਲ ਹਾਂ ਸਾਨੂੰ ਕਸਮ ਕੁਰਾਨਾ|
    block |ਪਰ ਨਾ ਫਿਰੀਏ ਇਸ ਗੱਲ ਤੋਂ ਲਾਹ ਇਮਾਨਾ|
    block |ਵਜ਼ੀਰ ਆਖੇ ਬਾਦਸ਼ਾਹ ਨੂੰਤੂੰ ਸੁਣ ਸੁਲਤਾਨਾ|
    block |ਬਾਦਸ਼ਾਹਾਂ ਦੇ ਫ਼ਰੇਬ ਦਾ ਹੈ ਕਸਮ ਬਹਾਨਾ|
    block |ਓਥੇ ਅਵਲ ਘੱਲੀਏ ਏਲਚੀ ਫਹਿਮੀਦਾ ਦਾਨਾ|
    block |ਉਹ ਅੱਗਾ ਆਵੇ ਵੇਖ ਕੇ ਸਰਤਲ ਸਮਿਆਨਾ|
    block |ਓਥੇ ਕੇਡਕੁ ਲਸ਼ਕਰ ਏਤਫ਼ਾਕ ਹੋਰ ਕੇਡ ਖਜ਼ਾਨਾ|
    block |ਹੈ ਸਾਢੇ ਨੌਂ ਸੌ ਕੋਹ ਵਿਚ ਸਭ ਮੁਲਕ ਬਿਗਾਨਾ|
    block |ਮਤ ਔਖਾ ਹੋਵੇਂ ਆਉਂਦਾ ਰਾਹ ਕੇਹੜੇ ਜਾਨਾ ॥|
  block |ਨਾਦਰ ਸ਼ਾਹ|
    block |ਬਕੀ ਖ਼ਾਨ ਵਜ਼ੀਰ ਨੂੰ ਬਾਦਸ਼ਾਹ ਫਰਮਾਏ|
    block |ਦੱਸ ਕਿਹੜਾ ਘੱਲੀਏ ਏਲਚੀ ਜਿਹੜਾ ਦਿੱਲੀ ਜਾਏ|
    block |ਉਹ ਗੱਲਾਂ ਕਰੇ ਖਨ੍ਹਾ ਦੀਆਂ ਮਤਲਬ ਸਮਝਾਏ|
    block |ਜਾ ਮਿਲੇ ਨਿਜ਼ਾਮੁਲ ਮੁਲਕ ਨੂੰ ਰਫ਼ੀਕ ਬਣਾਏ|
    block |ਉਹ ਕੁਲ ਹਕੀਕਤ ਹਿੰਦ ਦੀ ਮੁੜ ਲਿਖ ਪਹੁੰਚਾਏ|
    block |ਅਸਾਂ ਲਿਖੇ ਉਹਨਾਂਤੇ ਅਮਲ ਕਰ ਲਸ਼ਕਰ ਮੰਗਵਾਏ|
    block |ਕਈ ਲੱਖ ਪਠਾਣ ਵਿਲਾਇਤੀ ਐਰਾਨੋਂ ਆਏ|
    block |ਇਕ ਚੜ੍ਹੇ ਕਰਾਚੀ ਬੰਦਰੋਂ ਖ਼ਰਚ ਖੁਰਜੀਂ ਪਾਏ|
    block |ਕੁਝ ਮਿਠਾਈ ਤੇ ਖੰਡ ਬਰਿੰਜ ਦੇ ਭਾਰ ਸਾਥ ਲਦਾਏ|
    block |ਲੱਖ ਦੁੰਬੇ ਫਰਬਹ ਮਾਸ ਦੇ ਅੱਜੜ ਹਕਵਾਏ|
    block |ਲੱਖ ਲੁਟੇਰੇ ਖਾਰਜੀ ਭੁਰਜੀ ਚੜ੍ਹ ਆਏ|
    block |ਤੇ ਤੰਬੂ ਬੰਨ ਸਲੀਤਿਆਂ ਹਾਥੀ ਲਦਵਾਏ|
    block |ਸੈ ਓਡ ਫਰਾਸ਼ ਤੇ ਬੇਲਦਾਰ ਨੌਕਰ ਰਖਵਾਏ|
    block |ਕਰ ਰਸਤੇ ਤੋਫ਼ਾਂ ਵਾਸਤੇ ਪਹਾੜ ਕਟਵਾਏ|
    block |ਪਰ ਹੁਣ ਕੀਕੁਰ ਪਹੀਆ ਗੱਡ ਦਾ ਇਹ ਖਾਲੀ ਜਾਏ30।|
  block |ਨਾਦਰ ਸ਼ਾਹ ਦਾ ਏਲਚੀ ਭੇਜਣਾ|
    block |ਬਾਦਸ਼ਾਹ ਨੂੰ ਆਖਦਾ ਵਜ਼ੀਰ ਖ਼ਾਨ ਬਾਕੀ|
    block |ਹਜ਼ਰਤ ਸ਼ਬਾਜ਼ ਖਾਨ ਘਲੀਏ ਏਲਚੀ ਭਤੀਜਾ ਜ਼ਾਤੀ|
    block |ਘੋੜਾ ਕੀਮਤ ਲੱਖ ਦਾ ਜ਼ੀਨ ਜ਼ਰੀ ਬਨਾਤੀ|
    block |ਉਸ ਨੂੰ ਖ਼ਿੱਲਅਤ ਬਖਸ਼ੀ ਬਾਦਸ਼ਾਹ ਸਰਬਤ ਪੁਸ਼ਾਕੀ|
    block |ਬਹਿ ਗੋਸ਼ੇ ਖ਼ਾਂ ਸ਼ਹਿਬਾਜ਼ ਨੂੰ ਉਸ ਇਹ ਗੱਲ ਆਖੀ|
    block |ਤੁਸਾਂ ਕਰਨੀ ਨਹੀਂ ਤਗਾਫਲੀ ਟੁਰਨਾ ਦਿਨ ਰਾਤੀਂ|
    block |ਜਾ ਮਿਲਣਾ ਮਨਸੂਰ ਅਲੀ ਨਿਜ਼ਾਮੁਲ ਮੁਲਕ ਨੂੰ ਸਮਝਾਉਣੀਆਂ ਬਾਤੀਂ|
    block |ਓਹ ਲਾਵਣ ਖ਼ਾਂ ਹੱਥ ਕੁਰਾਨ ਤੇ ਜੇ ਹਨ ਪੱਕੇ ਸਾਥੀ|
    block |ਅਜ ਕਲ ਜਾਣਂੋ ਘੱਤਿਆ ਮੂੰਹ ਗੋਸ਼ਤ ਕਾਤੀ|
    block |ਨਾਲੇ ਅਟਕ ਤੇ ਸਾਨੂੰ ਆ ਮਿਲਣ ਕਰ ਬੜੀ ਚਲਾਕੀ|
    block |ਪਰ ਮੈਂ ਲੋਹੀ ਕਰਾਂ ਕੰਧਾਰ ਵਿਚ ਲਾਹੌਰ ਵਿਸਾਖੀ ॥|
  block |ਨਾਦਰ ਸ਼ਾਹ ਦਾ ਮੁਹਮੰਦ ਸ਼ਾਹ ਨੂੰ ਖ਼ਤ ਭੇਜਣਾ|
    block |ਮਸਲਤਿਗੀਰ ਵਿਚਾਰ ਆਖੇ ਨਾਜ਼ਰ ਸ਼ਾਹ|
    block |ਲਿਖੋ ਖ਼ਤ ਸਵਾਰ ਮੁਹੰਮਦ ਸ਼ਾਹ ਨੂੰ|
    block |ਤਸਬੀਹ ਤੇ ਤਲਵਾਰ ਭੇਜੋ ਪੇਸ਼ਕਬਜ਼|
    block |ਇਕ ਟੋਪੀ ਤਿੱਲੇਦਾਰ ਜੜਤ ਜਵਾਹਿਰੀ|
    block |ਤੁਸੀਂ ਹੋਵੋ ਤੱਯਾਰ ਅਸੀਂ ਭੀ ਆਂਵਦੇ|
    block |ਅਸਾਂ ਦਿਲ ਵਿਚ ਹੈ ਤਕਰਾਰ ਚਿਰੋਕਾ ਰਾਤ ਦਿਨ|
    block |ਚੜ੍ਹ ਮਾਰਾਂ ਆਣ ਕੰਧਾਰ ਕਾਬਲ ਸ਼ਹਿਰ ਤੋਂ|
    block |ਪਰ ਵੇਖਣਾ ਹੈ ਇਕ ਬਾਰ ਮੈਂ ਹਾਤਾ ਹਿੰਦ ਦਾ ॥|
  block |ਨਾਦਰ ਸਾਹ ਦੇ ਖ਼ਤ ਦਾ ਮਜ਼ਮੂਨ|
    block |ਜੋ ਲਿਖਿਆ ਸੀ ਏਲਚੀ ਖੜ ਗੁਜ਼ਰਾਨੀ|
    block |ਤੇ ਮੁਹੰਮਦ ਸ਼ਾਹ ਚੁਗੱਤਿਆ ਸੁਣ ਬਾਬਰਿਆਨੀ|
    block |ਇਹਾ ਤੈਨੂੰ ਹਨ ਘੱਲੀਆ ਬਾਦਸ਼ਾਹ ਨਿਸ਼ਾਨੀ|
    block |ਮਤ ਕੋਈ ਦਿਲ ਵਿਚ ਜਾਣਦੋਂ ਕਰ ਬੜੀ ਗਿਰਾਨੀ|
    block |ਜਾ ਤੇ ਖੰਡਾ ਚੁੱਕ ਲਏਂ ਪੇਸ਼ਾ ਸੁਲਤਾਨੀ|
    block |ਨਹੀਂ ਗੱਲ ਤਸਬੀਹ ਸਿਰ ਕੁਲਹ ਧਰ ਉਠ ਹੋ ਸੈਲਾਨੀ ॥|
  block |ਮੁਹੰਮਦ ਸ਼ਾਹ ਦੀ ਅਮੀਰਾਂ ਨਾਲ ਸਲਾਹ|
    block |ਮੁਹੰਮਦ ਸ਼ਾਹ ਅਮੀਰਾਂ ਸੱਦਕੇ ਬਹਿ ਕਰੇ ਸਲਾਹਾਂ|
    block |ਯਾਰ ਇਹ ਕੌਣ ਕਮੀਨਾ ਆਦਮੀ ਬੋਲੇ ਬਾਦਸ਼ਾਹਾਂ|
    block |ਇਹਨੂੰ ਦਿਓ ਜਵਾਬ ਵਕੀਲ ਨੂੰ ਮੁੜ ਜਾਇ ਪਿਛਾਹਾਂ|
    block |ਇਹ ਲਏ ਸੁਰਤ ਕੰਧਾਰ ਦੀ ਹੋ ਕਾਬਲ ਦੀ ਰਾਹਾਂ|
    block |ਇਹਦੀ ਮਸ਼ਹਦ ਤੇ ਹਿਰਾਤ ਨੂੰ ਘੱਤ ਤੇਗੀਂ ਗਾਹਾਂ|
    block |ਜੇਹੜੀ ਕੀਤੀ ਸੀ ਤੈਮੂਰ ਨੇ ਕਤਲਾਮ ਸਿਪਾਹਾਂ|
    block |ਮੈਂ ਤਾਂ ਚੜ੍ਹ ਕੇ ਕਿਲ੍ਹਾ ਕੰਧਾਰ ਦਾ ਸਣੇ ਬੁਰਜੀਂ ਢਾਹਾਂ|
    block |ਓਹਦੇ ਧਰਾਂ ਬਨੇਰੇ ਜ਼ਿਮੀਂ ਤੇ ਮੁਨਿਯਾਦ ਉਤਾਹਾਂ|
    block |ਇਹਦੀ ਸਾੜਾਂ ਬਾਲਾਸਾਰ ਮੈਂ ਦੇ ਅੱਗੀਂ ਭਾਹਾਂ|
    block |ਕਾਬਲ ਰੋਣ ਪਠਾਣੀਆਂ ਕਰ ਖਲੀਆਂ ਬਾਹਾਂ|
    block |ਪਰ ਸਮਝਣਗੇ ਤਾਂ ਵਲਾਯਤੀ ਜਾਂ ਆਵੇਗੀ ਅਕਲ ਤਦਾਹਾਂ ॥|
  block |ਏਲਚੀ ਤੇ ਵਜ਼ੀਰਾਂ ਦੀ ਸਾਜਿਸ਼|
    block |ਸੁਣ ਕੇ ਸੁਖਨ ਸ਼ਬਾਜ਼ ਖ਼ਾਨ ਨੂੰ ਲੱਗ ਗਈ ਹੈਰਾਨੀ|
    block |ਤੇ ਮਤ ਕੋਈ ਦਗ਼ਾ ਕਮਾਂਦਿਓ ਤੁਸੀਂ ਹਿੰਦੁਸਤਾਨੀ|
    block |ਇਹ ਤਾਂ ਕਰੇ ਤੁਹਾਡਾ ਬਾਦਸ਼ਾਹ ਦਾਵਾ ਅਸਮਾਨੀ|
    block |ਮਨਸੂਰ ਅਲੀ ਕਹੇ ਸ਼ਹਬਾਜ਼ ਨੂੰ ਇਕ ਸੁਖਨ ਜ਼ਬਾਨੀ|
    block |ਅਸਾਂ ਕਲਮਾਂ ਪਾਕ ਰਸੂਲ ਦਾ ਅਤੇ ਹੱਦ ਮੁਸਲਮਾਨੀ|
    block |ਅਸੀਂ ਇਕ ਨਹੀਂ ਏਹਦੇ ਨਾਲ ਦੇ ਹੈਆਂ ਸੱਭੇ ਖ਼ਾਮੀ|
    block |ਤੇ ਤੀਰ ਨਾ ਚਲਦੇ ਨਾਵਕੋਂਂ ਬਿਨ ਗੁਣੀਂ ਕਮਾਨੀ|
    block |ਤੇ ਕਿਆ ਕੁਸ਼ਤੀ ਭਲਵਾਨ ਦੀ ਬਿਨ ਜ਼ੋਰ ਜਵਾਨੀ|
    block |ਤੇ ਬਾਝੋਂ ਖਾਵੰਦ ਕਿਆ ਕਰੇ ਸ਼ਿੰਗਾਰ ਜ਼ਨਾਨੀ|
    block |ਇਕ ਨਾ ਲਾੜਾ ਸੋਂਹਦਾ ਜੈਂਦੇ ਨਾਲ ਨਾ ਜਾਂਞੀ|
    block |ਤੇ ਇਕੋ ਇਹਦੇ ਨਾਲ ਹੈ ਖ਼ਾਨ ਦੌਰਾਂ ਈਰਾਨੀ|
    block |ਯਾ ਬੇਗਮ ਸਣੇ ਸਹੇਲੀਆਂ ਮਲਕਾ ਜ਼ੱਮਾਨੀ|
    block |ਤੁਸੀਂ ਲਾਂਘਾ ਪਾਉ ਅਟਕ ਤੋਂ ਪਠਾਣ ਦੁਰਾਨੀ|
    block |ਅਸੀਂ ਦਈਏ ਸ਼ਰੀਣੀ ਪੀਰ ਦੀ ਬੱਕਰੇ ਕੁਰਬਾਨੀ|
    block |ਪਰ ਜਿਤਨੇ ਹਿੰਦੁਸਤਾਨੀਏਂ ਸਭ ਦਾਵਾ ਗ਼ੁਲਾਮੀ ॥|
  block |ਏਲਚੀ ਦਾ ਨਾਦਰ ਸ਼ਾਹ ਨੂੰ ਖ਼ੱਤ|
    block |ਬਹਿ ਦਿੱਲੀਓਂ ਲਿਖਿਆ ਏਲਚੀ ਸੁਣ ਨਾਦਰ ਸ਼ਾਹ|
    block |ਤੇ ਚੜ੍ਹਕੇ ਆ ਨਿਸ਼ੰਗ ਤੂੰ ਹੋ ਬੇਪਰਵਾਹ|
    block |ਇਹਦਾ ਨਾ ਕੋਈ ਆਕਲ ਵਜ਼ੀਰ ਹੈ ਨਾ ਮਰਦ ਸਿਪਾਹ|
    block |ਇਥੇ ਘਾਟਾ ਵਾਧਾ ਕੁਝ ਨਾ ਨਾ ਢੱਕੀ ਢਾਹ|
    block |ਨਾ ਕੋਈ ਕੱਖ ਨਾ ਪੋਹਲੀ ਨਾ ਝਾੜੀ ਝਾਹ|
    block |ਤੇ ਨਾ ਕੋਈ ਪੁਲ ਬੰਨ੍ਹਾਵਣਾ ਨਾ ਮਿੰਨਤ ਮਲਾਹ|
    block |ਤੇ ਸੱਭੇ ਨਦੀਆਂ ਖੁਸ਼ਕ ਨੇ ਮੁੱਢ ਜ਼ਰਾ ਇਕ ਵਾਹ|
    block |ਇਹ ਦਿੱਲੀ ਖੜੀ ਉਡੀਕਦੀ ਮੇਰਾ ਕਰੋ ਵਿਆਹ|
    block |ਮੈਨੂੰ ਰੰਡੀ ਨੂੰ ਆਣ ਸੁਹਾਗ ਦੇ ਨਹੀਂ ਲੈ ਮਰਨੀਊਂ ਫਾਹ|
    block |ਜੇ ਤੂੰ ਸਾਹਿਬ ਹੈਂ ਤੌਫੀਕ ਦਾ ਆਨ ਖੋਲ੍ਹੀਂ ਸਾਹ ॥|
  block |ਨਾਦਰ ਸ਼ਾਹ ਦੀ ਕੰਧਾਰੋਂ ਚੜ੍ਹਾਈ|
    block |ਚੜ੍ਹੇ ਕੰਧਾਰੋਂ ਨਾਜ਼ਰ ਸ਼ਾਹ ਦਮਾਮੇ ਤਬਲਕ ਵਾ ਕੇ|
    block |ਤੇ ਛੁੱਟ ਪਏ ਹੜ੍ਹ ਜ਼ੁਲਮ ਦੇ ਕੁਲ ਖਲਕ ਉਠੀ ਕੁਰਲਾ ਕੇ|
    block |ਮੂੰਹ ਆਇਆ ਕੁਝ ਨਹੀਂ ਛੱਡਦੇ ਕਤਲਾਮ ਕਰੇਂਦੇ ਨੇ ਚਾ ਕੇ|
    block |ਗ਼ਜ਼ਨੀ ਤੇ ਕਾਬਲ ਲੁੱਟਿਆ ਕੁਲ ਥਾਣੇ ਜ਼ਿਬਹ ਕਰਾ ਕੇ|
    block |ਪਿਸ਼ਾਵਰ ਜਲਾਲਾਬਾਦ ਨੂੰ ਤਹਿਮਤ ਕੀਤੋ ਨੇ ਚਾ ਕੇ|
    block |ਸੱਟ ਲੋਹਾ ਨਾਸਰਖ਼ਾਨੀਏਂ ਗਲ ਮਿਲੇ ਨੇ ਪਟਕੇ ਪਾ ਕੇ|
    block |ਫਿਰ ਕੇ ਹੋਏ ਨੇ ਪੇਸ਼ਵਾ ਚੁਗੱਤੇ ਦਾ ਨਿਮਕ ਵੰਜਾ ਕੇ|
    block |ਕਾਕੇ ਖਾਂ ਕਾਕਸ਼ਾਲ ਨੇ ਰਣ ਕੁਟ ਘੱਤਿਆ ਸੂ ਆ ਕੇ|
    block |ਉਹ ਭੀ ਓੜਕ ਮਾਰਿਆ ਅੱਠ ਪਹਿਰ ਲੜਾਈ ਖਾ ਕੇ|
    block |ਤੇ ਡੇਰੇ ਉਤੇ ਅਟਕ ਦੇ ਓ ਕਟਕ ਜੁ ਲੱਥੇ ਨੇ ਆ ਕੇ|
    block |ਪਰ ਖ਼ਬਰਾਂ ਦਿੱਲੀ ਪਹੁਤੀਆਂ ਜੋ ਆਯਾ ਸ਼ੀਂਹ ਘੁਰਲਾ ਕੇ ॥|
  block |ਦੇਸ਼ ਵਿਚ ਨਾਦਰ ਸ਼ਾਹ ਦੇ ਹਮਲੇ ਦਾ ਡਰ|
    block |ਦੌਲਤਵੰਤ ਅਮੀਰ ਸਭ ਕਾਸਦ ਦੌੜਾਉਣ|
    block |ਇਕ ਚਰਬ ਅਲੂਣੇ ਖਾ ਕੇ ਦਿਨ ਰਾਤੀਂ ਧਾਉਣ|
    block |ਅਗਲੇ ਪਿਛਲੇ ਪਹਿਰ ਦੀ ਲੈ ਖ਼ਬਰ ਪੁਚਾਉਣ|
    block |ਤੇ ਖਲਕਾਂ ਹੋਣ ਇਕੱਠੀਆਂ ਮਜ਼ਕੂਰ ਸੁਨਾਉਣ|
    block |ਕੌਮ ਆਯੂਦ ਮਾਯੂਦ ਦੀ ਵੱਢ ਆਦਮ ਖਾਉਣ|
    block |ਸੌ ਮਰਦ ਇਕ ਇਸਤ੍ਰੀ ਸੰਗ ਰਾਤ ਹੰਢਾਉਣ|
    block |ਜੇਹੜੀਆਂ ਦਿਹੁੰ ਚੰਨ ਮੂਲ ਨ ਡਿੱਠੀਆਂ ਕੱਢ ਬਾਹਰ ਬਹਾਉਣ|
    block |ਤੇ ਸੁਣ ਸੁਣ ਗੱਲਾਂ ਬੀਵੀਆਂ ਮੁਹਰੇ ਸੁਕ ਜਾਉਣ|
    block |ਤੇ ਇਕਨਾਂ ਦੀ ਹੱਥੀਂ ਕਾਤੀਆਂ ਪੇਟ ਛੁਰੀ ਚਲਾਉਣ|
    block |ਇਕ ਡੂੰਘੇ ਭੋਰੇ ਪੱਟ ਕੇ ਵਿਚ ਜ਼ਰੀ ਦਬਾਉਣ|
    block |ਇਕ ਸਾਵੀਆਂ ਪੀਲੀਆਂ ਹੋ ਕੇ ਮਰ ਅਗਦੀ ਜਾਉਣ|
    block |ਜਿਉਂ ਚਿੜੀਆਂ ਸੱਪ ਨੂੰ ਵੇਖ ਕੇ ਆਦਮ ਚਿਚਲਾਉਣ|
    block |ਤੇ ਕੀੜ ਨਗਰ ਇਕ ਢੇਰੀਆਂ ਨ ਰਾਹ ਸਮਾਉਣ|
    block |ਬਿਨ ਤੋਬਾ ਥੀਂ ਆਦਮੀ ਨਾ ਸੁਖਨ ਅਲਾਉਣ|
    block |ਤੇ ਰੱਬਾ ਸੋ ਕੰਮ ਕਿਸੇ ਨ ਮੇਟਣੇ ਜੇਹੜੇ ਤੈਨੂੰ ਭਾਉਣ ॥|
  block |ਨਾਦਰ ਸ਼ਾਹ ਦੀ ਚੜ੍ਹਾਈ|
    block |ਅਟਕ ਤੋਂ ਚੜ੍ਹਿਆ ਨਾਦਰ ਸ਼ਾਹ ਰਾਹ ਭੇਰੀ ਕੁੱਟੇ|
    block |ਤੇ ਵਹਿ ਪਏ ਪੰਜਾਬੇ ਪਾਸਣੇ ਸੈ ਮਾਰੇ ਮੁੱਠੇ|
    block |ਖਟਕ ਘੇਬੇ ਗਹਖੜੇ ਪਏ ਵਹਣੀਂ ਲੁੱਟੇ|
    block |ਕੋਹ ਪੰਜਾਹ ਚੋੜੱਤਣੀਂ ਲੜ ਆਹੁਣ ਛੁੱਟੇ|
    block |ਡੇਰੇ ਉਤੇ ਜੇਹਲਮੀਂ ਆਣ ਲੰਬੂ ਛੁੱਟੇ|
    block |ਪਰ ਖ਼ਬਰਾਂ ਦਿੱਲੀ ਪਹੁਤੀਆਂ ਸੁਣ ਜਿਗਰੇ ਫੁੱਟੇ ॥|
  block
    block |ਜਿਹਲਮੋਂ ਚੜ੍ਹਿਆ ਨਾਜ਼ਰ ਸ਼ਾਹ ਸੂਲ ਤਬਲਕ ਵਾਏ|
    block |ਵਾਂਗ ਸਿਕੰਦਰ ਬਾਦਸ਼ਾਹ ਸਭ ਮੁਲਕ ਦਬਾਏ|
    block |ਉਹਨੂੰ ਕੋਈ ਨ ਹੋਵੇ ਸਾਹਮਣਾ ਨ ਲੋਹਾ ਚਾਏ|
    block |ਦੋ ਬਾਰੀਂ ਰਾਹ ਨੇ ਗੋਂਦਲਾ ਲਜਪੂਤਾਂ ਆਹੇ|
    block |ਤੇ ਦਿਲੋ ਤੇ ਸੈਦੇ ਵਢਿਆ ਅਸਮਾਨੀ ਸਾਏ|
    block |ਸਾਂਗਾਂ ਤਿਗੋਵਾਣੀਆਂ ਭੰਨ ਜ਼ਿਕਰ ਚਿੰਘਾਏ|
    block |ਤੇ ਮੁਰਗੇ ਜਿਵੇਂ ਕਬਾਬੀਆਂ ਚਾ ਸੀਖੀਂ ਲਾਏ|
    block |ਉਹਨਾਂ ਹਿੰਮਤ ਕੀਤੀ ਸੂਰਿਆਂ ਚਿਕ ਸਿਉਂ ਲੰਘਾਏ|
    block |ਧੀਆਂ ਤੇ ਭੈਣਾਂ ਬੇਟੀਆਂ ਦੇ ਰੱਬ ਧਰਮ ਰਖਾਏ|
    block |ਵੰਝ ਪਈਆਂ ਦੜਪੇ ਲੋਟੀਆਂ ਮਾਰ ਫ਼ਰਸ਼ ਉਠਾਏ|
    block |ਪਰ ਸਲਾਮੀ ਸ਼ਾਹ ਦੌਲੇ ਪੀਰ ਦੀ ਗੁਜਰਾਤੇ ਆਏ ॥|
  block |ਮਿਰਜ਼ਾ ਕਲੰਦਰ ਬੇਗ਼ ਨਾਲ ਯੁੱਧ|
    block |ਚੜ੍ਹੇ ਗੁਜਰਾਤੋਂ ਨਾਜ਼ਰ ਸ਼ਾਹ ਧ੍ਰਗੀਂ ਧ੍ਰੇਵਾਣਾ|
    block |ਤੇ ਲੰਘ ਵਜ਼ੀਰਾਬਾਦ ਥੀਂ ਚਪੌਲ ਜੋ ਧਾਣਾ|
    block |ਸੱਠ ਹਜ਼ਾਰ ਸਵਾਰ ਦਾ ਵਿਚ ਕੋਹਾਂ ਦੇ ਤਾਣਾ|
    block |ਪਾਤਸ਼ਾਹੀ ਗਰਦਾਂ ਵੇਖ ਕੇ ਟੰਗੂ ਕੁਰਲਾਣਾ|
    block |ਉਸ ਅੱਚਣਚੇਤੇ ਡਿੱਠੀਆਂ ਓਹ ਸ਼ਕਲ ਪਠਾਣਾਂ|
    block |ਮਿਰਜ਼ੇ ਕਲੰਦਰ ਬੇਗ਼ ਦਾ ਵਿਚ ਕੱਛੀ ਦੇ ਥਾਣਾ|
    block |ਓਹ ਮਿਰਜ਼ਾ ਕਹੇ ਸਿਪਾਹ ਨੂੰ ਇਕ ਸੁਖਨ ਸਿਆਣਾ|
    block |ਯਾਰੋ ਇਹ ਜਿ ਸਿਫ਼ਤ ਅਸੀਲ ਦੀ ਪਿੜ ਛੱਡ ਨਹੀਂ ਜਾਣਾ|
    block |ਅਸਾਂ ਸੁਣਿਆ ਨਾਲ ਗਵਾਹੀਆਂ ਵਿਚ ਸ਼ੱਕ ਨਾ ਆਣਾ|
    block |ਸੂਰਮੇ ਤੇ ਸਖੀ ਸ਼ਹੀਦ ਦਾ ਵਿਚ ਬਹਿਸ਼ਤ ਟਿਕਾਣਾ ॥|
  block |ਯੁੱਧ ਦਾ ਹਾਲ|
    block |ਸ਼ਸਤਰ ਪੈਧੇ ਸੂਰਮਿਆਂ ਸ਼ਹੀਦੀ ਬਾਣਾ|
    block |ਸਾਜ ਜ਼ਿਰੇ ਤੇ ਬਖਤਰ ਪਹਿਧੀਆਂ ਹੱਥ ਪਕੜ ਕਮਾਣਾਂ|
    block |ਉਹ ਜਾਇ ਖਲੇ ਮੈਦਾਨ ਵਿਚ ਹਿਆਉ ਸਤ੍ਰਾਣਾ|
    block |ਤੇ ਛੁੱਟਣ ਤੀਰ ਮੀਂਹ ਉਨਾਣ ਵਾਂਗ ਸਾੜ ਘੱਤੀ ਬਾਣਾਂ|
    block |ਉਥੇ ਛੁੱਟਣ ਬੰਦੂਕਾਂ ਕਾੜ ਕਾੜ ਕਹੋ ਕਿਤ ਅਡਾਣਾ|
    block |ਜਿਵੇਂ ਅੱਗ ਲਗੀ ਸੀ ਨਾੜ ਨੂੰ ਤਿਵੇਂ ਭੁੱਜਣ ਧਾਣਾਂ|
    block |ਧੂੰ ਗਰਦ ਚੜ੍ਹੀ ਅਸਮਾਨ ਨੂੰ ਨ ਰਹੀ ਪਛਾਣਾਂ|
    block |ਚਮਕਣ ਵੇਕ ਤਪਾਲੀਆਂ ਜਿਵੇਂ ਰਾਤ ਟਿਟਾਣਾਂ|
    block |ਲਗਣ ਮੁਣਸਾਂ ਤੇ ਘੋੜਿਆਂ ਗੋਸ਼ਤ ਚਿਰਾਣਾ|
    block |ਘੋੜੇ ਤੇ ਮਰਦ ਮੈਦਾਨ ਵਿਚ ਢਹਿ ਪੈਣ ਉਤਾਣਾ|
    block |ਜਿਵੇਂ ਮੋਛੇ ਕਰ ਕਰ ਸੁੱਟੀਆਂ ਗੰਨੀਆਂ ਤਰਖਾਣਾ|
    block |ਜਿਵੇਂ ਝੜੇ ਸ਼ਰਾਬੀ ਫਰਸ਼ ਤੇ ਬਾਂਹ ਦੇ ਸਿਰ੍ਹਾਣਾ|
    block |ਖੇਡ ਸੁੱਤੇ ਹੋਲੀ ਲਾਜਪੂਤ ਕਰ ਸੂਹਾ ਬਾਣਾ|
    block |ਫੇਰਿਓ ਸੂ ਮੂੰਹ ਚਾਪੋਲ ਦਾ ਕਰ ਲਸ਼ਕਰ ਕਾਣਾ|
    block |ਮਿਰਜ਼ੇ ਨਮਕ ਹਲਾਲ ਦਾ ਵੇਖ ਰਾਮ ਕਹਾਣਾ|
    block |ਪਰ ਆਲਮਗੀਰੀ ਧੜੀ ਨਾਲ ਚੜ੍ਹ ਤੋਲ ਵਿਕਾਣਾ ॥|
  block |ਮਿਰਜ਼ੇ ਦਾ ਨਵਾਬ ਲਾਹੌਰ ਵੱਲ ਕਾਸਦ ਭੇਜਣਾ|
    block |ਮਿਰਜ਼ਾ ਡੇਰੇ ਆਣ ਕੇ ਦਲੀਲ ਦੁੜਾਏ|
    block |ਉਹਨੂੰ ਜਮਾਤ ਨ ਦਿਸੇ ਆਪਣੀ ਕੌਣ ਜੀ ਠਹਿਰਾਏ|
    block |ਤੇ ਦਿਨ ਚੌਪਹਿਰਾ ਕਟਿਆ ਕੌਣ ਰਾਤ ਲੰਘਾਏ|
    block |ਮਿਰਜ਼ੇ ਕਾਸਦ ਸੱਦਿਆ ਲਿਖਿਆ ਪਹੁੰਚਾਏ|
    block |ਕਾਸਦ ਅੱਗੇ ਨਵਾਬ ਦੇ ਫ਼ਰਿਯਾਦ ਸੁਣਾਏ|
    block |ਉਸ ਰੱਤੂਭਿੰਨੇ ਕੱਪੜੇ ਅੱਗ ਨਾਲ ਜਲਾਏ|
    block |ਉਹ ਕੁੱਲ ਹਕੀਕਤ ਜੰਗ ਦੀ ਕਰ ਆਖ ਸੁਣਾਏ|
    block |ਇਕ ਚੜ੍ਹੇ ਪਠਾਣ ਵਲਾਇਤੀ ਲਹੂ ਧਰਯਾਏ|
    block |ਉਨ੍ਹਾਂ ਮਾਵਾਂ ਤੋਂ ਬੱਚੇ ਪਕੜ ਕੇ ਚੁਕ ਜ਼ਿਬਹ ਕਰਾਏ|
    block |ਅਸੀਂ ਪੰਜ ਸੈ ਬੰਦੇ ਆਪਣੇ ਸਭ ਅੰਮਾਂ ਜਾਏ|
    block |ਨਾਮ ਅਲੀ ਦੇ ਬੱਕਰੇ ਦੇ ਲੱਤ ਕੁਹਾਏ|
    block |ਮਨਸੂਰ ਨਿਜ਼ਾਮੁਲ ਮੁਲਕ ਦੀ ਜੜ੍ਹ ਮੁੱਢੋਂ ਜਾਏ|
    block |ਜਿਨ੍ਹਾਂ ਬਾਲ ਮਤਾਬੀ ਚੋਰ ਨੂੰ ਘਰ ਆਪ ਵਿਖਾਏ|
    block |ਏਸੇ ਮੁਲਕ ਪੰਜਾਬ ਵਿਚ ਚੜ੍ਹ ਹੁਕਮ ਕਮਾਏ|
    block |ਜ਼ਰੀ ਬਾਦਲੇ ਪਹਿਨ ਕੇ ਬਾਜ਼ ਜ਼ੁੱਰੇ ਉਡਾਏ|
    block |ਤੇ ਇਥੋਂ ਭੱਜਾ ਕੰਡ ਦੇ ਜੱਗ ਲਾਨ੍ਹਤ ਪਾਏ|
    block |ਪਰ ਸਿਰ ਦੇਣਾ ਮਨਜ਼ੂਰ ਹੈ ਜੇ ਹਿੰਦ ਨਾ ਜਾਏ ॥|
  block |ਨਾਦਰ ਸ਼ਾਹ ਦੀ ਫੌਜ ਦਾ ਅੱਗੇ ਵਧਣਾ|
    block |ਗੁਜਰਾਤੋਂ ਛੁਟੀ ਮੰਗੀ ਮਿਰਜ਼ੇ ਬਦਰ ਬੇਗ|
    block |ਮੁਹਰਾਂ ਪਹੁੰਚ ਗਈਆਂ ਤਲਵੰਡੀ ਡੇਰਾ ਸ਼ਾਹਦਰੇ|
    block |ਉਨ੍ਹਾਂ ਲੁਟ ਲਈ ਸੀ ਮੰਡੀ ਏਮਨਾਬਾਦ ਦੀ|
    block |ਉਨ੍ਹਾਂ ਨ ਛੱਡੀ ਚੌਖੰਡੀ ਨ ਕੋਈ ਧਰਮਸਾਲ|
    block |ਕੁਦਰਤ ਸਾਹਿਬ ਸੰਦੀ ਦੇਖੋ ਬੰਦਿਓ|
    block |ਦਿੱਸੇ ਮਾਨ ਬੁਲੰਦੀ ਅਗੋਂ ਸਾਹਮਣੇ|
    block |ਉਸ ਦਿਨ ਦੂਰ ਰਹੀ ਸੀ ਦੰਦੀ ਪਰ ਦਰਿਆ ਦੀ ॥|
  block |ਲਾਹੌਰ ਖ਼ਬਰ ਪੁੱਜਣੀ|
    block |ਘੱਤੀ ਵਿਚ ਲਾਹੌਰ ਦੇ ਹਲਕਾਰੇ ਕੂਕ|
    block |ਸੁਣਿਆ ਵਿਚ ਦਰਬਾਰ ਦੇ ਖੋਜੇ ਯਾਕੂਬ|
    block |ਉਸ ਲਈ ਇਰਸ਼ਾਦ ਨਵਾਬ ਤੋਂ ਕਰਵਾਯਾ ਕੂਚ|
    block |ਉਹਦੇ ਨਾਲ ਜਮੀਅਤ ਆਪਣੀ ਹਜ਼ਾਰ ਬੰਦੂਕ|
    block |ਪੰਜ ਸੌ ਘੋੜਾ ਮੋਗਲੀ ਪੰਜ ਸੌ ਰਾਜਪੂਤ|
    block |ਤੇ ਪੁਲ ਤੇ ਮੇਲਾ ਦੋਹਾਂ ਦਾ ਕਹੁ ਕਿੱਤ ਸਲੂਕ|
    block |ਜਿਵੇਂ ਵਿੱਛੜੇ ਹੋਏ ਬਾਪ ਦੇ ਗਲ ਮਿਲਦੇ ਪੂਤ|
    block |ਉਹਨ੍ਹਾਂ ਕਰ ਮਸਲਾਇਤ ਜੰਗ ਦੀ ਕਰਵਾਈ ਹੂਕ ॥|
  block |ਜੰਗ ਦਾ ਹਾਲ|
    block |ਸੈ ਜਾਤੀ ਸਾਣ ਮਿਸਰੀਆਂ ਲਈਓਂ ਨੇ ਸੂਤ|
    block |ਮਾਰਨ ਤੇਗ਼ਾਂ ਗੁਰਜੀਆਂ ਖਾਸੇ ਲਜਪੂਤ|
    block |ਖਾ ਗੁਰਜੀ ਤੇਗਾਂ ਡਿਗ ਪਏ ਹੋ ਗਏ ਭਬੂਤ|
    block |ਜਿਵੇਂ ਖਾ ਧਤੂਰਾ ਗਿੜ ਪਏ ਜੋਗੀ ਅਵਧੂਤ|
    block |ਮੱਦਦ ਰਹੀ ਨਵਾਬ ਦੀ ਤਾ ਜੰਗ ਮਕੂਫ|
    block |ਫਿਰ ਸ਼ਾਹਦਰੇ ਤੇ ਕੀਤੀਆ ਪਠਾਣਾਂ ਲੂਟ ॥|
  block |ਨਵਾਬ ਨੇ ਵਟਾਲੇ ਕਾਸਦ ਭੇਜਣਾ|
    block |ਨਵਾਬ ਖ਼ਾਨ ਬਹਾਦਰ ਫੌਜ ਨੂੰ ਕਰ ਹੋਸ਼ ਸੰਭਾਲੇ|
    block |ਤੇ ਅੱਜ ਇਬਾਹੀਂ ਲੋੜੀਅਨ ਜੇਹੜੇ ਬੁਰਕੀ ਪਾਲੇ|
    block |ਤੇ ਲਿਖਿਆ ਦਿੱਤਾ ਕਾਸਦੇਤੂੰ ਜਾ ਵਟਾਲੇ|
    block |ਤੂੰ ਮੂੰਹੋਂ ਹਕੀਕਤ ਦੱਸਣੀ ਪਰਵਾਨਾ ਨਾਲੇ|
    block |ਤੇ ਆਖੀਂ ਤੁਸੀਂ ਬੇਖ਼ਬਰੇ ਮੁਲਕ ਤੋਂ ਬੈਠੇ ਮਤਵਾਲੇ|
    block |ਕਿੱਥੋਂ ਭਾਲੋਗੇ ਰਈਅਤਾਂ ਜਿਹੜੀਆਂ ਭਰਦੀਆਂ ਸਨ ਹਾਲੇ|
    block |ਕਿੱਥੋਂ ਪਾਉਗੇ ਕੀਮਖ਼ਾਬ ਓ ਜ਼ਰੀ ਦੁਸ਼ਾਲੇ|
    block |ਥੈਲੇ ਰਖੋ ਤਾਕਚੇ ਭੰਨੋ ਦੌਰ ਪਿਆਲੇ|
    block |ਕਲੰਦਰ ਤੇ ਯਾਕੂਬ ਖ਼ਾਨ ਜੰਗ ਕਿਹਾਕੁ ਘਾਲੇ|
    block |ਪਰ ਅੱਜ ਦਿਨ ਹੱਥ ਨ ਆਵਸੀ ਜਿਹੜਾ ਭਲਕੇ ਭਾਲੇ ॥|
  block |ਵਟਾਲੇ ਵਾਲੀ ਫੌਜ ਦਾ ਹਮਲਾ|
    block |ਫੇਰ ਲੱਗੀ ਅੱਗ ਅਜ਼ੀਜ਼ ਨੂੰ ਡਿੱਠੇ ਪਰਵਾਨੇ|
    block |ਘੋੜਿਆਂ ਤੇ ਪਾਓ ਪਾਖਰਾਂ ਸੱਟ ਨੌਬਤਖ਼ਾਨੇ|
    block |ਉਹ ਚੜ੍ਹੇ ਰੰਗੀਲੇ ਗੱਭਰੂ ਸੂਰੇ ਮਰਦਾਨੇ|
    block |ਉਹਨਾਂ ਹੱਨੇ ਹੱਥ ਰਕਾਬ ਪੈਰ ਦਿਲ ਦੁਆ ਬਖਾਨੇ|
    block |ਓਹ ਆਏ ਦੁਮੰਜ਼ਲਾਂ ਕੱਟ ਕੇ ਵਿਚ ਮਿਲੇ ਮੈਦਾਨੇ|
    block |ਅੱਗੇ ਲਸ਼ਕਰ ਨਾਦਰ ਸ਼ਾਹ ਦੇ ਵੇਖ ਧੂਮਾਂ ਧਾਮੇਂ|
    block |ਉਹਨਾਂ ਆਉਂਦਿਆਂ ਕੁਝ ਨਾ ਸਮਝਿਆ ਆਪਣੇ ਬੇਗਾਨੇ|
    block |ਓਹ ਮਾਰਨ ਤੇਗਾਂ ਗੁਰਜੀਆਂ ਕਹੁ ਕਿਤ ਸਮਿਆਨੇ|
    block |ਲਸ਼ਕਰ ਪਈ ਹਰਾਲੀ ਉਡ ਹੈਰਤ ਜਾਨੇ|
    block |ਜਿਵੇਂ ਤੁੱਟੀ ਰੱਸੀ ਢੱਠੀਆਂ ਲੋਥਾਂ ਕਰਵਾਨੇ|
    block |ਉਹਨਾਂ ਵੱਢੇ ਰੱਸੇ ਕਨਾਤ ਦੇ ਤੰਬੂ ਜ਼ਨਾਨੇ|
    block |ਕੁੱਲ ਅੰਬੀਰ ਵਲਾਯਤੀ ਹੋ ਗਏ ਹੈਰਾਨੇ|
    block |ਅਸਾਂ ਦਿੱਲੀ ਕੀਕੁਰ ਪਹੁੰਚਣਾ ਘਰ ਘਰ ਹੰਗਾਮੇ|
    block |ਵੇਖ ਸ਼ਮਹ ਦੀ ਰੌਸ਼ਨੀ ਜਿਉਂ ਮੋਏ ਪ੍ਰਵਾਨੇ|
    block |ਕਰ ਨਿਮਕ ਹਲਾਲ ਮੁਹੰਮਦਸ਼ਾਹ ਦਾ ਨਾਲ ਗਏ ਇਮਾਨੇ ॥|
  block |ਲਾਹੌਰ ਦੇ ਨਵਾਬ ਨੇ ਈਨ ਮੰਨਣੀ|
    block |ਨਾਦਰ ਸ਼ਾਹ ਅੰਬੀਰ ਵਲਾਯਤੀ ਫੇਰ ਸਭ ਬੁਲਾਏ|
    block |ਉਹ ਜਾ ਖਲੋਤਾ ਰਾਜ ਘਾਟ ਮੱਲਾਹ ਸਦਾਏ|
    block |ਕਾਸਦ ਖ਼ਬਰ ਅਮੂਰ ਦੀ ਹਜੂਰ ਪਹੁੰਚਾਏ|
    block |ਨਵਾਬ ਖ਼ਾਨ ਬਹਾਦਰ ਮੋਰਚੇ ਕੱਢ ਅੱਗੋਂ ਲਾਏ|
    block |ਚੜ੍ਹਿਆ ਲਸ਼ਕਰ ਵੇਖ ਕੇ ਉੱਡ ਹੈਰਤ ਜਾਏ|
    block |ਖੁਸਰੇ ਬੱਧੀ ਪਗੜੀ ਕੀ ਮਰਦ ਸਦਾਏ|
    block |ਜਿਉਂ ਕੇਹਰ ਖਰਕਾ ਪਕੜਿਆ ਨਾ ਦੁੰਬ ਹਲਾਏ|
    block |ਜਿਉਂ ਕਰ ਮਿਹਰੀ ਮਰਦ ਨੂੰ ਕਰ ਨਾਜ਼ ਵਲਾਏ|
    block |ਉਹ ਦੇਇ ਖਜ਼ਾਨੇ ਵੱਢੀਆਂ ਛਹਿ ਜਾਨ ਬਚਾਏ|
    block |ਬਹਾਦਰ ਛੋੜ ਬਹਾਦਰੀ ਲਗ ਕਦਮੀਂ ਜਾਏ|
    block |ਪਰ ਡੇਰੇ ਵਿਚ ਲਾਹੌਰ ਦੇ ਆਣ ਕਟਕਾਂ ਪਾਏ ॥|
  block |ਮਲਕਾ ਜ਼ੱਮਾਨੀ ਅਮੀਰਾਂ ਨੂੰ|
    block |ਦਿੱਲੀ ਨੂੰ ਗਰਮੀ ਖਲਵਲੀ ਸੁਣ ਕਟਕ ਤੂਫ਼ਾਨੀ|
    block |ਤੇ ਸੱਦ ਅੰਬੀਰਾਂ ਨੂੰ ਆਖਦੀ ਮਲਕਾ ਜ਼ੱਮਾਨੀ|
    block |ਤੁਸੀਂ ਮਾਰੂ ਸੀਓ ਜੱਦ ਦੇ ਉਮਰਾਵ ਤੂਰਾਨੀ|
    block |ਲੈ ਮਨਸਬ ਤੁਰੇ ਹੰਢਾਂਵਦੇ ਵਰ ਹੁਸਨ ਜਵਾਨੀ|
    block |ਇੱਕੋ ਜੇਡਾ ਇੱਕ ਹਾਣ ਬਲ ਰੁਸਤਮ ਸਾਨੀ|
    block |ਦਾਹੜੀ ਤੇ ਦਸਤਾਰ ਦੀ ਇਹ ਮਰਦ ਨਿਸ਼ਾਨੀ|
    block |ਮੈਂ ਕੇਹੜੀ ਵੇਖਾਂ ਫ਼ਤਹ ਦੀ ਵਿਚ ਤਰਗਸ਼ ਦੇ ਕਾਨੀ|
    block |ਅੱਜ ਚੜ੍ਹਕੇ ਢੁੱਕਾ ਨਾਜਰਸ਼ਾਹ ਹੱਥ ਪਵੇ ਖਜ਼ਾਨੀ|
    block |ਤੁਸੀਂ ਦੇਹੋ ਲੋਹੇ ਸਾਰ ਦੀ ਕਰ ਤਰ ਮਿਜ਼ਮਾਨੀ|
    block |ਚੁਗੱਤੇ ਦਾ ਨਿਮਕ ਹਲਾਲ ਕਰੋ ਹੋਵੋ ਕੁਰਬਾਨੀ|
    block |ਜਿਉਂ ਪਰਵਾਨਾ ਸ਼ਮਹ ਤੇ ਜਲ ਮਰੇ ਪਰਾਨੀ|
    block |ਵਤ ਨਹੀਂ ਦੁਨੀਆਂ ਤੇ ਆਵਣਾ ਜਗ ਆਲਮ ਫ਼ਾਨੀ|
    block |ਮਤੇ ਇਹ ਕੁਝ ਲੋਹੜੀਏ ਕਰ ਧ੍ਰੋਹ ਸੁਲਤਾਨੀ|
    block |ਪਰ ਇਕ ਚੜ੍ਹਿਆ ਚੰਨ ਰਮਜ਼ਾਨ ਦਾ ਖ਼ਾਨ ਦੌਰਾਂ ਈਰਾਨੀ ॥|
  block |ਮੁਹੰਮਦ ਸ਼ਾਹ ਅਮੀਰਾਂ ਨੂੰ|
    block |ਮੁਹੰਮਦਸ਼ਾਹ ਅਮੀਰਾਂ ਸੱਦ ਕੇ ਨਿਤ ਦੇਂਦਾ ਪੱਛਾਂ|
    block |ਦੁਸ਼ਮਣ ਕੀਕੁਰ ਸਾਧੀਅਨ ਬਾਝੁ ਲੋਹੇ ਤੱਛਾਂ|
    block |ਲੋਹਾ ਕੀਕੁਰ ਤੋੜੀਏ ਬਾਝ ਹੁੰਡਰਾਂ ਰੱਛਾਂ|
    block |ਬਾਝੋਂ ਜਾਲੀ ਕੁੰਡੀਆਂ ਕੌਣ ਪਗੜੇ ਮੱਛਾਂ|
    block |ਅਮੀਰ ਰਹੇ ਕਲਾਵੇ ਮਿਆਨੋਂ ਚੀਰ ਨਿਕਲੇ ਕੱਛਾਂ|
    block |ਪਰ ਹੁਣ ਕੀਕੁਰ ਪਾਣੇ ਏਤਫ਼ਾਕ ਬਾਝ ਦਿਲ ਦੀਆਂ ਹੱਛਾਂ ॥|
  block |ਵਾਕ ਕਵੀ|
    block |ਪਬ ਬਿਨ ਪੰਧ ਕਟੀਵਨ ਨਾਹੀਂ ਦੁਸ਼ਮਨ ਨਾ ਬਿਨ ਬਾਹਾਂ|
    block |ਬਿਨ ਦੌਲਤ ਥੀਂ ਆਦਰ ਨਾਹੀਂ ਦਿਲ ਬਿਨ ਨਾ ਦਿਲਗਾਹਾਂ|
    block |ਗੁਰ ਬਿਨ ਗਿਆਨ ਨਾ ਇਲਮ ਪੜ੍ਹੇਵੇ ਬਾਝੋਂ ਅਕਲ ਸਲਾਹਾਂ|
    block |ਬਿਨ ਮੀਹਾਂ ਥੀਂ ਦਾਦਰ ਬੋਲੇ ਕਹਿੰਦੇ ਜ਼ੂਫ਼ ਤਦਾਹਾਂ|
    block |ਬਿਨ ਕਿਸ਼ਤੀ ਸਮੁੰਦਰ ਤਰੀਏ ਹੋਂਦੇ ਗ਼ਰਕ ਤਦਾਹਾਂ|
    block |ਬਿਨ ਪੁਰਖੇ ਸ਼ਿੰਗਾਰ ਜੋ ਮੀਰੀ ਗਸ਼ਤੀ ਕਹਿਣ ਤਦਾਹਾਂ|
    block |ਜ਼ਬਤੇ ਕਾਰ ਅਮੀਰਨਜਾਬਤ ਮਾਤ ਘੱਤਨ ਪਾਤਸ਼ਾਹਾਂ ॥|
  block
    block |ਦਿੱਤਾ ਕੌਲ ਤੁਰਾਨੀਆਂ ਵਿਸਾਹ ਕਿਤੋ ਨੇ|
    block |ਕੂੜ ਖਿਲਾਫ਼ ਇਲਾਫ਼ ਕੇ ਬਾਦਸ਼ਾਹ ਚੜ੍ਹਿਓ ਨੇ|
    block |ਹੁੰਡਰ ਦਗ਼ੇ ਫਰੇਬ ਦਾ ਚਾ ਜਾਲ ਸੁਟਿਓ ਨੇ|
    block |ਧੀਆਂ ਤੇ ਭੈਣਾਂ ਬੇਟੀਆਂ ਨਾ ਸ਼ਰਮ ਕਿਤੋ ਨੇ ॥|
  block |ਸ਼ਾਹੀ ਦੀ ਫੌਜ ਦੀ ਚੜ੍ਹਾਈ|
    block |ਚੜ੍ਹੇ ਚੁਗੱਤਾ ਬਾਦਸ਼ਾਹ ਧ੍ਰੱਗੀਂ ਧਸਕਾਰੇ|
    block |ਘੋੜਾ ਸਾਢੇ ਦਸ ਲਖ ਰਜਵਾੜੇ ਸਾਰੇ|
    block |ਗਰਦਾਂ ਫਲਕੀਂ ਪਹੁਤੀਆ ਪੈ ਗਏ ਗੁਬਾਰੇ|
    block |ਦਿਹੁ ਚੰਨ ਨਜ਼ਰ ਨ ਆਂਵਦਾ ਅਸਮਾਨੀਂ ਤਾਰੇ|
    block |ਬਾਗ਼ੀਂ ਬੋਲਨ ਕੋਇਲਾਂ ਜਿਉਂ ਤੁਰੀਆਂ ਕੁਕਾਰੇ|
    block |ਪੀਂਘੇ ਫਰੇ ਬੈਰਕਾਂ ਰੰਗ ਕਰਨ ਨਜ਼ਾਰੇ|
    block |ਰਣ ਭੇਰੀ ਬੱਦਲ ਗੱਜਦੇ ਘੰਟਾਲ ਨਹਾਰੇ|
    block |ਹਾਥੀ ਦਿਸਣ ਆਉਂਦੇ ਵਿਚ ਦਲਾਂ ਸ਼ਿੰਗਾਰੇ|
    block |ਮਾਰ ਭਬਕ ਗਰਦਾਂ ਚਲਦੇ ਸਿਰ ਕੁੰਡੇ ਭਾਰੇ|
    block |ਦੰਦ ਚਿੱਟੇ ਦੇਣ ਵਖਾਲੀਆਂ ਕਹੁ ਕਿਤ ਅਨਾਰੇ|
    block |ਜਿਉਂ ਘਟ ਕਾਲੀ ਬਗਲਿਆਂ ਰੁਤ ਸਮਾਂ ਚਿਤਾਰੇ|
    block |ਜਿਉਂ ਨਹੁੰਦਰ ਹਲਾਂ ਡਿੰਗੀਆਂ ਸੁੰਡ ਲੈਣ ਝੁਟਾਰੇ|
    block |ਜਿਉਂ ਦਿਸਣ ਉੱਤੇ ਮਕਬਰਿਆਂ ਸੁਫ਼ੈਦ ਮੁਨਾਰੇ|
    block |ਜਿਉਂ ਪਹਾੜਾਂ ਉਤੇ ਅਜਦਹਾ ਕਟ ਖਾਵਣਹਾਰੇ|
    block |ਚੜ੍ਹੀਆਂ ਦੋ ਬਾਦਸ਼ਾਹੀਆਂ ਮੇਲ ਗੁੱਠਾਂ ਚਾਰੇ|
    block |ਜਿਉਂ ਬਸੇਰਾ ਮੱਕੜੀ ਘਣ ਬੇਸ਼ੁਮਾਰੇ|
    block |ਡੇਰੇ ਘੱਤੇ ਚੁਗੱਤਿਆਂ ਆਣ ਨਦੀ ਕਿਨਾਰੇ ॥|
  block |ਖ਼ਾਨ ਦੌਰਾਂ ਫੌਜ ਨੂੰ|
    block |ਖ਼ਾਨ ਦੌਰਾਂ ਕਰੇ ਸਵਾਲ ਸੱਦ ਸਿਪਾਹ ਨੂੰ|
    block |ਯਾਰੋ ਬਣਿਆ ਹਸ਼ਰ ਜ਼ਵਾਲ ਦਿੱਲੀ ਦੇ ਤਖ਼ਤ ਨੂੰ|
    block |ਮਨਸੂਬਾ ਐ ਕਮਾਲ ਸਿਰ ਤੇ ਕੜਕਿਆ|
    block |ਜ਼ਨ ਫ਼ਰਜ਼ੰਦ ਤੇ ਮਾਲ ਵੋਸਗੁ ਨਾਲ ਕੁਝ|
    block |ਕਯਾ ਹੋਇਆ ਇਕ ਸਾਲ ਕੀ ਬਾਕੀ ਜੀਵਣਾ|
    block |ਪਰ ਕਰਿਓ ਨਿਮਕ ਹਲਾਲ ਮੁਹੰਮਦ ਸ਼ਾਹ ਦਾ ॥|
  block |ਫੌਜੀਆਂ ਦਾ ਜਵਾਬ|
    block |ਬੱਧੇ ਹੱਥ ਸਿਪਾਹੀਆਂ ਬੰਨ੍ਹ ਅਰਜ਼ਾਂ ਕਰੀਆਂ|
    block |ਨਿਮਕ ਹਲਾਲ ਹਾਂ ਆਦ ਕਦੀਮ ਦੇ ਖ਼ੂਬ ਤਲਬਾਂ ਤਰੀਆਂ|
    block |ਉਹਨਾਂ ਕਢੇ ਡੰਗ ਅਠੂਹਿਆਂ ਵਟ ਮੁਛਾਂ ਧਰੀਆਂ|
    block |ਉਹਨਾਂ ਸਰਕ ਲਈਆਂ ਸਰਵਾਹੀਆਂ ਹੱਥ ਢਾਲਾਂ ਫੜੀਆਂ|
    block |ਅਸੀਂ ਹਜ਼ਰਤ ਅਲੀ ਅੰਬੀਰ ਦੇ ਜੰਗ ਵਾਂਗ ਘੱਤ ਦਿਆਂਗੇ ਗਲੀਆਂ|
    block |ਕਾਬਲ ਰੋਣ ਪਠਾਣੀਆਂ ਭੰਨ ਚੂੜੇ ਕੜੀਆਂ|
    block |ਪਰ ਸਾਨੂੰ ਤਾਂ ਹੀ ਆਖੀਂ ਆਫਰੀਂ ਦਸਤਾਰਾਂ ਵਲੀਆਂ ॥|
  block |ਰਾਜਪੂਤ ਰਾਜੇ|
    block |ਚੜ੍ਹੇ ਔਰੰਗਾਬਾਦ ਥੀਂ ਭੇਰੀਂ ਘੁਰਲਾਵਨ|
    block |ਅਗੇ ਅੰਬੇਰੀ ਤੇ ਮਾਰਵਾੜ ਬੂੰਦੀ ਘਲਿ ਆਵਨ|
    block |ਇਕ ਘੋੜੇ ਮਰਦ ਨੂੰ ਕਰ ਜਸ਼ਨ ਵਿਖਾਵਨ|
    block |ਓਹ ਪਾ ਪਾ ਫੀਮਾ ਟਾਂਕਦੇ ਕੈਫੀ ਝੁਟਲਾਵਣ|
    block |ਜਿਵੇਂ ਜਹਾਜ਼ ਸਮੁੰਦਰੀ ਗਿਰਦਾਵਾਂ ਖਾਵਣ ॥|
  block |ਨਿਜ਼ਾਮੁਲਮੁਲਕ ਦਾ ਖ਼ਤ ਨਾਦਰ ਸ਼ਾਹ ਨੂੰ|
    block |ਨਿਜ਼ਾਮਲ ਖ਼ਤ ਭਲੇਰਾ ਵਾਚੇ ਨਾਜ਼ਰ ਸ਼ਾਹ|
    block |ਅੱਗੇ ਲਸ਼ਕਰ ਮੇਰਾ ਪਿਛੇ ਈਰਾਨੀਆਂ|
    block |ਦਰਮਿਆਨ ਦੁਹਾਂ ਦੇ ਡੇਰਾ ਮੁਹੰਮਦ ਸ਼ਾਹ ਦਾ|
    block |ਤੂੰ ਰਾਤੀਂ ਘੱਤੀਂ ਘੇਰਾ ਛੇਕੜ ਤਲਫ਼ ਕਰ|
    block |ਕੀਚੀਂ ਬੇਰਾ ਬੇਰਾ ਦੌਰਾਂ ਨੂੰ ਪਗੜ ਕੇ|
    block |ਨਾ ਕਰਨਾ ਜ਼ੋਰ ਭਲੇਰਾ ਕਿਸੇ ਮੁਕਾਬਲਾ|
    block |ਇਹ ਤਖ਼ਤ ਮੁਬਾਰਕ ਤੇਰਾ ਕੁਲ ਵਲਾਇਤਾਂ|
    block |ਘਰ ਦਾ ਭੇਦ ਚੰਗੇਰਾ ਕਿਸੇ ਨ ਸਾਧਿਆ ॥|
  block |ਨਾਦਰ ਸ਼ਾਹ ਆਪਣੀ ਫੌਜ ਨੂੰ|
    block |ਸ਼ਾਹ ਨਾਜ਼ਰ ਗੱਲ ਅਲਾਈ ਸਖ਼ਤੀ ਬੋਲ ਕੇ|
    block |ਤੁਸੀਂ ਹੈਸੋ ਟੁਕੜ ਗਦਾਈ ਹਿੰਦੁਸਤਾਨ ਦੇ|
    block |ਕੋਈ ਦੇਂਦੇ ਲੋਗ ਗਵਾਹੀ ਤੁਹਾਡੇ ਫਕਰ ਦੀ|
    block |ਹੁਣ ਜਾਂਦੇ ਹੋ ਹੈਫ਼ ਕਮਾਈ ਲੱਜ ਨ ਵਤਨ ਦੀ|
    block |ਸਿਰ ਖ਼ਾਕ ਤੁਹਾਡੇ ਪਾਈ ਜਾਉਂ ਨੱਸ ਕੇ|
    block |ਸ਼ਾਹ ਨਾਜ਼ਰ ਕਹਿੰਦਾ ਜਾਈ ਸਾਰੀ ਫੌਜ ਵਿਚ|
    block |ਕਿਸੇ ਜਾ ਇਹ ਗੱਲ ਸੁਣਾਈ ਭੂਪਤਿ ਨਾਥ ਨੂੰ|
    block |ਹੋ ਮੁੜ੍ਹਕਾ ਮੁੜ੍ਹਕਾ ਜਾਏ ਗੁੱਸਾ ਕਹਿਰ ਦਾ|
    block |ਤੁਸਾਂ ਕਰਨੀ ਖ਼ੂਬ ਲੜਾਈ ਜਿਤਨੇ ਸੂਰਮੇ ॥|
  block |ਭੂਪਤ ਰਾਇ ਸੰਨਿਆਸੀ|
    block |ਭੂਪਤ ਰਾਇ ਸੰਨਿਆਸੀ ਸੱਦ ਪੁਛੇ ਬੀਰਾਂ|
    block |ਇਹ ਉਤਰੇ ਨੇ ਦੇਉ ਵਲਾਇਤੋਂ ਹੱਥ ਪਕੜ ਗੰਡੀਰਾਂ|
    block |ਓਹ ਦੇਣ ਧੱਕਾ ਦਿਵਾਲ ਨੂੰ ਕਰ ਸਟਣ ਲੀਰਾਂ|
    block |ਕੱਦ ਜਿਨ੍ਹਾਂ ਦੇ ਓਜ ਵਾਂਗ ਯਾ ਮੁਨਕਰ ਨਕੀਰਾਂ|
    block |ਅਸਾਂ ਭੀ ਫ਼ਕਰ ਕਦੀਮ ਦੇ ਵਾਂਗ ਸ਼ਾਹ ਮੀਰਾਂ|
    block |ਸਾਡਾ ਮੁਲਕ ਪੰਜਾਬ ਵਲਾਯਤ ਤੇ ਹਿੰਦ ਜਗੀਰਾਂ ॥|
  block |ਸੰਨਿਆਸੀਆਂ ਦਾ ਹੱਲਾ|
    block |ਰਾਏ ਭੂਪਤ ਖਲਾ ਵੰਗਾਰੇ ਸਾਰੇ ਪੰਥ ਨੂੰ|
    block |ਦੁਨੀਆ ਜੇ ਚਾਰ ਦਿਹਾੜੇ ਕਿਚਰਕੁ ਜੀਉਣਾ|
    block |ਜੋ ਲਿਖਿਆ ਹੈ ਕਰਤਾਰੇ ਸੋਈਓ ਵਰਤਸੀ|
    block |ਤੁਸੀਂ ਹੋ ਬਲਵੰਤ ਕਰਾਰੇ ਸਾਰੇ ਲੜ ਮਰੋ|
    block |ਕਰਨ ਫ਼ਕੀਰ ਤਿਆਰੇ ਆਉਣ ਜੰਗ ਤੇ|
    block |ਜਿਉਂ ਸ਼ੇਰ ਮਾਰਨ ਭਬਕਾਰੇ ਪਹੁੰਚਣ ਮਾਰ ਤੇ|
    block |ਜਿਉਂ ਬੰਨ੍ਹਣ ਬਾਜ ਤਰਾਰੇ ਵੇਖ ਸ਼ਿਕਾਰ ਨੂੰ|
    block |ਉਹ ਦੇਵਣ ਖੋਲ੍ਹ ਭੰਡਾਰੇ ਤੇਗਾਂ ਵਾਹ ਕੇ|
    block |ਹੋ ਨੱਠਣ ਲਸ਼ਕਰ ਸਾਰੇ ਵਾਂਗਰ ਲੂੰਬੜਾਂ|
    block |ਤੇ ਨਾਵੇਂ ਦਫ਼ਤਰ ਚਾੜ੍ਹੇ ਮੁਹੰਮਦ ਸ਼ਾਹ ਦੇ ॥|
  block
    block |ਪਹਿਲਾ ਜੰਗ ਸੰਨਯਾਸੀ ਕਰਦੇ ਓਕੜਾ|
    block |ਖ਼ਾਕ ਜਿਨ੍ਹਾਂ ਦੀ ਬਾਸੀ ਜਾਤਿ ਦੇ ਸੂਰਮੇ|
    block |ਉਹ ਅੱਠੇ ਪਹਿਰ ਉਦਾਸੀ ਭੇਖ ਫ਼ਕੀਰ ਦਾ|
    block |ਉਹਨਾਂ ਦੀ ਕੋਈ ਨ ਫੁਫੀ ਮਾਸੀ ਕਿਸੇ ਨ ਰੋਵਣਾ|
    block |ਉਹਨਾਂ ਦੇ ਦੀਵੇ ਬਲਨ ਅਗਾਸ਼ੀਂ ਵਾਉ ਝਟੱਕਿਆਂ|
    block |ਉਹਨਾਂ ਦੀਆਂ ਆਹਨ ਬਲਦੀਆਂ ਅੱਖੀਂ ਲਹੂ ਛੱਟੀਆਂ|
    block |ਇਕ ਰੱਬ ਤਿਨ੍ਹਾਂ ਦਾ ਸਾਥੀ ਆਏ ਸਾਹਮਣੇ|
    block |ਉਹਨਾਂ ਕੋਲ ਛੁਰੀ ਕੁਹਾੜੀ ਕਾਤੀ ਇਹ ਹਥਿਆਰ ਸਨ|
    block |ਉਹ ਭੱਜਣ ਵਾਂਗ ਇਰਾਕੀ ਤੇਗਾਂ ਵਾਂਹਦੇ|
    block |ਉਹ ਖਾਂਦੇ ਖਾਸ ਗਟਾਕੀ ਵੱਗਣ ਨਾਵਕਾਂ|
    block |ਉਹਨਾਂ ਪੰਜ ਹਜ਼ਾਰ ਚੁਰਾਸੀ ਗੁਰਜ਼ੀਂ ਮਾਰਿਆ|
    block |ਪਰ ਕਰ ਕੇ ਗਏ ਖਲਾਸੀ ਚੜ੍ਹੇ ਪਹਾੜ ਨੂੰ ॥|
  block |ਕਰਨਾਲ ਦੀ ਲੜਾਈ|
    block |ਦੋਹੀਂ ਦਲੀਂ ਮੁਕਾਬਲੇ ਰਣ ਸੂਰੇ ਗੜਕਣ|
    block |ਚੜ੍ਹ ਤੋਫ਼ਾਂ ਗਡੀਂ ਢੁੱਕੀਆਂ ਲੱਖ ਸੰਗਲ ਖੜਕਣ|
    block |ਓਹ ਦਾਰੂ ਖਾਂਦੀਆਂ ਕੋਹਲੀਆਂ ਮਣ ਗੋਲੇ ਰੜਕਣ|
    block |ਓਹ ਦਾਗ਼ ਪਲੀਤੇ ਛੱਡੀਆਂ ਵਾਂਗ ਬੱਦਲ ਕੜਕਣ|
    block |ਜਿਉਂ ਦਰ ਖੁਲ੍ਹੇ ਦੋਜ਼ਖਾਂ ਮੂੰਹ ਭਾਹੀਂ ਭੜਕਣ|
    block |ਜਿਉਂ ਝਾਂਬੇ ਮਾਰੇ ਪੰਖਣੂੰ ਵਿਚ ਬਾਗਾਂ ਫੜਕਣ|
    block |ਝੜੇ ਤਰੁੱਟੇ ਹੰਭਲਾ ਵਾਂਗ ਮੱਛਾਂ ਤੜਫਣ|
    block |ਜਿਉਂ ਝੱਲੀਂ ਅੱਗਾਂ ਲੱਗੀਆਂ ਰਣ ਸੂਰੇ ਤੜਕਣ|
    block |ਓਹ ਹਸ਼ਰ ਦਿਹਾੜਾ ਵੇਖਕੇ ਦਲ ਦੋਵੇਂ ਧੜਕਣ ॥|
  block
    block |ਧ੍ਰੱਗਾਂ ਦਿਆਂ ਧ੍ਰੈਵਾਣਾਂ ਮਾਰੂ ਵੱਜਿਆ|
    block |ਘੂਕਰ ਘੱਤੀ ਬਾਣਾਂ ਰਣ ਵਿਚ ਆਣ ਕੇ|
    block |ਹਥਿਆਰ ਵਡਾ ਜਰਵਾਣਾ ਬੇਹੱਦ ਮਖੌਲੀਆ|
    block |ਉਹ ਅਹਰਿਣ ਵਾਂਗ ਵਦਾਣਾਂ ਸਿਰ ਤੇ ਕੜਕਿਆ|
    block |ਜਿਵੇਂ ਢਾਹੇ ਬਾਗ਼ ਤ੍ਰਖਾਣਾਂ ਤੱਛਣ ਗੇਲੀਆਂ|
    block |ਉਡ ਜਾਂਦੇ ਨੈਣ ਪਰਾਣਾਂ ਮੁਣਸਾਂ ਘੋੜਿਆਂ ॥|
  block
    block |ਹੋਇਆ ਹੁਕਮ ਜੰਬੂਰਚੀਆਂ ਆ ਉੱਠ ਝੁਕਾਏ|
    block |ਬਾਹੀ ਜਿਵੇਂ ਪਹਾੜ ਦੀ ਕਰ ਕੋਟ ਬਹਾਏ|
    block |ਉਹਨਾਂ ਧੌਣਾਂ ਕਰਕੇ ਲੰਮੀਆਂ ਬੱਦਲ ਗਿਰੜਾਏ|
    block |ਦਾਗ ਪਲੀਤੇ ਛੱਡੀਆਂ ਡੌਂ ਝੱਲੀਂ ਲਾਏ|
    block |ਪੈ ਰਹੇ ਹਜ਼ਾਰ ਮੈਦਾਨ ਵਿਚ ਦੁਪਾਏ ਚੁਪਾਏ|
    block |ਹਾਥੀ ਢਹਿੰਦੇ ਦਲਾਂ ਵਿਚ ਹੋ ਸਿਰ ਤਲਵਾਏ|
    block |ਜਿਵੇਂ ਢਹਿਣ ਮਣਾਂ ਦਰਯਾ ਦੀਆਂ ਸਾਵਣ ਹੜ੍ਹ ਆਏ ॥|
  block
    block |ਜਵਾਨਾਂ ਤੁਫੰਗਾਂ ਪਗੜੀਆਂ ਕਰ ਸ਼ਿਸਤ ਸੰਭਾਲੇ|
    block |ਉਹਨਾਂ ਲੱਪੀਂ ਦਾਰੂ ਠੇਹਲਿਆ ਅੱਗ ਲਾ ਪਿਆਲੇ|
    block |ਸੜਕ ਘੱਤੀ ਸੀ ਗੋਲੀਆਂ ਲੋਹੂ ਪਰਨਾਲੇ|
    block |ਜਿਉਂ ਭੱਠ ਭੜੱਕਨ ਧਾਣਿਆਂ ਪਏ ਜੇਠ ਪੁਰਾਲੇ|
    block |ਜਿਵੇਂ ਭੌਰ ਗੁਲਾਂ ਪਰ ਗੂੰਜਦੇ ਹੋ ਮੁਹਰੇ ਫਾਲੇ|
    block |ਵੱਸੇ ਗੜਾ ਤੂਫਾਨ ਦਾ ਹੋਣ ਬੱਦਲ ਕਾਲੇ|
    block |ਜਿਉਂ ਕੈਫੀ ਝੜਨ ਹੁੰਗਲਾ ਕੇ ਖੀਵੇ ਮਤਵਾਲੇ|
    block |ਜਿਵੇਂ ਰੁਪਈਏ ਤਾ ਕੇ ਵਿਚ ਪਾਣੀ ਡਾਲੇ ॥|
  block
    block |ਧਣਵਾਂ ਪਗੜ ਬਹਾਦਰਾਂ ਹੱਥ ਖੱਬੇ ਫੜੀਆਂ|
    block |ਉਹਨਾਂ ਸੱਜੇ ਚਿਲਾ ਖਿੱਚਿਆ ਖਿੱਚ ਕੰਨੀਂ ਖੜੀਆਂ|
    block |ਜੋਗ ਜਿਵੇਂ ਸੰਨਯਾਸੀਆਂ ਚੁਕ ਬਾਹੀਂ ਖੜੀਆਂ|
    block |ਗੁਣ ਬੋਲਣ ਮਾਰੂ ਲੱਖ ਰਾਗ ਬੰਦ ਰੋਗਨ ਜੜੀਆਂ|
    block |ਓਹ ਨਿਵੀਆਂ ਸਫ਼ਾਂ ਰਕੂਅ ਨੂੰ ਤਸਬੀਹਾਂ ਫੜੀਆਂ|
    block |ਪਰ ਘੱਤ ਉੱਡਣ ਕਾਨੀਆਂ ਦੁਕਾਨੀਂ ਘੜੀਆਂ|
    block |ਜਿਉਂ ਤੀਰ ਸੜਾਕੇ ਭਾਦਰੋਂ ਬੰਨ੍ਹ ਢੁਕੇ ਝੜੀਆਂ|
    block |ਓਹ ਮਾਰਨ ਸੂਰੇ ਸੂਰਿਆਂ ਵਿਚ ਜ਼ਰਾ ਨ ਅੜੀਆਂ|
    block |ਜਿਉਂ ਮੇਖਾਂ ਬੇੜੀ ਠੁੱਕੀਆਂ ਧਸ ਗੁੱਝਾਂ ਵੜੀਆਂ|
    block |ਜਿਉਂ ਪਹਾੜਾਂ ਦੇ ਦਾ ਤੇ ਸੈ ਪਈਆਂ ਪੜੀਆਂ|
    block |ਪਰ ਸੂਰੇ ਝੱਠੇ ਨੇ ਬੀਰ ਖੇਤ ਮੱਲ ਸੁੱਤੇ ਰੜੀਆਂ ॥|
  block
    block |ਨੇਜ਼ੇ ਆਏ ਢੁੱਕ ਕੇ ਜਿਵੇਂ ਪਾਣੀ ਹੜ੍ਹ ਦੇ|
    block |ਸਿਰ ਨਿਵਾਏ ਬਰਛੀਆਂ ਤਸਬੀਹਾਂ ਪੜ੍ਹਦੇ|
    block |ਬਰਛੇ ਲੈਣ ਭਵਾਲੀਆਂ ਜਿਉਂ ਨਟ ਸੂਲੀਂ ਚੜ੍ਹਦੇ|
    block |ਲੈ ਜਾਂਦੇ ਬਰਛੇ ਆਸਣੋਂ ਸੈ ਪਰਨੇ ਪੜਦੇ|
    block |ਜਿਵੇਂ ਕਬੂਤਰ ਫੜਕ ਕੇ ਹੋ ਲੋਥਾਂ ਝੜਦੇ|
    block |ਜਿਉਂ ਕਾਂ ਬਸੇਰਾ ਬਾਗ਼ ਵਿਚ ਘੱਤ ਘੇਰਾ ਵੜਦੇ ॥|
  block
    block |ਧ੍ਰੱਗਾਂ ਦਿਆਂ ਧ੍ਰੈਵਾਣਾਂ ਮਾਰੂ ਵੱਜਿਆ|
    block |ਜੁੜੀਆਂ ਆਣ ਕੰਧਾਰਾਂ ਗੱਜਣ ਸੂਰਮੇ|
    block |ਜੇਠ ਕੱਲਰ ਲਸ਼ਕਾਰਾਂ ਭੜਕਣ ਭੱਠ ਜਿਉਂ|
    block |ਸੈ ਜਾਤੀਂ ਤਲਵਾਰਾਂ ਲਿਸ਼ਕਣ ਬਦਲੀਆਂ|
    block |ਖਾਂ ਦੌਰਾਂ ਕਰੇ ਵੰਗਾਰਾਂ ਸਦ ਸਿਪਾਹੀਆਂ|
    block |ਮੁਜ਼ੱਫਰ ਛੋੜ ਅਸਵਾਰਾਂ ਰਲਿਆ ਬੀਰ ਖੇਤ|
    block |ਜਿਵੇਂ ਬਾਜ ਪਿਆ ਵਿਚ ਡਾਰਾਂ ਰਣ ਸ਼ੱਦਾਦ ਖਾਂ|
    block |ਤਲਵਾਰੀਂ ਦੀਆਂ ਫਬਕਾਰਾਂ ਵੱਸੇ ਮੀਂਹ ਜਿਉਂ|
    block |ਦੋ ਧੜ ਕਰਨ ਭੰਦਾਰਾਂ ਵਹਿਨ ਸਰਵਾਹੀਆਂ|
    block |ਜਿਵੇਂ ਟਿੰਡਾਂ ਲਾਹ ਘੁਮਿਆਰਾਂ ਧਰੀਆਂ ਚੱਕ ਤੋਂ|
    block |ਤਿਵੇਂ ਸਿਰੀਆਂ ਬੇਸ਼ੁਮਾਰਾਂ ਘੱਟੇ ਰੁਲਦੀਆਂ|
    block |ਜਿਉਂ ਤਰਬੂਜ਼ ਬਾਜ਼ਾਰਾਂ ਦਿੱਸਨ ਢੇਰੀਆਂ|
    block |ਉਹਨਾਂ ਕੀਤੀ ਵਾਢ ਹਥਿਆਰਾਂ ਸਾਢੇ ਸੱਤ ਕੋਹ|
    block |ਜਿਉਂ ਖਾਧੀ ਭਾਂਜ ਕੁਫਾਰਾਂ ਅੱਗੋਂ ਅਲੀ ਦੇ|
    block |ਜਿਉਂ ਤੁੱਟੀ ਕਾਂਗ ਸੈਂਸਾਰਾਂ ਪਏ ਬਰੇਤਿਆਂ|
    block |ਕਲ ਦੇ ਨਾਰਦ ਗਾਰਾਂ ਛੱਪੇ ਮੌਤ ਥੀਂ|
    block |ਪਰ ਅਜ਼ਰਾਈਲ ਨ ਸਾਰਾਂ ਮੂਲੇ ਲੱਧੀਆਂ ॥|
  block |ਕਾਤਲ ਕੁਲੀ ਦਾ ਜੰਗ|
    block |ਕਾਤਲ ਕੁਲੀ ਸੰਭਾਲੀ ਬਰਛੀ ਸਾਰ ਦੀ|
    block |ਓਹ ਘੜੀ ਦੁਕਾਨ ਵਲਾਇਤ ਡੇਢ ਹਜ਼ਾਰ ਦੀ|
    block |ਜਿਉਂ ਸਿਆਹ ਨਾਗਣਿ ਕਾਲੀ ਡੰਗ ਸਵਾਰਦੀ|
    block |ਕਰ ਜ਼ੋਰ ਰਕਾਬਾਂ ਦੇ ਮਾਰੀ ਲੱਗੀ ਨ ਕਾਰ ਦੀ|
    block |ਸੱਟ ਬੱਧੀ ਬਰਛੀ ਤਰ ਗਈ ਫ਼ਲ ਲਸ਼ਕਾਰਦੀ|
    block |ਜਿਵੇਂ ਤਾਰਾ ਟੁੱਟਾ ਅੰਬਰੋਂ ਰਾਤ ਗੁਬਾਰ ਦੀ|
    block |ਜਿਵੇਂ ਘੁੱਥੀ ਕੂਹੀ ਕੁਲੰਗ ਤੋਂ ਮੀਰ ਸ਼ਕਾਰ ਦੀ ॥|
  block |ਮੁਜ਼ੱਫਰ ਦਾ ਕਾਤਲ ਕੁਲੀ ਨੂੰ ਮਾਰਨਾ|
    block |ਮੁਜ਼ੱਫਰ ਘੋੜਾ ਛੇੜਿਆ ਰਣ ਸ਼ੇਰ ਵਰਿਧਾ|
    block |ਉਸ ਬਰਛਾ ਪਗੜ ਸੰਭਾਲਿਆ ਤਪ ਗੁੱਸੇ ਰਿੱਧਾ|
    block |ਉਸ ਮਾਰਿਆ ਕਾਤਲ ਕੁਲੀ ਨੂੰ ਤਕ ਸੀਨੇ ਸਿੱਧਾ|
    block |ਭੰਨ ਹਾਂ ਕਲੇਜਾ ਬੱਖੀਆਂ ਲੈ ਲੁਕਮਾਂ ਥਿੱਧਾ|
    block |ਮੁਰਗ ਜਿਵੇਂ ਕਬਾਬੀਆਂ ਚਾ ਸੀਖੀਂ ਵਿੱਧਾ|
    block |ਸਿਰ ਫੌਜ ਪੰਜਾਹ ਹਜ਼ਾਰ ਦਾ ਮੁਜ਼ੱਫਰ ਗਿੱਧਾ ॥|
  block |ਸ਼ਾਹ ਤਵਾਚਾ ਤੇ ਮੁਜ਼ੱਫਰ ਦਾ ਜੰਗ|
    block |ਸ਼ਾਹ ਤਵਾਚਾ ਆਇਆ ਰਣ ਮੈਦਾਨ ਵਿਚ|
    block |ਉਸ ਨੇਜ਼ਾ ਦਸਤ ਟਿਕਾਯਾ ਕਿਸੇ ਕਮੈਤ ਦਾ|
    block |ਮੇਲ ਧਾਤਾਂ ਅਹਰਨ ਪਾਯਾ ਖਾਕ ਲਪੇਟਿਆ|
    block |ਘੱਤ ਕੋਲੇ ਕਊ ਘੜਾਇਆ ਲੰਬਾਂ ਛੁੱਟੀਆਂ|
    block |ਉਹਨੂੰ ਸ਼ੱਕਰ ਸਾਣ ਚੜ੍ਹਾਇਆ ਵਾਢਾਂ ਦਿੱਤੀਆਂ|
    block |ਘੜ ਮੁੰਨਾ ਹੱਥ ਵਧਾਇਆ ਸ਼ਕਲ ਕਟਾਰ ਦੀ|
    block |ਉਹਨੂੰ ਛੜ ਦੇ ਨਾਲ ਜੜਾਯਾ ਸੁੱਤਾ ਜਾਗਿਆ|
    block |ਜਿਉਂ ਸਾਵਣ ਫਨੀਅਰ ਆਯਾ ਡੰਗ ਉਲੇਰ ਕੇ|
    block |ਤਰਗਸ਼ ਤੂੰਨੇ ਲਾਇਆ ਮੋਢੇ ਛੋਹ ਗਿਆ|
    block |ਪਰ ਮੁਜ਼ੱਫਰ ਰੱਬ ਬਚਾਇਆ ਗੜੇ ਤੂਫਾਨ ਥੀਂ ॥|
  block |ਸ਼ਾਹ ਤਵਾਚਾ ਦਾ ਮਰਨਾ|
    block |ਮੁਜ਼ੱਫਰ ਘੋੜਾ ਛੇੜਿਆ ਮੁੜ ਦੂਜੀ ਵਾਰੀ|
    block |ਓਸ ਧੂਹ ਮਿਆਨੋਂ ਕਢੀਆ ਮੁਲ ਬੇਸ਼ੁਮਾਰੀ|
    block |ਉਹਦੀ ਵਾਢ ਵਾ ਨਾਲੋਂ ਪਤਲੀ ਉਸਤਾਦ ਸਵਾਰੀ|
    block |ਓਹ ਅੜੇ ਨ ਜਿਰ੍ਹਾ ਤੇ ਬਖਤਰਾਂ ਰਤ ਪੀਵਣਹਾਰੀ|
    block |ਓਹ ਸ਼ਾਹ ਤਵਾਚੇ ਨੂੰ ਛੰਡੀਆ ਸਿਰ ਲਗੀ ਕਾਰੀ|
    block |ਓਸ ਜੁਦਾ ਕੀਤੀ ਵਢ ਖੋਪਰੀ ਸਣੇ ਮਗਜ਼ ਉਤਾਰੀ|
    block |ਜਿਵੇਂ ਹਾਂਡੀ ਟੁੱਟੀ ਖੀਰ ਦੀ ਡਿਗ ਹੱਥੋਂ ਭਾਰੀ|
    block |ਜਿਵੇਂ ਮਟਕੀ ਭੰਨੀ ਗੁੱਜਰੀ ਚਾ ਦਹੀਂ ਖਿਲਾਰੀ|
    block |ਦੋਵੇਂ ਦੀਵੇ ਵਿਸਵੇਂ ਸੌਂਹ ਪਈ ਗੁਬਾਰੀ|
    block |ਮਾਰ ਲਿਆ ਮੁਜ਼ੱਫਰ ਖਾਂ ਉਮਰਾ ਰਣ ਹਫ਼ਤਹਜ਼ਾਰੀ ॥|
  block |ਸ਼ਾਹ ਗੱਜ਼ਾਲੀ ਦਾ ਮੁਜ਼ੱਫਰ ਨੂੰ ਮਾਰਨਾ|
    block |ਆਇਆ ਸ਼ਾਹ ਗੱਜ਼ਾਲੀ ਦਸਤ ਕਮਾਨ ਲੈ|
    block |ਉਸ ਕਾਨੀ ਪਕੜ ਸੰਭਾਲੀ ਕਢੀ ਤਰਗਸ਼ੋਂ|
    block |ਉਸ ਚਿੱਲੇ ਘੱਤ ਜਵਾਲੀ ਪੁਰ ਕਰ ਛਡੀਆ|
    block |ਜਿਵੇਂ ਖਾਧੀ ਗਿਰਝ ਭਵਾਲੀ ਟੁੱਟੀ ਮਾਰ ਤੇ|
    block |ਉਹ ਲੋਹੂ ਦੀ ਹੰਜਾਲੀ ਭੁੱਖੀ ਭੂਤਨੀ|
    block |ਫਲ ਦੇਂਦੀ ਸੁਰਖ ਵਿਖਾਲੀ ਕਿੱਤ ਨਿਹਾਯਤੇ|
    block |ਜਿਉਂ ਦਿਹੁੰ ਚੜ੍ਹਦੇ ਪਹਿਲੀ ਲਾਲੀ ਸੂਹੇ ਰੰਗ ਦੀ|
    block |ਮੁਜ਼ੱਫਰ ਆਸਣੋਂ ਖਾਲੀ ਝੜਿਆ ਘੋੜਿਓਂ|
    block |ਜਿਵੇਂ ਮੱਛ ਪਿਆ ਵਿਚ ਜਾਲੀ ਤੜਫੇ ਸੂਰਮਾ|
    block |ਕਰਕੇ ਨਿਮਕ ਹਲਾਲੀ ਗਿਆ ਚੁਗੱਤਿੱਆਂ|
    block |ਪਰ ਰਸਮ ਸ਼ਹੀਦਾਂ ਵਾਲੀ ਖੜਾ ਬਹਿਸ਼ਤ ਵਿਚ ॥|
  block |ਆਕਿਲ ਹੱਥੋਂ ਸ਼ਾਹ ਗ਼ਿਜ਼ਾਲੀ ਦਾ ਮਰਨਾ|
    block |ਆਕਿਲ ਤੁਬਕ ਵਜੁੱਤਿਆ ਭਰ ਵਜਨ ਸੰਭਾਲੀ|
    block |ਉਹਨੂੰ ਡਾਂਢ ਅਲੰਬੇ ਆਤਸ਼ੋਂ ਭੁੱਖ ਭੱਤੇ ਜਾਲੀ|
    block |ਉਹਦਾ ਕੜਕ ਪਿਆਲਾ ਉੱਠਿਆ ਭੰਨ ਗਈ ਹੈ ਨਾਲੀ|
    block |ਉਸ ਦੂਰੋਂ ਡਿਠਾ ਆਂਵਦਾ ਫਿਰ ਸ਼ਾਹ ਗ਼ਿਜ਼ਾਲੀ|
    block |ਓਸ ਲਗਦੀ ਬੱਬਰ ਬੋਲਿਆ ਜਿਵੇਂ ਖੋੜੀ ਥਾਲੀ|
    block |ਜਿਵੇਂ ਲਾਟੂ ਟੁਟਾ ਡੋਰ ਤੋਂ ਖਾ ਗਿਰਦ ਭੰਵਾਲੀ|
    block |ਅੱਗ ਥੋੜ੍ਹੀ ਥੋੜ੍ਹੀ ਸੁਲਗਦੀ ਫਿਰ ਆਕਲ ਬਾਲੀ|
    block |ਪਰ ਖਾਨ ਦੌਰਾਂ ਦਾ ਨਿਮਕ ਸੀ ਕਰ ਗਿਆ ਹਲਾਲੀ ॥|
  block |ਅਜ਼ੀਜ਼ ਖਾਂ ਕੰਧਾਰੀ ਤੇ ਆਕਿਲ ਦਾ ਯੁੱਧ|
    block |ਫੇਰ ਆਇਆ ਤੁਰਾ ਨਚਾਂਦਾ ਅਜ਼ੀਜ਼ ਖਾਂ ਕੰਧਾਰੀ|
    block |ਉਸ ਰੱਖ ਕਵਾਇਦ ਸੱਜਿਓਂ ਬਰਛੀ ਪੁਰਕਾਰੀ|
    block |ਉਸ ਕਰਕੇ ਸਿੱਧੀ ਸਾਹਮਣੀ ਆਕਲ ਨੂੰ ਮਾਰੀ|
    block |ਉਹ ਬਰਛੀ ਘੁੱਥੀ ਆਕਲੋਂ ਬਣ ਗਈ ਤਤਾਰੀ|
    block |ਜਿਉਂ ਜੋਸ਼ ਰਕਾਬਾਂ ਦੇ ਛਡਿਆ ਚਾ ਬਾਜ ਸ਼ਿਕਾਰੀ|
    block |ਸ਼ਿਕਾਰਾ ਘੁਥਾ ਸਤੂਨਿਓਂ ਬੰਨ੍ਹ ਗਿਆ ਉਡਾਰੀ|
    block |ਜਿਉਂ ਖਿਡਾਰੀ ਰਖੀਆਂ ਕਰ ਛੱਕੇ ਸਾਰੀ|
    block |ਪਾਸਾ ਪਵੇ ਨਾ ਦਾਅ ਦਾ ਕੀ ਕਰੇ ਖਿਡਾਰੀ|
    block |ਜਦੋਂ ਬਾਰਾਂ ਮੰਗੇ ਤੇ ਤ੍ਰੈ ਪਏ ਫੇਰ ਅਕਸਰ ਹਾਰੀ|
    block |ਪਰ ਅਕਾਲ ਤੁਬਕ ਵਜੁੱਤਿਆ ਮੁੜ ਦੂਜੀ ਵਾਰੀ ॥|
  block |ਅਜ਼ੀਜ਼ ਖਾਂ ਕੰਧਾਰੀ ਦਾ ਆਕਿਲ ਹੱਥੋਂ ਮਰਨਾ|
    block |ਆਕਲ ਤੁਬਕ ਵਜੁੱਤਿਆ ਕਹੋ ਕੇਹੀ ਆਹੀ|
    block |ਉਹ ਦਾਰੂ ਦੀ ਖਾਧੀ ਇਕ ਲੱਪ ਗੋਲੀ ਸਰਸਾਹੀ|
    block |ਉਹਦਾ ਕੜਕ ਪਿਆਲਾ ਉਠਿਆ ਵਿਚ ਗੜਾ ਇਲਾਹੀ|
    block |ਓਸ ਅਜ਼ੀਜ਼ ਖਾਂ ਕੰਧਾਰੀ ਨੂੰ ਮਾਰਿਆ ਪੀ ਰੱਤ ਮਿਸਾਹੀ|
    block |ਡਿੱਗਾ ਉਹ ਪਲੰਘ ਤੋਂ ਪੀ ਕੈਫ਼ ਮਨਾਹੀ|
    block |ਸੂਰੇ ਆਸਣ ਛਡਿਆ ਜਿੰਦ ਹੋਈਓ ਸੂ ਰਾਹੀ|
    block |ਪਰ ਹਫ਼ਤ ਹਜ਼ਾਰੀ ਸੂਰਮਾ ਮਾਰ ਗਿਆ ਸਿਪਾਹੀ ॥|
  block |ਬਦਰ ਬੇਗ਼ ਹੱਥੋਂ ਆਕਿਲ ਦੀ ਮੌਤ|
    block |ਆਇਆ ਇਕ ਮਰਵਾਣੀਂ ਨਾਂ ਸੂ ਬਦਰ ਬੇਗ਼|
    block |ਓਹ ਕਢਣਹਾਰਾ ਜਾਣੀਂ ਵਾਂਗਰ ਰਾਸ਼ਕਾਂ|
    block |ਓਸ ਧੂਹ ਲਈ ਕਰਵਾਨੀ ਸੁਧੇ ਸਾਰ ਦੀ|
    block |ਓਸ ਕਰਕੇ ਫ਼ਿਕਰ ਇਨਸਾਨੀ ਆਕਲ ਨੂੰ ਛੰਡਿਆ|
    block |ਉਸ ਪਲ ਵਿਚ ਕੀਤਾ ਫ਼ਾਨੀ ਏਸ ਜਹਾਨ ਤੋਂ|
    block |ਜਿਉਂ ਟੁੱਟੀ ਰੱਸੀ ਕਾਰਵਾਨੀ ਲੋਥਾਂ ਢੱਠੀਆਂ|
    block |ਜਿਵੇਂ ਤਖ਼ਤੇ ਚੀਰਨ ਸਾਨੀ ਸੁਟੇ ਤਾਕ ਤੇ|
    block |ਪਰ ਆਕਲ ਭੀ ਕੁਰਬਾਨੀ ਨਾਮ ਚੁਗੱਤਿਆਂ ॥|
  block |ਨੂਰ ਬੇਗ ਦਾ ਬਦਰ ਬੇਗ ਨੂੰ ਮਾਰਨਾ|
    block |ਆਇਆ ਮਿਰਜ਼ਾ ਨੂਰ ਬੇਗ ਇਕ ਮੁਗਲ ਈਰਾਨੀ|
    block |ਪਟੇ ਭੁਲੱਥੋ ਨੇਜ਼ਿਉਂ ਬਾਜ਼ ਜਿਰਮ ਕਮਾਨੀ|
    block |ਓਹ ਜਮਧਰ ਛੁਰੀ ਕਟਾਰੀਓਂ ਰੋਸ਼ਨ ਮੈਦਾਨੀ|
    block |ਓਹ ਨਾਰ੍ਹੇ ਕਰਦਾ ਦਲਾਂ ਵਿਚ ਬਲ ਰੁਸਤਮ ਸਾਨੀ|
    block |ਕਰ ਸ਼ੇਰ ਕਲਾਚਾ ਪਗੜਿਅਸੁ ਬਦਰ ਬੇਗ ਮਰਵਾਣੀ|
    block |ਉਹਨੂੰ ਦੱਬ ਕੇ ਕੱਠੋ ਸੂ ਲੱਤ ਹੇਠ ਕਹੁ ਕਿਤ ਨਿਸ਼ਾਨੀ|
    block |ਉਹ ਤੌਬਾ ਕਰੇ ਹਜ਼ਾਰ ਵਾਰ ਪੁਕਾਰ ਜ਼ਬਾਨੀ|
    block |ਜਿਉਂ ਦਿੱਤਾ ਹਜ਼ਰਤ ਇਬਰਾਹੀਮ ਨੇ ਦੁੰਬਾ ਕੁਰਬਾਨੀ ॥|
  block |ਅਫ਼ਜ਼ਲ ਕੁਲੀ ਦਾ ਨੂਰ ਬੇਗ ਨਾਲ ਘਮਸਾਣ ਦਾ ਜੰਗ|
    block |ਅਫ਼ਜ਼ਲ ਕੁਲੀ ਮੈਦਾਨ ਵਿਚ ਦੋਵੇਂ ਮੁੱਛ ਸਵਾਰੇ|
    block |ਉਹ ਛੇੜ ਅਰਾਕੀ ਪਲਕਿਆ ਕਰਦਾ ਲਲਕਾਰੇ|
    block |ਉਹ ਸਜਿਓ ਮਿਰਜ਼ੇ ਨੂਰ ਬੇਗ ਨੂੰ ਆਣ ਪੁਕਾਰੇ|
    block |ਖਾ ਗੁੱਸਾ ਪਰਤਿਆ ਨੂਰ ਬੇਗ ਦਿਲ ਫਿਰੀ ਕਰਾਰੇ|
    block |ਜਿਉਂ ਵਿਧਿਆ ਹੋਇਆ ਮਾਰ ਤੇ ਤੜ ਸ਼ੇਰ ਚਾ ਮਾਰੇ|
    block |ਓਹ ਜੁੱਟ ਪਏ ਦੋ ਸੂਰਮੇ ਰਣ ਘਾਘੇਹਾਰੇ|
    block |ਜਿਉਂ ਕਰ ਉਤੇ ਆਹਰਣੇ ਤਾ ਧਰੇ ਲੁਹਾਰੇ|
    block |ਉਹ ਮਾਰਨ ਸੱਟ ਵਦਾਣ ਵਾਂਗ ਹੋ ਪੱਬਾਂ ਭਾਰੇ|
    block |ਕਰ ਝੜ ਕੜਕ ਕੜਾਕ ਕੜਕ ਢਾਲੀਂ ਬਲਖਾਰੇ|
    block |ਹਥੇ ਰਹੀਆਂ ਗੱਡੀਆਂ ਉਡ ਗਏ ਕਨਾਰੇ|
    block |ਫੁੱਲ ਢਾਲਾਂ ਦੇ ਝੜ ਪਏ ਕਹੁ ਕਿਤ ਕਨਾਰੇ|
    block |ਜਿਉਂ ਆਤਸ਼ਬਾਜ਼ਾਂ ਫੂਕਿਆ ਫੁਲਝੜੀ ਅਨਾਰੇ|
    block |ਓਹ ਚੱਪਾ ਚਲ ਨਹੀਂ ਜਾਣਦੇ ਹੈਣ ਵਡੇ ਹੈਂਸਿਆਰੇ|
    block |ਪਰ ਵੇਖ ਰਜ਼ਾ ਖ਼ੁਦਾ ਦੀ ਕੌਣ ਜਿੱਤੇ ਹਾਰੇ ॥|
  block
    block |ਖ਼ਾਨ ਦੌਰਾਂ ਦੀ ਅਸਵਾਰੀ ਆਹੀ ਲੁੱਝ ਤੇ|
    block |ਬਲਖ਼ ਇਰਾਕ ਬੁਖ਼ਾਰੀ ਤੁਰੇ ਵਲਾਇਤੀ|
    block |ਅਰਬੀ ਤੇ ਕੰਧਾਰੀ ਫਿਰੇ ਮੈਦਾਨ ਵਿਚ|
    block |ਲੈ ਜਮਧਰ ਛੁਰੀ ਕਟਾਰੀ ਡਹੇ ਕਸੂਰੀਏ|
    block |ਤੇ ਵਸੇ ਛੱਜੀਂ ਖਾਰੀਂ ਲੋਹਾ ਮੀਂਹ ਵਾਂਙ|
    block |ਤੰਗ ਲਹੂ ਦੇ ਤਾਰੀ ਮੋੜਿਆ ਹਨਫ਼ੀਏ|
    block |ਪਰ ਬਾਜ਼ੀ ਆਹੀ ਹਾਰੀ ਨਾਜ਼ਰ ਸ਼ਾਹ ਨੇ ॥|
  block
    block |ਮਨਸੂਰ ਅਲੀ ਤੇ ਕਮਰਦੀਨ ਬਹਿ ਪਛੋਤਾਂਦੇ|
    block |ਤੇ ਸੇਈ ਗਾਉਣ ਸੋਹਿਲੇ ਵਿਵਾਹ ਜਿਨ੍ਹਾਂ ਦੇ|
    block |ਭਲਕੇ ਜਿਉਂ ਲੱਗਣ ਏਤ ਫ਼ਿਕਰ ਇਹ ਫ਼ਿਕਰ ਅਸਾਂ ਦੇ|
    block |ਪਰ ਇਹ ਗੱਲ ਨਾਹੀਂ ਮੁਕਦੀ ਜਿਚਰ ਜੀਉਂਦੇ ਜਾਂਦੇ ॥|
  block
    block |ਦੋਹੀਂ ਦਲੀਂ ਮੁਕਾਬਲਾ ਦਮਾਮਾ ਵਾਹਿਆ|
    block |ਤੋਫਾਂ ਕੜਕਣ ਬੱਦਲੀਆਂ ਘੁੜਨਾਲ ਵਜਾਇਆ|
    block |ਸ਼ਦਾਦ ਖਾ ਹਾਥੀ ਪੇਲਿਆ ਚੀਰ ਲਸ਼ਕਰ ਆਇਆ|
    block |ਪਰ ਸਿਰ ਹਾਥੀ ਦੇ ਨੇਜ਼ਾ ਕੜਕ ਬੇਗ ਚਲਾਇਆ|
    block |ਮੀਰ ਸੈਦ ਗੁੱਲੂ ਓਸ ਥਾਂ ਆਨ ਤੁਰਾ ਧਸਾਇਆ|
    block |ਓਸ ਝਲਿਆ ਆਨ ਕੜਕ ਬੇਗ ਨੂੰ ਤੋਲ ਬਰਛਾ ਲਾਇਆ|
    block |ਮਾਰ ਬਰਛਾ ਬੇਗ ਕੜਕ ਨੂੰ ਭੰਨ ਜ਼ਿਕਰ ਚਿੰਘਾਇਆ|
    block |ਮੁਰਗ ਜਿਵੇਂ ਕਬਾਬੀਆਂ ਚਾ ਸੀਖੀਂ ਲਾਇਆ|
    block |ਜਿਉਂ ਹਜ਼ਰਤ ਮੁਹੰਮਦ ਹਨਫੀਏ ਯਜ਼ੀਦ ਕੁਹਾਇਆ|
    block |ਜਿਉਂ ਹਜ਼ਰਤ ਮੂਸਾ ਪਗੜ ਕੇ ਫ਼ਿਰਊਨ ਡੁਬਾਇਆ|
    block |ਓਸ ਸਯਦ ਹੋਰ ਭੀ ਕਿਤਨੇ ਕੁ ਮਾਰਿਓ ਸੂ ਆਪ ਮੂਲ ਨਾ ਆਯਾ ॥|
  block |ਖ਼ਾਨ ਦੌਰਾਂ ਦੀ ਬਹਾਦਰੀ ਤੇ ਮੌਤ|
    block |ਦੋਹੀਂ ਦਲੀਂ ਮੁਕਾਬਲੇ ਦਮਾਮਾ ਕੜਿਆ|
    block |ਖ਼ਾਨ ਦੌਰਾਂ ਘੋੜਾ ਛੇੜਿਆ ਝਾਗ ਲਸ਼ਕਰ ਵੜਿਆ|
    block |ਤੇ ਖੰਡਾ ਧਰੂ ਮਿਆਨ ਤੋਂ ਹੱਥ ਸੱਜੇ ਫੜਿਆ|
    block |ਉਸ ਗਰਮੀ ਖਾਧੀ ਅਹਿਰਨੋਂ ਰੱਤ ਮੰਗੇ ਸੜਿਆ|
    block |ਅੱਗੇ ਆਹਾ ਨਾਜ਼ਰ ਸ਼ਾਹ ਲੋਹ ਬਖ਼ਤਰ ਜੜਿਆ|
    block |ਉਸ ਸੱਤ ਸਿਰੋਸਿਰ ਮਾਰੀਆਂ ਨ ਰਹਿੰਦਾ ਅੜਿਆ|
    block |ਲੋਹੇ ਨੂੰ ਲੋਹੇ ਝੱਲਿਆ ਫੱਟ ਕਰੇ ਨ ਸੜਿਆ|
    block |ਜਿਉਂ ਤਿੱਤਰ ਮੂੰਹ ਬਾਜ ਦੇ ਵਿਚ ਚੁੰਗਲ ਅੜਿਆ|
    block |ਘੁਰ ਪਲੰਘ ਚੀਤਾ ਨਿਹੰਗ ਦੇ ਮੂੰਹ ਅੰਦਰ ਫੜਿਆ|
    block |ਪਰ ਵਾਹ ਹਯਾਤੀ ਸ਼ਾਹ ਦੀ ਸ਼ੁਕਰਾਨਾ ਪੜ੍ਹਿਆ|
    block |ਖ਼ਲਕਤ ਆਖੇ ਵਾਹ ਵਾਹ ਖ਼ਾਨ ਦੌਰਾਂ ਲੜਿਆ ॥|
  block
    block |ਨਾਦਰ ਤੁਬਕ ਵਜੁੱਤੀਆ ਸਾਰ ਦਾਨੇ ਘੜੀ ਫ਼ਿਰੰਗ ਦੀ|
    block |ਉਹਦੀ ਮਾਂ ਕਲ ਤੇ ਪਿਉ ਨਾਰਦ ਓਹ ਸਕੀ ਹੈ ਭੈਣ ਭੁਜੰਗ ਦੀ|
    block |ਉਹ ਅੜੇ ਨ ਜ਼ਿਰਿਆਂ ਬਖਤਰਾਂ ਰਤ ਪੀਂਦੀ ਮੂਲ ਨ ਸੰਗਦੀ|
    block |ਉਸ ਧਰ ਤਲੀ ਤੇ ਛਡੀਆ ਛੋੜ ਪਿੱਠ ਦਈਆ ਤੁਰੰਜ ਦੀ|
    block |ਨਜ਼ਾਬਤ ਗੱਲਾਂ ਅਗਲੀਆਂ ਵਡੀ ਗੋਟ ਮਾਰੀ ਸ਼ਤਰੰਜ ਦੀ ॥|
  block |ਨਾਦਰ ਸ਼ਾਹ ਦੀ ਜਿੱਤ|
    block |ਨਾਜ਼ਰ ਸ਼ਾਹ ਵਾਜੇ ਫ਼ਤਹ ਦੇ ਸ਼ਾਦਿਆਨੇ ਵਾਹੇ|
    block |ਮਨਸੂਰ ਅਲੀ ਤੇ ਕਮਰ ਦੀਨ ਸ਼ੱਰਰੇ ਛਡਿਆਹੇ|
    block |ਤੁਬਕਾਂ ਤੋਪਾਂ ਰਹਿਕਲੇ ਦੱਬ ਪਾਸੇ ਲਾਏ|
    block |ਬੁਰਜ ਬਾਜ਼ੀ ਸ਼ਤ੍ਰੰਜ ਦੀ ਮਾਰ ਰੁੱਕ ਉਡਾਏ|
    block |ਪਰ ਧਰੋਹੀ ਨਾਜ਼ਰ ਸ਼ਾਹ ਦੀ ਹਿੰਦ ਸਾਰੀ ਪਾਏ ॥|
