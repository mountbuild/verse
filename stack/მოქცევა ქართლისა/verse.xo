block |მოქცევა ქართლისა|
  block
    block |გზნა გულსა მისსა სიყუარული|
    block |ქრისტესი და წარავლინა მთი|
    block |ერთი მოყვანებად ებისკოპ|
    block |სთა და ანტიოქისთა|
    block |და ჰრომისთა და ალექსანდრისათა|
    block |და ნათელიღო მან და დედამან მისმან|
    block |პალატბანაკითრთ მათით|
  block
    block |ხოლო ამით ჟამითგან მეათესა წელსა|
    block |წარვიდა ელენე დედოფალი იერუსალჱმდ|
    block |მოძიებად ჯუართა და მეათხუთმეტესა|
    block |წელსა ივლტოდა დედაკაცი|
    block |ვინმე მეფეთაგანი ავადაგი რომლისა|
    block |სახელი რიფსიმე რომლისა|
    block |მიზეზისათჳს რ̃ისმე დედამძუძითურთ|
  block
    block |და მის თანა იყო ტყუჱ ერთი დედაკაცი|
    block |მოშიში ღმრთისაჲ შუჱნიერი და|
    block |ქმნულკეთილი ჰგავს შვილსა მთავართასა|
    block |და სახელი მისი ნინო რომლისა|
    block |საქმე გამოეძია ელენე დედოფალსა|
    block |და თჳთ მოევლო გზაჲ თჳსი და ექმნ‹ნ›ეს|
    block |კურნებანი მრავალნი ძალითა ქრისტესითა|
    block |და მოწევნილ იყო საბერძნეთად|
    block |და მოძღ‹უ›რიდა მთავარსა მას|
    block |რიფსიმეს|
  block
    block |ვითარცა წარმოივლტოდა თანა რიფსიმეს‹ა›|
    block |გაიანე და ნინო და სხუანი|
    block |იგი მათ თანა და გამოვიდეს არეთა|
    block |სომხითის‹ა›თა საყოფელთა თრდატ მეფის‹ა›თა|
    block |და იგინი იმარტჳლნეს მუნ|
    block |თრდატ მეფისაგან ორმეოცდა ცხრაჲ|
    block |სული|
  block
    block |4 ხოლო ნინო დარჩა განგებითა|
    block |ღმრთისაჲთა და წარმოემართა მთა‹თა›|
    block |კერძო ჩრდილო‹ჲ›სათა და მოვიდა|
    block |მდინარესა ზედა მტკუარსა და მოჰყვა|
    block |‹ნაპირსა› მდინარისასა და მოიწია მცხეთად|
    block |ქალაქსა ‹დიდსა› მეფეთა საჯდომელსა|
    block |და იყო ‹სამ წელ ეგრეთ› ილოცვიდა|
    block |ფარულად ღმრთისა მიერ|
    block |ადგილსა ერთსა მაყულითა შებურვილსა|
  block
    block |და შექმნა ნასხლევისა ჯუარი და|
    block |აღმართა იგი მუნ და ილოცვიდა|
  block
    block |და მეოთხესა წელსა იწყო ქადაგებაჲ|
    block |და ხარებაჲ ქრისტეს ღმრთისა სჯულისა|
    block |და თქუა რამეთუ ვპოვე ცთომასა|
    block |შინა ფრიადსა ჩრდილოჲსა ქუეყანაჲ|
    block |და მეექუსესა წელსა არწმუნა|
    block |ნანა დედოფალსა ცოლსა მეფისასა|
    block |სენსა შინა მისსა და მეშჳდესა წელსა|
    block |არწმუნა მირიან მეფესა სასწაულითა|
    block |ქრისტესმიერითა და მსწრაფლ|
    block |აღაშენა ეკლესიაჲ ქუჱმო სამოთხესა|
    block |შინა ძელისა და სუეტი იგი|
    block |პატიოსანი რომელი თჳთ აღემართა|
  block
    block |და აღაშენეს ეკლესიაჲ და წარავლინნა|
    block |მეფემან მოციქულნი და წიგნი ნინოსი|
    block |საბერძნეთად მეფისა კოსტანტინესსა|
    block |თხოვად მღდელთა ხოლო|
    block |მოციქულნი იგი მსწრაფლ მიიწივნეს|
    block |წინაშე მეფისა|
  block
    block |და ვითარცა იხილნა იგინი მეფემან|
    block |მოწლედ მოიკითხნა და ამბორს უყო|
    block |ღიმილით და უჩუენეს წიგნი მეფისა და|
    block |ნინოსი ხოლო ვითარცა ცნეს მიზეზი|
    block |მისლვისა მათისა განიხრეს სიხრულითა|
    block |დიდითა და აღდგეს მსწრაფლ|
    block |საყდრისაგნ მათისა მეფე კოსტანტინე|
    block |და ელენე დედოფალი და პირდადებით|
    block |თაყანისცეს მეუფებასა ქრისტესსა|
    block |და კუალად აემართნეს ზე და აღიპყრნეს|
    block |ჴელნი მათნი ცად მიმართ და|
    block |აღავსნეს თუალნი მათნი ცრემლითა|
    block |მჴურვალითა და ღაღადყვეს ‹ჴ›მითა|
    block |მაღლითა და თქუეს დიდებაჲ შენდა|
    block |ქრისტე ღმერთო რომელმან ესრეთ|
    block |სათნო იჩინე და ყოველთა ჴმაყვეს|
    block |ამენი|
  block
    block |მაშინ მეფემან კოსტანტინე თჳსითა|
    block |ჴელითა აღწერნა ებისტოლენი ფრიადითა|
    block |შესხმითა და მრავლითა გიხაროდენითა|
    block |შეამკო და მკჳდრად სასუფეველისა|
    block |თანაზიარად ძმად მისსა|
    block |სახელსდვა ეგრეთვე ელენე აღწერნა|
    block |ებისტოლენი ორნი ერთნი ნანა დედოფლისათჳს|
    block |და ერთნი ნინოსთჳს|
    block |წმიდისა და მანცა ეგრევე მრავლითა|
    block |შესხმითა და გიხაროდენითა და სანატრელ|
    block |უწოდა დედოფალსა ნანას|
    block |ხოლო ნეტარსა ნინოს ელენე სურვილით|
    block |უწოდა დედოფლად და თჳსსა|
    block |სწორად და სწორად წმიდათა მოციქულთა|
    block |და დაბეჭდნეს ებისტოლენი|
    block |იგი|
  block
    block |ხოლო მეფემან წარავლინნა ეპისკოპოსი|
    block |იოვანე და ორნი მღდელნი და|
    block |ერთი დიაკონი და ხატი მაცხოვრისა|
    block |და ძელი ცხორებისა და სხუაჲ წიგნები|
    block |ელენე დედოფლისა ნინოსთჳს|
    block |და წარვიდეს|
  block
    block |5 და ვითარცა მიიწინეს ნათელსიღეს|
    block |სახელსა ზედა წმიდისა სამებისსა|
    block |მირიან მეფემან და ნანა დედოფალმან|
    block |და ყოველმან პალატბანაკმნ|
    block |მათმან|
  block
    block |ითხოვეს ხე ებისკოპოსმან და ნინო რაჲთა შექმნან|
    block |ჯუარი და ძიება ყვეს ხუროთა და პოვეს ხე ერთი|
    block |მდგომარე ბორცსა ზედა კლდისასა რომელსა|
    block |ფურცელი მისი არაოდეს დასცჳოდა და სულჰამოჲ|
    block |იყო ხე იგი და შუენიერი ფრიად ვითარცა მადლითა|
    block |ქრისტე შემოსილი და ადგილი იგი ბორცჳ შეუვალი|
    block |იყო კლდისაგან და უთხრეს მეფესა და ეპისკოპოსსა ხოლო|
    block |მეფემან წარგზავნა ძე თჳსი რევ და მთავრ[]დიაკნი|
    block |იხილეს შუენიერად დგომაჲ ხისაჲ მის ხოლო|
    block |ფურცლოოდა ჟამთა არისათა და იტყოდა მთავარდიაკონი|
    block |იგი მუჴლსა დავითისსა ვითარმედ ესე|
    block |ხე არს დანერგული თანა წარსვლსა კლდისსა|
    block |ზეგარდამოთა ცუარითა მორწყული და ფურცელნი|
    block |მისნი არა დასცჳვენ უკუნისამდე|
  block
    block |და უბრძანა ხუროთა მოკუეთაჲ ხისაჲ მის და|
    block |შექმნეს სახე პატიოსნისა ჯუარისა ვითარცა ასწავა|
    block |მთავრდიაკონმან სამ გუამად შექმნნეს ხისა მის ტანისგან|
    block |სამნი ჯუარნი და აღმართნეს მცხეთას ( ვითარცა|
    block |სწერია მცირესა მას მოკლედ აღწერილსა მას წიგნსა|
    block |ქართლისა მოქცევისსა გრიგლი დიაკონისა მიერ აღწერილსა|
    block |და ერთი ჯუარი აღმართა მირიან მეფემან მთასა|
    block |ზედა მაღნარისსა რომელსა ჰქჳან თხოთისა და|
    block |ერთიგი მახლობელად პატიოსნისა ჯუარისავე|
  block
    block |6 და წარავლინნა მირიან მეფემან და ითხოვნა საბერძნეთით|
    block |ქვისა მთლელნი და კირით ხურონი და|
    block |მოსცნა მეფემან და წარმოვიდეს ერუშეთს და დადვეს|
    block |საძირკუელი ეკლესიისა და დაუტევეს ფერჴთა ფიცარნი|
    block |მაცხოვრისანი უფლისა ჩუენისა იესუ ქრისტესნი|
    block |და წარმოვიდეს მანგლისს და დადვეს საძირკუელი ეკლესიისა|
    block |და დაუტევნეს სამსჭუალნი და ესრეთ მოვიდეს|
    block |მცხეთად|
  block
    block |და იწყო მეფემან შენებად ქვითა ეკლესიასა გარეუბნისასა|
    block |და ვითარცა ცნა მეფემან რამეთუ დადვეს|
    block |საძირკუელი პირველ ერუშეთს და მანგლისსა და დაუტივნეს|
    block |მუნ სასურვლნი იგი ფიცრნი და სამსჭუალნი|
    block |აღივსო ურვითა და დააყენა საქმე მოსწრაფებისა|
    block |ვიდრე არა ისწვა მთავარ ებისკოპოსისაგნ|
    block |ვითარმედ შენ თანა არს ამს ქალაქსა შინა სამოსლი|
    block |ქრისტესი ყოლად ზეგარდმო ქსოვილი რომელი|
    block |ჯუარის მცუმელთა მათ განიყვეს და კუართი იგი|
    block |ამათ იხუედრეს ჩრდილოსა ამს ქალაქსა შინა დაფარეს|
    block |და აწ შვილნი მათნი არიან ვინ უწყის თუ|
    block |ადგილიცა იცოდენ ხოლო ჟამი მისი მერმე არს ოდეს|
    block |გამოჩნდეს დიდებით ქუეყანასა ზედა ეგრთვე ხალენი|
    block |ელიასი აქვე დამარხულ არს|
  block
    block |და აღივსო სიხარულითა მეფე და მყის მოხადნ‹ა›|
    block |ყოველთა ჰურიათა და ჰკითხა თუ ნამდჳლვე და|
    block |მათ აუარეს მართლი და არა უარყვს და თქუეს|
    block |ვითარმედ აქეთ წარვიდეს ელიოზ მცხეთლი და|
    block |ლონგინოზ კანისელი და თალენავ და მისაელ და კუართისა|
    block |მის თქუეს წილით ხუედრებაჲ ამათი ხოლო|
    block |ადგილი იგი უარყვეს მაშინ განმხიარლდა მირიან|
    block |მეფე რაჟამს ეუწყა ვითარმედ პირველ მოწევნლ|
    block |იყო კუართი იგი ქრისტესი იერუსალჱმით მცხეთად მადლობდა|
    block |ღმერთსა და იტყოდა კურთხეულ ხარ შენ|
    block |უფალო იესუ ქრისტე ძეო ღმრთისა ცხოველისაო რამეთუ|
    block |შენ პირველვე გენება ჴსნაჲ ჩუენი|
    block |ეშმაკისაგან და ადგილისა მისგან|
    block |ბნლისა ოდესიგი სამოსლი შენი|
    block |წარმოეც ებრაელთა ამათ წმიდით|
    block |ქალაქით იერუსალჱმით უცხოთა ამათ|
    block |ნათესვთა ქალაქად რამეთუ ჯუარცუმასა|
    block |შენსა ამას ქალაქსა მამანი|
    block |ჩუენნი მეფობდეს|
  block
    block |7 და ამას ზედა დიდად გულსმოდგინე|
    block |იქმნა მეფე და წარემართა|
    block |ქრისტეანობასა ზედა უქცეველად ნებითა|
    block |ღმრთისაჲთა ყოვლით საბრძანებელით|
    block |მისით მაშინ სანატრელმან მან|
    block |დედოფლმნ ნანა თქუა კურთხეულ|
    block |არს ღმერთი და მამაჲ უფლისა ჩენისა|
    block |იესუ ქრისტესი რომელმან მოავლინა|
    block |სიტყუაჲ წმიდაჲ მისი ზეცით|
    block |მადლით თჳთ ძლიერისგან საყდრისა|
    block |ქუეყანასა ზედა ჴორცითა იშვა|
    block |თესლისაგან დავითისა და ქალწულისგან|
    block |მარიამის წმიდისა და უბიწოსა|
    block |რომელი სათნო ეყო მას ამით მიზეზითა|
    block |ცხორებაჲ ჩუენი შექმნა და|
    block |ყოველი ცასა ქუეშე მყოფი განანათლა|
    block |და უმეტეს მისსა მიმართ მორწმუნენი|
    block |აცხოვნნა რამეთუ იშვა კაცი და|
    block |პატივეცა ვითარცა ღმერთ არს და|
    block |ნათელიღო ვითარცა მსახურმამ სჯულისამან|
    block |წყლისა და მიწისაგან ხოლო|
    block |მმით და სულით წმიდით ზეგარდამო|
    block |იწამა და იდიდა ჯუარსეცუა|
    block |დაეფლა და აღდგა და აღჴდა მასვე|
    block |სიმაღლესა მამისა თანა და კუალად|
    block |მომავალ არს დიდებითა საშინელითა|
    block |რომელსა შუენის გალობაჲ ამენითა|
  block
    block |და ვითარცა ესე თქუა დედოფალმან|
    block |წარვიდა და უკნა ჰყვებოდა სანატრელსა|
    block |ნინოს და წარიყვანეს მათ თანა|
    block |მთავარ ეპისკოპოსი და მღდელნი|
    block |და ერისთავი და წარვიდეს და დადგეს|
    block |წობენს და მოუწოდეს მთიელთა|
    block |ყოველთა ჭართალელფხოელთა|
    block |წალკასნელთა და შემოკრიბა ერი|
    block |ურიცხჳ მაშინ აღდგა წმიდაჲ და სანატრელი|
    block |და განმანათლებლი ნეტარი|
    block |ნინო დედაჲ ჩუენი აღიპყრნა ჴელნი|
    block |ღმრთისა მიერ და მოუწოდა შემწედ|
    block |წმიდასა ღმრთის მშობელსა და|
    block |კუალად განირთხა ჴელი ერისა მიმართ|
    block |და უქადაგა სარწმუნოებაჲ ძისა|
    block |ღმრთისა‹ჲ› ხოლო მათ პირუტყუსახეთა|
    block |ვითარცა ესმა ქადაგებაჲ უცხოდ|
    block |განუყარნეს თავნი და პირნი გარემიიქცვნეს|
    block |და იღრჭენდეს კბილთა|
    block |მათთა წმიდისა ნინოჲსთჳს ხოლო ეშინოდა|
    block |დედოფლისაგან ხოლო ნინო|
    block |უბრძანა ერისთავსა რაჲთა წარმართოს|
    block |მცირედ მახჳლი მათ ზედა და ვითარცა|
    block |შებმა უყვეს შიშით მისცნეს თავნი|
    block |მათნი ნათლისღებასა და დალეწნეს|
    block |კერპნი მათნი და წარვიდეს ერწოდ|
    block |და დადგეს ედომს დაბასა ჟალეთს|
    block |და ნათელსცა ერწოთიანელთა ხოლო|
    block |ყუარელთა რაჲ ესმა ესე შეშინდეს|
    block |და თოშეთს გარდაკრბეს რომელნი|
    block |კუალად მოიყვანნა მონათლნა და|
    block |ნინო კუალად წარვიდა კახეთად დადგა|
    block |კაწარეთს და მონათლნა კაოხნი|
    block |და სუჯნი ერითურთ მათით|
  block
    block |და კუალად გარდვიდა დიდად კახეთად|
    block |დადგა სანატრელი იგი ქველ|
    block |დაბას და მოიყვნნა კახნი მთავარნი|
    block |ამათვე მეფეთა ნათესავნი და ნათელსცა|
    block |და განიშორა ნათლვაჲ მათი|
  block
    block |8 ხოლო მას ჟამსა ვინათგან|
    block |დასნეულდა და წარემართა და მიიწია|
    block |კოხეთად დაბას რომელსა ეწოდების|
    block |ბოდისი და ვერღრა უძლო|
    block |სლვად და ესმა ესე მეფესა და ფრიად|
    block |შეწუხდეს და მსწრაფლ მოვიდეს უჟარმით|
    block |ქალაქით რევ ძე მეფისა და სალომე|
    block |ცოლი მისი და ასული მათი|
    block |ზედადადგეს მურნედ და მოვიდეს|
    block |მეფე და ნანა დედოფალი და იოვანე|
    block |მთავარ ეპისკოპოსი კითხვად და წარყვანებად|
    block |მცხეთად ხოლო მან არა|
    block |ინება არამედ შეჰვედრა იაკობ|
    block |მღდელი მეფესა და ეპისკოპოსსა რაჲთა|
    block |შემდგომად მისსა მან დაიყრას|
    block |საყდარი მცხეთისაჲ|
  block
    block |და მისცა წიგნი სალომეს ელენე დედოფლისა|
    block |რომელი მიუწერა ნინოს მოციქულობით|
    block |და მახრებლობით შემკობილი|
    block |და ძელი ცხორებისაჲ ნანა|
    block |დედოფალსა მიანიჭა და შეწირა ჟამი|
    block |მთავარებისკოპოსმან და აზიარა სანატრლი|
    block |ნინო განმაცხოველბლსა|
    block |სისხლსა და ჴორცსა ქრისტესსა და|
    block |წარიძღნა საგზლად საუკუნოდ და|
    block |შეჰვედრა სული თჳსი ჴელთა უფლისთა|
    block |და მიიძინა ძილი იგი სანატრელი|
    block |ქართლს მოსლვითგან მისით|
    block |ოც და მეთხუთმეტსა წელსა|
    block |და ქრისტეს ამაღლებითგნ სამს|
    block |ოც და ათურამეტსა წელსა დასაბამითგან|
    block |ხუთი ათას რვაას ოცდა მეათურამეტ‹ე›სა|
    block |წელსა ამთ ჟამთა ზე იქმნა|
    block |მიცვალებაჲ წმიდისა და სანატრელისა|
    block |ღირსისა დედის და განმანათლებლისა|
    block |ჩუენისა ნეტარისა ნინოსი|
  block
    block |მაშინ შეიძრნეს ორნივე ესე ქალაქნი|
    block |მცხეთაჲ და უჟარმოჲ და ერთობილი|
    block |ქართლი სიკუდილისა მისისათჳს|
    block |მოვიდეს და დაჰკრძალეს ძლევით შემოსლი|
    block |გუამი მისი ადგილსავე თჳსსა|
    block |ბოდს სოფელსა კუხეთისასა და|
    block |ვითარ შესაძლებელ არს თქუმად თუ|
    block |რაოდენთა ცრემლთა ანუ რაოდენთა|
    block |გოდებათა სალმობიერთა აღმოიტყოდეს|
    block |მეფე და დედოფალი|
  block
    block |ხოლო მე არა განეშორა საფლავსა|
    block |მისსა წმიდასა ვიდრე ბანაკითრთ|
    block |მისით ვიდრე შჳდ დღემდი|
    block |და იყო კრბაჲ დიდძალი რამეთუ|
    block |კურნებანი მრავალნი აღესრულებოდეს|
    block |მადლითა ქრისტესითა და ნეტარ|
    block |არიან რომელნი აღასრულებდენ ჴსენებასა|
    block |მისსა რამეთუ დიდსა მადლსა|
    block |ღირს იქმნებიან ხოლო მეშჳდესა|
    block |დღესა შეწირეს ჟამი საფლავსა ზედა|
    block |მის წმიდისასა|
  block
    block |9 და წარვიდა მეფე მირიან და|
    block |ყოველი ერი რამეთუ იქმოდეს ეკლესიასა|
    block |ზემოსა და განასრულეს მეოცესა|
    block |წელსა და მეოცდაერთესა წელსა|
    block |მოკდა მირიან მეფე დაემარხა საშუალსა|
    block |ეკლესიასა სუეტსა კერძოსა|
    block |მის სამხრითისასა ხოლო ჩრდილო‹ჲ›თ|
    block |კერძოსა მას სუეტსა შინა არს ნაწილი|
    block |სუეტისა მის ნათლისა ცხოვლისა|
    block |და მეორესა წელსა მოკუდა სანატრელი|
    block |ნანა დედოფალი|
  block
    block |10 დაჯდა მეფედ ბაკურ|
    block |ძე რევისი და მოკდა იოანეცა ეპისკოპოსი|
    block |და მის წილ დაჯდა მღდელი|
    block |რომელი ენება ნინოს მთავარ ეპისკოპოსდ|
  block
    block |და მესამესა წელსა აღმართებითგან|
    block |პატიოსნისა ჯუარისა შექმნა კუბოჲ|
    block |რევ მოკდა და დაემრხა ცოლითურთ|
    block |ქუემოსა ეკლესიასა და შემდგომად|
    block |მისსა ამან ბაკურ მეფემან ძემან|
    block |რევისმან დაიწყო წილკნისა ეკლესია|
    block |და განასრულა ოცდამეათერთმეტესა|
    block |წელსა მოკდა და დაეფლა ქუემოსავე|
    block |ეკლესიასა|
  block
    block |11 დაჯდა ძმაჲ მისი თრდატ|
    block |მაშინ მთვარეპისკპოსი იყო ნერსე|
    block |და მეფემან რუსთავისა რუჲ გამოიღო|
    block |და კახეთს ნეკრისა ეკლესიაჲ აღაშენა|
  block
    block |12 და მისსა ვარაზბკრ|
    block |და მის ზე სპარსნი შემოვიდეს|
    block |და მეფე ჴიდრად უკუჯდა|
  block
    block |მაშინ მოვიდა ხუარ სპრსთა მეფისა|
    block |პიტიახშები ტფილის და კალად|
    block |ციხედ და ქართლი მისსა ხარკსა შედგა|
    block |და სომხითი და სივნიეთი და გუასპურგანი|
    block |ხოლო ამის ზე აღაშენეს|
    block |აზნაურთა ეკლესიაჲ იგი წმიდისა მცხეთას|
    block |და მიათლეს დიდსა მას ეკლესიასა|
    block |სოფლებითურთ|
  block
    block |13 და მეფობდა ‹ ბაკურ ›|
    block |ძე თრდატისი მთვარ ებისკოპსი|
    block |იყო მაშინ ელია ამან აღაშენა ეკლესიაჲ|
    block |ბოლნისსა|
  block
    block |14 და მეექსე ფარსმან|
  block
    block |15 მეშჳდე მირდატ|
  block
    block |16 მერვე არჩილ და მთავარ ეპისკოპსი|
    block |იყო იონა და დაეცა ქუემოჲ|
    block |ეკლესიაჲ და იონა მიიცვალა და სუეტი|
    block |იგი ცხოვლი თანა წარმოიღო|
    block |და მისსა შემდგომად აზნაურთა აღაშენეს|
    block |სტეფანწმიდაჲ არაგუსა ზედა|
    block |მათ ჟამთა ოთხნი მთავარ ეპისკოპოსნი|
    block |გარდაიცვალნეს|
  block
    block |17 და მეცხრე მირდატ მთავარ|
    block |ებისკპსი იყო ბოლნოქონ და|
    block |ესევე იყო ერისთავდცა ბარაბ|
    block |პიტიახშისგნ|
  block
    block |18 შემდგომად მისსა მეფობდა|
    block |ვახტანგ გორგაალი და მთავარეპისკოპსი|
    block |იყო იოველ მაშინ წარიყვნეს|
    block |ვახტანგ სპარსთა და შემდგომად|
    block |რაოდენისამე ჟამისა მოიქცა და|
    block |მთავარ ებისკპსი იყო მიქაელ|
    block |ამან მიამთხჳა ფერჴი გორგოსლსა|
    block |რომლისათჳს მიზეზისათჳს და განაძო|
    block |ეკლესისაგან მაშინ მეფე აღივსო|
    block |გლის წყრომითა მრავლითა|
    block |და ექცა ფერი პირისა მისისა და განიზრხვიდა|
    block |მრავალთა ბოროტთა|
    block |დამჴობად ქრისტენობისა არამედ|
    block |ღმერთმან რომელსა არავისი ჰნებავს|
    block |წარწყმედაჲ მიუვლინა გულსა მისსა|
    block |კეთილი განზრახვაჲ აღდგა და განიპყრნა|
    block |ჴელნი თჳსნი ღმრთისა მიერ და|
    block |თქუა დიდებაჲ შენდა ქრისტე ღმერთო|
    block |რაჲმე არს საქმე ესე და ვაებაჲ|
    block |მისცა მტერსა|
  block
    block |და მსწრაფლ წარავლინნა მოციქულნი|
    block |საბერძნეთად და ითხოვა მეფისგნ|
    block |და პატრიაქისა კათალიკოზი და|
    block |მოსცეს კათალიკოზი პეტრე და თანა|
    block |ჰყვანდა სამუელი მონაზონი კაცი წმიდაჲ|
    block |და ღირსი და აღაშენა ქუემოჲ|
    block |ეკლესიაჲ ვახტანგ მეფემან და დასუა|
    block |მუნ შიგან პეტრე კათალიკოზი და|
    block |ესე იყო ქართლისა მოქცევითგან ას|
    block |სამეოც და მეათესა წელსა მაშინ გარდაცვალებულ|
    block |იყვნეს მეფენი ათნი და|
    block |კათალიკოზნი ცამეტნი აქათგან იწყეს|
    block |კათალიკოზთა მამადმთავრობად პირველი|
    block |კათალიკოზი იყო პეტრე ვახტანგ|
    block |მეფისა ზე|
  block
    block |19 და მეათერთმეტე მეფობდა დაჩი|
    block |და კათალიკოზი იყო სამოელ ამისსა|
    block |ზე ქალაქსა თბილის კაცნი დასხდეს და მარიამწმიდისა ეკლესიაჲ|
    block |აღაშენეს|
  block
    block |20 და მეათორმეტე მეფობდა ბაკურ|
    block |ძე დაჩისი|
  block
    block |21 და მეცამეტე ფარსმან|
  block
    block |22 და მეათოთხმეტე სხუაჲ ფარსმან|
    block |და კათალიკოზი იყო საბა მკჳდრი|
    block |მცხეთისა აქათგან ორთა სხუათა დაიპყრეს|
    block |კათალიკოზობაჲ მკჳდრთა|
    block |მცხეთისთა|
  block
    block |მაშინ მოვიდა იოვანე ზედაზადენელი|
    block |შუა მდინარით იგი და თორმეტნი|
    block |მოწაფენი მისნი ქართლის მოქცვითგნ|
    block |მეორასესა წელსა|
  block
    block |23 და ამისა შემდგომად მეფობდა|
    block |ბაკურ და კათლიკოზი იყო მაკარი|
    block |და ამის ზე შუშანიკი იწამა|
    block |ცურტავს ამის ბაკურის ზე დაესრულა|
    block |მეფობაჲ ქართლისა|
  block
    block |და ვითარცა მეფობაჲ დაესრულა|
    block |ქართლს შინა სპარსნი განძლიერდეს|
    block |და ერეთი და სომხითი დაიპყრეს ხოლო|
    block |ქართლი უმეტესად დაიპყრეს და|
    block |კავკასიანთა შევიდეს და კარნი ოვსეთისანი|
    block |აიგნეს და ერთი დიდი კარი|
    block |ოვსეთვე და ორნი დვალეთს და ერთი|
    block |პარჭუანს დურძუკეთისასა და იგი|
    block |მთიულნი გომარდად დაადგინნეს და|
    block |სხუაჲ ვინმე კაცი დაიდგინეს მთავრად|
    block |წანარეთისა ჴევსა და მორჩილებაჲ დასდვეს|
    block |მისი და ოდეს ერაკლე მეფე|
    block |მოვიდა მაშინ დაიმჴუნეს სპარსნი|
    block |და სპარსთა ხაზარეთისა კარნი შექმნეს|
    block |და ხაზარნი მეოტ ყვნეს ესე აღწერილი|
    block |გამოკრებულად არს|
  block
    block |მაშინ სპარსნი უფლებდეს ქალაქსა|
    block |და სომხითსა და სივნიეთსა და გუასპურაგანსა|
    block |და კათალიკოზი იყო სამუელ|
    block |მეათორმეტე და ნელადრე შეკრბა|
    block |ქართლი|
  block
    block |24 და ერისთვ განაჩინეს|
    block |გურამ დიდი ესე იყო პირველი ერისთავი|
    block |და მერმე კურაპალატადცა იყო|
    block |ამან ერისთავმან დადვა საძირკუელი|
    block |პატიოსნისა ჯუარისა და ტფილისისა|
    block |დიდის ეკლესიისა ნახევარსა იქმოდეს|
    block |ერისთავნი და ნახევარსა ყოველი ერი|
    block |და კათალიკოზი იყო ბართლომე|
  block
    block |26 მაშინ ჩამოვლო ერაკლი მეფემან|
    block |ბერძენთამან და უჴმო ციხის|
    block |თვმნ კალათ ტფილისით მეფესა|
    block |ერაკლეს გამოზრახვად ხოლო|
    block |მან ფერჴი დაიპყრა და დანიელი წიგნი|
    block |მოიღო და მოიძია სიტყუაჲ ესე|
    block |ვითარმედ მაშინ მოვიდეს ვაჩი იგი|
    block |მზისა დასავლისაჲ და შემუსრნეს|
    block |რქანი იგი ვერძისა მის მზისა აღმოსავლისნი|
    block |და თქა ერაკლე|
    block |უკუეთუ ესე ესრთ იყოს სიტყუაჲ|
    block |წინასწარმეტყუელისა ჩემთჳს მე მიგაგო|
    block |მრჩობლი მისაგებელი შენ დაუტევა|
    block |ჯიბღო ერისთვი კალას ბრძოლად|
    block |და იგი წარვიდა ბაბილოვნად ბრძოლად|
    block |ხუასრო მეფისა ხოლო ამან ჯიბღო|
    block |მცირეთა დღეთა შინა კალა გამოიღო|
    block |და იგი ციხისთავი შეპყრა|
    block |დრაჰკნითა აევსო და მერმე ტყავი გაჰჴადა|
    block |და მეფესა უკან მისწია|
  block
    block |მოვიდა ერაკლე მეფე ბაბილოვანს|
    block |და შეიპყრა ხუასრო მეფე და შემუსრა|
    block |ბაღდადი და ბაბლოანი და მოაღებინა|
    block |ძელი ცხორბისაჲ უკმოიქცა და|
    block |იწყო ბრძანებითა ღმრთისაჲთა შენებად|
    block |იერუსალჱმისა და მოდისტო დასუა|
    block |პატრიაქად და წარვიდა კუალად|
    block |მუნვე და ვიდრე მოსლვამდე ტფილის|
    block |სიონი გაასრლეს ხოლო ჯუარისა|
    block |ეკლესიასა აკლდა ამან ერაკლე|
    block |მეფემნ ტფილის და მცხეთას და|
    block |უჟარმოს განავლინნა ქადაგნი რაჲთა|
    block |ყოველნი ქრისტეანენი ეკლესიათა შინა|
    block |შემოკრბენ და ყოველნი მოგუნი|
    block |და ცეცხლის მსახურნი ანუ მოინათლნენ|
    block |ანუ მოისრნენ ხოლო მათ მონათლვაჲ|
    block |არა ინდომეს ზაკუვით თანა|
    block |აღერივნეს ვიდრემდის ყოველთა ზედა|
    block |წარმართთა მეფემან იჴდა მახჳლი|
    block |და ეკლესიათა შინა მდინარენი სისხლისანი|
    block |დიოდესღა განწმიდა ერაკლე|
    block |მფმან სჯული ქრისტესი და წარვიდა|
    block |ერისთაობდა სტეფნოზ და|
    block |კათალიკოზი იყო ბართლომე ი̂ე|
  block
    block |27 შემდგმად ერისთაობდა|
    block |ადარნერს და მის ზე სამნი კთალიკზნი|
    block |იცვალნეს|
    block |თაბორ და ბაბილე|
  block
    block |28 ამის შემდგომად ერისთაობდა|
    block |სტეფნოზვე ძმაჲ მისი და კათლიკზი|
    block |იყო სამუელ და ევნონ|
  block
    block |და აჰა ამბავი მოჴდა ვითარმედ ბაღდადი|
    block |აგარიანთა დაიპყრესო ამისთჳს|
    block |ქუეყანისაჲ ესე ყოველივე ბერძნთა|
    block |ჯორსა აჰკიდეს და წარვიდეს|
  block
    block |29 ამისსა შემდგომად ერისთავობდა|
    block |გუარამ კულაპალატი და გუარამ|
    block |ყრმაჲ და მერმე არშუშა კულატპალატი|
    block |და მერმე ვარაზ ბაკურ|
    block |აპა პტრკოზი რომელმან|
    block |გარბანელნი მოაქცივნა და ქრისტეანეობაჲ|
    block |ასწავა უნებლიაჲთ და მერმე|
    block |ნერსე დიდი და ძენი მისნი ფილიპე|
    block |და სტეფანოზ ადარნესე და|
    block |გუარამ დიდი ბაკურიანი და ძე|
    block |ბადადის და ძენივე ადარნესესნი|
    block |აშოტ და გურგნ ესე|
    block |დიდნი ერისთვნი იყვნეს ი̂ჱ|
  block
    block |ხოლო კათალიკოზნი რომელნი თვობითგნ|
    block |იყნეს თავფაჩაგ კ̂ა ავლალი|
    block |კ̂ბ იოველ კ̂გ სამოელ|
    block |კ̂დ გიორგი კ̂ე კჳრიონ კ̂ვ|
    block |იზიბოდ კ̂ზ თ̂ე კ̂ჱ პეტრე კ̂თ|
    block |ესენი ცოლოსანნი იყვნეს|
  block
    block |ხოლო ჯუმლად ევნოსისითგნ მოღმართ|
    block |იყვნეს კათალიკოზნი მ̂ე ხოლო|
    block |ამისა შემდგომად ვინცა შეიცვლებოდის|
    block |კათალიკოზთაგანი|
    block |იწერებოდის|
