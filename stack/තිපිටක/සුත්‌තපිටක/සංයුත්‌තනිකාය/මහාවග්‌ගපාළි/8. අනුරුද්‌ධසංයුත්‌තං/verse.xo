block |අනුරුද්‌ධසංයුත්‌තං|
  block |රහොගතවග්‌ගො|
    block |පඨමරහොගතසුත්‌තං|
      count |899|, |එවං මෙ සුතං එකං සමයං ආයස්‌මා අනුරුද්‌ධො සාවත්‌ථියං විහරති ජෙතවනෙ අනාථපිණ්‌ඩිකස්‌ස ආරාමෙ අථ ඛො ආයස්‌මතො අනුරුද්‌ධස්‌ස රහොගතස්‌ස පටිසල්‌ලීනස්‌ස එවං චෙතසො පරිවිතක්‌කො උදපාදි යෙසං කෙසඤ්‌චි චත්‌තාරො සතිපට්‌ඨානා විරද්‌ධා විරද්‌ධො තෙසං අරියො මග්‌ගො සම්‌මා දුක්‌ඛක්‌ඛයගාමී යෙසං කෙසඤ්‌චි චත්‌තාරො සතිපට්‌ඨානා ආරද්‌ධා ආරද්‌ධො තෙසං අරියො මග්‌ගො සම්‌මා දුක්‌ඛක්‌ඛයගාමීති|
      block |අථ ඛො ආයස්‌මා මහාමොග්‌ගල්‌ලානො ආයස්‌මතො අනුරුද්‌ධස්‌ස චෙතසා චෙතොපරිවිතක්‌කමඤ්‌ඤාය සෙය්‍යථාපි නාම බලවා පුරිසො සමිඤ්‌ජිතං වා බාහං පසාරෙය්‍ය පසාරිතං වා බාහං සමිඤ්‌ජෙය්‍ය එවමෙව ආයස්‌මතො අනුරුද්‌ධස්‌ස සම්‌මුඛෙ පාතුරහොසි අථ ඛො ආයස්‌මා මහාමොග්‌ගල්‌ලානො ආයස්‌මන්‌තං අනුරුද්‌ධං එතදවොච කිත්‌තාවතා නු ඛො ආවුසො අනුරුද්‌ධ භික්‌ඛුනො චත්‌තාරො සතිපට්‌ඨානා ආරද්‌ධා හොන්‌තීති|
      block |ඉධාවුසො භික්‌ඛු අජ්‌ඣත්‌තං කායෙ සමුදයධම්‌මානුපස්‌සී විහරති අජ්‌ඣත්‌තං කායෙ වයධම්‌මානුපස්‌සී විහරති අජ්‌ඣත්‌තං කායෙ සමුදයවයධම්‌මානුපස්‌සී විහරති ආතාපී සම්‌පජානො සතිමා විනෙය්‍ය ලොකෙ අභිජ්‌ඣාදොමනස්‌සං බහිද්‌ධා කායෙ සමුදයධම්‌මානුපස්‌සී විහරති බහිද්‌ධා කායෙ වයධම්‌මානුපස්‌සී විහරති බහිද්‌ධා කායෙ සමුදයවයධම්‌මානුපස්‌සී විහරති ආතාපී සම්‌පජානො සතිමා විනෙය්‍ය ලොකෙ අභිජ්‌ඣාදොමනස්‌සං අජ්‌ඣත්‌තබහිද්‌ධා කායෙ සමුදයධම්‌මානුපස්‌සී විහරති අජ්‌ඣත්‌තබහිද්‌ධා කායෙ වයධම්‌මානුපස්‌සී විහරති අජ්‌ඣත්‌තබහිද්‌ධා කායෙ සමුදයවයධම්‌මානුපස්‌සී විහරති ආතාපී සම්‌පජානො සතිමා විනෙය්‍ය ලොකෙ අභිජ්‌ඣාදොමනස්‌සං|
      block |සො සචෙ ආකඞ්‌ඛති අප්‌පටිකූලෙ පටිකූලසඤ්‌ඤී විහරෙය්‍යන්‌ති පටිකූලසඤ්‌ඤී තත්‌ථ විහරති සචෙ ආකඞ්‌ඛති පටිකූලෙ අප්‌පටිකූලසඤ්‌ඤී විහරෙය්‍යන්‌ති අප්‌පටිකූලසඤ්‌ඤී තත්‌ථ විහරති සචෙ ආකඞ්‌ඛති අප්‌පටිකූලෙ ච පටිකූලෙ ච පටිකූලසඤ්‌ඤී විහරෙය්‍යන්‌ති පටිකූලසඤ්‌ඤී තත්‌ථ විහරති සචෙ ආකඞ්‌ඛති පටිකූලෙ ච අප්‌පටිකූලෙ ච අප්‌පටිකූලසඤ්‌ඤී විහරෙය්‍යන්‌ති අප්‌පටිකූලසඤ්‌ඤී තත්‌ථ විහරති සචෙ ආකඞ්‌ඛති අප්‌පටිකූලඤ්‌ච පටිකූලඤ්‌ච තදුභයං අභිනිවජ්‌ජෙත්‌වා උපෙක්‌ඛකො විහරෙය්‍යං සතො සම්‌පජානොති උපෙක්‌ඛකො තත්‌ථ විහරති සතො සම්‌පජානො|
      block |අජ්‌ඣත්‌තං වෙදනාසු සමුදයධම්‌මානුපස්‌සී විහරති අජ්‌ඣත්‌තං වෙදනාසු වයධම්‌මානුපස්‌සී විහරති අජ්‌ඣත්‌තං වෙදනාසු සමුදයවයධම්‌මානුපස්‌සී විහරති ආතාපී සම්‌පජානො සතිමා විනෙය්‍ය ලොකෙ අභිජ්‌ඣාදොමනස්‌සං බහිද්‌ධා වෙදනාසු සමුදයධම්‌මානුපස්‌සී විහරති බහිද්‌ධා වෙදනාසු වයධම්‌මානුපස්‌සී විහරති බහිද්‌ධා වෙදනාසු සමුදයවයධම්‌මානුපස්‌සී විහරති ආතාපී සම්‌පජානො සතිමා විනෙය්‍ය ලොකෙ අභිජ්‌ඣාදොමනස්‌සං අජ්‌ඣත්‌තබහිද්‌ධා වෙදනාසු සමුදයධම්‌මානුපස්‌සී විහරති අජ්‌ඣත්‌තබහිද්‌ධා වෙදනාසු වයධම්‌මානුපස්‌සී විහරති අජ්‌ඣත්‌තබහිද්‌ධා වෙදනාසු සමුදයවයධම්‌මානුපස්‌සී විහරති ආතාපී සම්‌පජානො සතිමා විනෙය්‍ය ලොකෙ අභිජ්‌ඣාදොමනස්‌සං|
      block |සො සචෙ ආකඞ්‌ඛති අප්‌පටිකූලෙ පටිකූලසඤ්‌ඤී විහරෙය්‍යන්‌ති පටිකූලසඤ්‌ඤී තත්‌ථ විහරති සචෙ ආකඞ්‌ඛති පටිකූලෙ අප්‌පටිකූලසඤ්‌ඤී විහරෙය්‍යන්‌ති අප්‌පටිකූලසඤ්‌ඤී තත්‌ථ විහරති සචෙ ආකඞ්‌ඛති අප්‌පටිකූලෙ ච පටිකූලෙ ච පටිකූලසඤ්‌ඤී විහරෙය්‍යන්‌ති පටිකූලසඤ්‌ඤී තත්‌ථ විහරති සචෙ ආකඞ්‌ඛති පටිකූලෙ ච අප්‌පටිකූලෙ ච අප්‌පටිකූලසඤ්‌ඤී විහරෙය්‍යන්‌ති අප්‌පටිකූලසඤ්‌ඤී තත්‌ථ විහරති සචෙ ආකඞ්‌ඛති අප්‌පටිකූලඤ්‌ච පටිකූලඤ්‌ච තදුභයං අභිනිවජ්‌ජෙත්‌වා උපෙක්‌ඛකො විහරෙය්‍යං සතො සම්‌පජානොති උපෙක්‌ඛකො තත්‌ථ විහරති සතො සම්‌පජානො|
      block |අජ්‌ඣත්‌තං චිත්‌තෙ…පෙ … බහිද්‌ධා චිත්‌තෙ…පෙ … අජ්‌ඣත්‌තබහිද්‌ධා චිත්‌තෙ සමුදයධම්‌මානුපස්‌සී විහරති… අජ්‌ඣත්‌තබහිද්‌ධා චිත්‌තෙ වයධම්‌මානුපස්‌සී විහරති… අජ්‌ඣත්‌තබහිද්‌ධා චිත්‌තෙ සමුදයවයධම්‌මානුපස්‌සී විහරති ආතාපී…පෙ … අභිජ්‌ඣාදොමනස්‌සං|
      block |සො සචෙ ආකඞ්‌ඛති අප්‌පටිකූලෙ පටිකූලසඤ්‌ඤී විහරෙය්‍යන්‌ති පටිකූලසඤ්‌ඤී තත්‌ථ විහරති…පෙ … උපෙක්‌ඛකො තත්‌ථ විහරති සතො සම්‌පජානො|
      block |අජ්‌ඣත්‌තං ධම්‌මෙසු…පෙ … බහිද්‌ධා ධම්‌මෙසු…පෙ … අජ්‌ඣත්‌තබහිද්‌ධා ධම්‌මෙසු සමුදයධම්‌මානුපස්‌සී විහරති… අජ්‌ඣත්‌තබහිද්‌ධා ධම්‌මෙසු වයධම්‌මානුපස්‌සී විහරති… අජ්‌ඣත්‌තබහිද්‌ධා ධම්‌මෙසු සමුදයවයධම්‌මානුපස්‌සී විහරති ආතාපී සම්‌පජානො සතිමා විනෙය්‍ය ලොකෙ අභිජ්‌ඣාදොමනස්‌සං|
      block |සො සචෙ ආකඞ්‌ඛති අප්‌පටිකූලෙ පටිකූලසඤ්‌ඤී විහරෙය්‍යන්‌ති පටිකූලසඤ්‌ඤී තත්‌ථ විහරති…පෙ … උපෙක්‌ඛකො තත්‌ථ විහරති සතො සම්‌පජානො එත්‌තාවතා ඛො ආවුසො භික්‌ඛුනො චත්‌තාරො සතිපට්‌ඨානා ආරද්‌ධා හොන්‌තීති පඨමං|
    block |දුතියරහොගතසුත්‌තං|
      count |900|, |සාවත්‌ථිනිදානං අථ ඛො ආයස්‌මතො අනුරුද්‌ධස්‌ස රහොගතස්‌ස පටිසල්‌ලීනස්‌ස එවං චෙතසො පරිවිතක්‌කො උදපාදි යෙසං කෙසඤ්‌චි චත්‌තාරො සතිපට්‌ඨානා විරද්‌ධා විරද්‌ධො තෙසං අරියො මග්‌ගො සම්‌මා දුක්‌ඛක්‌ඛයගාමී යෙසං කෙසඤ්‌චි චත්‌තාරො සතිපට්‌ඨානා ආරද්‌ධා ආරද්‌ධො තෙසං අරියො මග්‌ගො සම්‌මා දුක්‌ඛක්‌ඛයගාමීති|
      block |අථ ඛො ආයස්‌මා මහාමොග්‌ගල්‌ලානො ආයස්‌මතො අනුරුද්‌ධස්‌ස චෙතසා චෙතොපරිවිතක්‌කමඤ්‌ඤාය සෙය්‍යථාපි නාම බලවා පුරිසො සමිඤ්‌ජිතං වා බාහං පසාරෙය්‍ය පසාරිතං වා බාහං සමිඤ්‌ජෙය්‍ය එවමෙව ආයස්‌මතො අනුරුද්‌ධස්‌ස සම්‌මුඛෙ පාතුරහොසි|
      block |අථ ඛො ආයස්‌මා මහාමොග්‌ගල්‌ලානො ආයස්‌මන්‌තං අනුරුද්‌ධං එතදවොච කිත්‌තාවතා නු ඛො ආවුසො අනුරුද්‌ධ භික්‌ඛුනො චත්‌තාරො සතිපට්‌ඨානා ආරද්‌ධා හොන්‌තීති|
      block |ඉධාවුසො භික්‌ඛු අජ්‌ඣත්‌තං කායෙ කායානුපස්‌සී විහරති ආතාපී සම්‌පජානො සතිමා විනෙය්‍ය ලොකෙ අභිජ්‌ඣාදොමනස්‌සං බහිද්‌ධා කායෙ කායානුපස්‌සී විහරති…පෙ … අජ්‌ඣත්‌තබහිද්‌ධා කායෙ කායානුපස්‌සී විහරති ආතාපී සම්‌පජානො සතිමා විනෙය්‍ය ලොකෙ අභිජ්‌ඣාදොමනස්‌සං|
      block |අජ්‌ඣත්‌තං වෙදනාසු වෙදනානුපස්‌සී විහරති ආතාපී සම්‌පජානො සතිමා විනෙය්‍ය ලොකෙ අභිජ්‌ඣාදොමනස්‌සං බහිද්‌ධා වෙදනාසු වෙදනානුපස්‌සී විහරති ආතාපී සම්‌පජානො සතිමා විනෙය්‍ය ලොකෙ අභිජ්‌ඣාදොමනස්‌සං අජ්‌ඣත්‌තබහිද්‌ධා වෙදනාසු වෙදනානුපස්‌සී විහරති ආතාපී සම්‌පජානො සතිමා විනෙය්‍ය ලොකෙ අභිජ්‌ඣාදොමනස්‌සං|
      block |අජ්‌ඣත්‌තං චිත්‌තෙ…පෙ … බහිද්‌ධා චිත්‌තෙ…පෙ … අජ්‌ඣත්‌තබහිද්‌ධා චිත්‌තෙ චිත්‌තානුපස්‌සී විහරති ආතාපී සම්‌පජානො සතිමා විනෙය්‍ය ලොකෙ අභිජ්‌ඣාදොමනස්‌සං|
      block |අජ්‌ඣත්‌තං ධම්‌මෙසු…පෙ … බහිද්‌ධා ධම්‌මෙසු…පෙ … අජ්‌ඣත්‌තබහිද්‌ධා ධම්‌මෙසු ධම්‌මානුපස්‌සී විහරති ආතාපී සම්‌පජානො සතිමා විනෙය්‍ය ලොකෙ අභිජ්‌ඣාදොමනස්‌සං එත්‌තාවතා ඛො ආවුසො භික්‌ඛුනො චත්‌තාරො සතිපට්‌ඨානා ආරද්‌ධා හොන්‌තීති දුතියං|
    block |සුතනුසුත්‌තං|
      count |901|, |එකං සමයං ආයස්‌මා අනුරුද්‌ධො සාවත්‌ථියං විහරති සුතනුතීරෙ අථ ඛො සම්‌බහුලා භික්‌ඛූ යෙනායස්‌මා අනුරුද්‌ධො තෙනුපසඞ්‌කමිංසු උපසඞ්‌කමිත්‌වා ආයස්‌මතා අනුරුද්‌ධෙන සද්‌ධිං සම්‌මොදිංසු සම්‌මොදනීයං කථං සාරණීයං වීතිසාරෙත්‌වා එකමන්‌තං නිසීදිංසු එකමන්‌තං නිසින්‌නා ඛො තෙ භික්‌ඛූ ආයස්‌මන්‌තං අනුරුද්‌ධං එතදවොචුං කතමෙසං ආයස්‌මා අනුරුද්‌ධො ධම්‌මානං භාවිතත්‌තා බහුලීකතත්‌තා මහාභිඤ්‌ඤතං පත්‌තොති|
      block |චතුන්‌නං ඛ්‌වාහං ආවුසො සතිපට්‌ඨානානං භාවිතත්‌තා බහුලීකතත්‌තා මහාභිඤ්‌ඤතං පත්‌තො කතමෙසං චතුන්‌නං ඉධාහං ආවුසො කායෙ කායානුපස්‌සී විහරාමි ආතාපී සම්‌පජානො සතිමා විනෙය්‍ය ලොකෙ අභිජ්‌ඣාදොමනස්‌සං වෙදනාසු…පෙ … චිත්‌තෙ…පෙ … ධම්‌මෙසු ධම්‌මානුපස්‌සී විහරාමි ආතාපී සම්‌පජානො සතිමා විනෙය්‍ය ලොකෙ අභිජ්‌ඣාදොමනස්‌සං ඉමෙසං ඛ්‌වාහං ආවුසො චතුන්‌නං සතිපට්‌ඨානානං භාවිතත්‌තා බහුලීකතත්‌තා මහාභිඤ්‌ඤතං පත්‌තො ඉමෙසඤ්‌ච පනාහං ආවුසො චතුන්‌නං සතිපට්‌ඨානානං භාවිතත්‌තා බහුලීකතත්‌තා හීනං ධම්‌මං හීනතො අබ්‌භඤ්‌ඤාසිං මජ්‌ඣිමං ධම්‌මං මජ්‌ඣිමතො අබ්‌භඤ්‌ඤාසිං පණීතං ධම්‌මං පණීතතො අබ්‌භඤ්‌ඤාසින්‌ති තතියං|
    block |පඨමකණ්‌ඩකීසුත්‌තං|
      count |902|, |එකං සමයං ආයස්‌මා ච අනුරුද්‌ධො ආයස්‌මා ච සාරිපුත්‌තො ආයස්‌මා ච මහාමොග්‌ගල්‌ලානො සාකෙතෙ විහරන්‌ති කණ්‌ඩකීවනෙ අථ ඛො ආයස්‌මා ච සාරිපුත්‌තො ආයස්‌මා ච මහාමොග්‌ගල්‌ලානො සායන්‌හසමයං පටිසල්‌ලානා වුට්‌ඨිතා යෙනායස්‌මා අනුරුද්‌ධො තෙනුපසඞ්‌කමිංසු උපසඞ්‌කමිත්‌වා ආයස්‌මතා අනුරුද්‌ධෙන සද්‌ධිං සම්‌මොදිංසු සම්‌මොදනීයං කථං සාරණීයං වීතිසාරෙත්‌වා එකමන්‌තං නිසීදිංසු එකමන්‌තං නිසින්‌නො ඛො ආයස්‌මා සාරිපුත්‌තො ආයස්‌මන්‌තං අනුරුද්‌ධං එතදවොච සෙඛෙනාවුසො අනුරුද්‌ධ භික්‌ඛුනා කතමෙ ධම්‌මා උපසම්‌පජ්‌ජ විහාතබ්‌බාති|
      block |සෙඛෙනාවුසො සාරිපුත්‌ත භික්‌ඛුනා චත්‌තාරො සතිපට්‌ඨානා උපසම්‌පජ්‌ජ විහාතබ්‌බා කතමෙ චත්‌තාරො ඉධාවුසො භික්‌ඛු කායෙ කායානුපස්‌සී විහරති ආතාපී සම්‌පජානො සතිමා විනෙය්‍ය ලොකෙ අභිජ්‌ඣාදොමනස්‌සං වෙදනාසු …පෙ … චිත්‌තෙ…පෙ … ධම්‌මෙසු ධම්‌මානුපස්‌සී විහරති ආතාපී සම්‌පජානො සතිමා විනෙය්‍ය ලොකෙ අභිජ්‌ඣාදොමනස්‌සං සෙඛෙනාවුසො සාරිපුත්‌ත භික්‌ඛුනා ඉමෙ චත්‌තාරො සතිපට්‌ඨානා උපසම්‌පජ්‌ජ විහාතබ්‌බාති චතුත්‌ථං|
    block |දුතියකණ්‌ඩකීසුත්‌තං|
      count |903|, |සාකෙතනිදානං එකමන්‌තං නිසින්‌නො ඛො ආයස්‌මා සාරිපුත්‌තො ආයස්‌මන්‌තං අනුරුද්‌ධං එතදවොච අසෙඛෙනාවුසො අනුරුද්‌ධ භික්‌ඛුනා කතමෙ ධම්‌මා උපසම්‌පජ්‌ජ විහාතබ්‌බාති අසෙඛෙනාවුසො සාරිපුත්‌ත භික්‌ඛුනා චත්‌තාරො සතිපට්‌ඨානා උපසම්‌පජ්‌ජ විහාතබ්‌බා කතමෙ චත්‌තාරො ඉධාවුසො භික්‌ඛු කායෙ කායානුපස්‌සී විහරති ආතාපී සම්‌පජානො සතිමා විනෙය්‍ය ලොකෙ අභිජ්‌ඣාදොමනස්‌සං වෙදනාසු…පෙ … චිත්‌තෙ…පෙ … ධම්‌මෙසු ධම්‌මානුපස්‌සී විහරති ආතාපී සම්‌පජානො සතිමා විනෙය්‍ය ලොකෙ අභිජ්‌ඣාදොමනස්‌සං අසෙඛෙනාවුසො සාරිපුත්‌ත භික්‌ඛුනා ඉමෙ චත්‌තාරො සතිපට්‌ඨානා උපසම්‌පජ්‌ජ විහාතබ්‌බාති පඤ්‌චමං|
    block |තතියකණ්‌ඩකීසුත්‌තං|
      count |904|, |සාකෙතනිදානං එකමන්‌තං නිසින්‌නො ඛො ආයස්‌මා සාරිපුත්‌තො ආයස්‌මන්‌තං අනුරුද්‌ධං එතදවොච කතමෙසං ආයස්‌මා අනුරුද්‌ධො ධම්‌මානං භාවිතත්‌තා බහුලීකතත්‌තා මහාභිඤ්‌ඤතං පත්‌තොති චතුන්‌නං ඛ්‌වාහං ආවුසො සතිපට්‌ඨානානං භාවිතත්‌තා බහුලීකතත්‌තා මහාභිඤ්‌ඤතං පත්‌තො කතමෙසං චතුන්‌නං ඉධාහං ආවුසො කායෙ කායානුපස්‌සී විහරාමි ආතාපී සම්‌පජානො සතිමා විනෙය්‍ය ලොකෙ අභිජ්‌ඣාදොමනස්‌සං වෙදනාසු…පෙ … චිත්‌තෙ…පෙ … ධම්‌මෙසු ධම්‌මානුපස්‌සී විහරාමි ආතාපී සම්‌පජානො සතිමා විනෙය්‍ය ලොකෙ අභිජ්‌ඣාදොමනස්‌සං ඉමෙසං ඛ්‌වාහං ආවුසො චතුන්‌නං සතිපට්‌ඨානානං භාවිතත්‌තා බහුලීකතත්‌තා මහාභිඤ්‌ඤතං පත්‌තො ඉමෙසඤ්‌ච පනාහං ආවුසො චතුන්‌නං සතිපට්‌ඨානානං භාවිතත්‌තා බහුලීකතත්‌තා සහස්‌සං ලොකං අභිජානාමීති ඡට්‌ඨං|
    block |තණ්‌හක්‌ඛයසුත්‌තං|
      count |905|, |සාවත්‌ථිනිදානං තත්‍ර ඛො ආයස්‌මා අනුරුද්‌ධො භික්‌ඛූ ආමන්‌තෙසි ආවුසො භික්‌ඛවොති ආවුසොති ඛො තෙ භික්‌ඛූ ආයස්‌මතො අනුරුද්‌ධස්‌ස පච්‌චස්‌සොසුං ආයස්‌මා අනුරුද්‌ධො එතදවොච|
      block |චත්‌තාරොමෙ ආවුසො සතිපට්‌ඨානා භාවිතා බහුලීකතා තණ්‌හක්‌ඛයාය සංවත්‌තන්‌ති කතමෙ චත්‌තාරො ඉධාවුසො භික්‌ඛු කායෙ කායානුපස්‌සී විහරති…පෙ … වෙදනාසු…පෙ … චිත්‌තෙ…පෙ … ධම්‌මෙසු ධම්‌මානුපස්‌සී විහරති ආතාපී සම්‌පජානො සතිමා විනෙය්‍ය ලොකෙ අභිජ්‌ඣාදොමනස්‌සං ඉමෙ ඛො ආවුසො චත්‌තාරො සතිපට්‌ඨානා භාවිතා බහුලීකතා තණ්‌හක්‌ඛයාය සංවත්‌තන්‌තීති සත්‌තමං|
    block |සලළාගාරසුත්‌තං|
      count |906|, |එකං සමයං ආයස්‌මා අනුරුද්‌ධො සාවත්‌ථියං විහරති සලළාගාරෙ තත්‍ර ඛො ආයස්‌මා අනුරුද්‌ධො භික්‌ඛූ ආමන්‌තෙසි…පෙ … එතදවොච සෙය්‍යථාපි ආවුසො ගඞ්‌ගා නදී පාචීනනින්‌නා පාචීනපොණා පාචීනපබ්‌භාරා අථ මහාජනකායො ආගච්‌ඡෙය්‍ය කුද්‌දාලපිටකං ආදාය මයං ඉමං ගඞ්‌ගානදිං පච්‌ඡානින්‌නං කරිස්‌සාම පච්‌ඡාපොණං පච්‌ඡාපබ්‌භාරන්‌ති තං කිං මඤ්‌ඤථාවුසො අපි නු සො මහාජනකායො ගඞ්‌ගානදිං පච්‌ඡානින්‌නං කරෙය්‍ය පච්‌ඡාපොණං පච්‌ඡාපබ්‌භාරන්‌ති නො හෙතං ආවුසො තං කිස්‌ස හෙතු ගඞ්‌ගා ආවුසො නදී පාචීනනින්‌නා පාචීනපොණා පාචීනපබ්‌භාරා සා න සුකරා පච්‌ඡානින්‌නං කාතුං පච්‌ඡාපොණං පච්‌ඡාපබ්‌භාරං යාවදෙව ච පන සො මහාජනකායො කිලමථස්‌ස විඝාතස්‌ස භාගී අස්‌සාති|
      block |එවමෙව ඛො ආවුසො භික්‌ඛුං චත්‌තාරො සතිපට්‌ඨානෙ භාවෙන්‌තං චත්‌තාරො සතිපට්‌ඨානෙ බහුලීකරොන්‌තං රාජානො වා රාජමහාමත්‌තා වා මිත්‌තා වා අමච්‌චා වා ඤාතී වා සාලොහිතා වා භොගෙහි අභිහට්‌ඨුං පවාරෙය්‍යුං එහම්‌භො පුරිස කිං තෙ ඉමෙ කාසාවා අනුදහන්‌ති කිං මුණ්‌ඩො කපාලමනුසඤ්‌චරසි එහි හීනායාවත්‌තිත්‌වා භොගෙ ච භුඤ්‌ජස්‌සු පුඤ්‌ඤානි ච කරොහීති|
      block |සො වත ආවුසො භික්‌ඛු චත්‌තාරො සතිපට්‌ඨානෙ භාවෙන්‌තො චත්‌තාරො සතිපට්‌ඨානෙ බහුලීකරොන්‌තො සික්‌ඛං පච්‌චක්‌ඛාය හීනායාවත්‌තිස්‌සතීති නෙතං ඨානං විජ්‌ජති තං කිස්‌ස හෙතු යඤ්‌හි තං ආවුසො චිත්‌තං දීඝරත්‌තං විවෙකනින්‌නං විවෙකපොණං විවෙකපබ්‌භාරං තං වත හීනායාවත්‌තිස්‌සතීති නෙතං ඨානං විජ්‌ජති කථඤ්‌චාවුසො භික්‌ඛු චත්‌තාරො සතිපට්‌ඨානෙ භාවෙති චත්‌තාරො සතිපට්‌ඨානෙ බහුලීකරොතීති ඉධාවුසො භික්‌ඛු කායෙ කායානුපස්‌සී විහරති…පෙ … වෙදනාසු…පෙ … චිත්‌තෙ…පෙ … ධම්‌මෙසු ධම්‌මානුපස්‌සී විහරති ආතාපී සම්‌පජානො සතිමා විනෙය්‍ය ලොකෙ අභිජ්‌ඣාදොමනස්‌සං එවං ඛො ආවුසො භික්‌ඛු චත්‌තාරො සතිපට්‌ඨානෙ භාවෙති චත්‌තාරො සතිපට්‌ඨානෙ බහුලීකරොතීති අට්‌ඨමං|
    block |අම්‌බපාලිවනසුත්‌තං|
      count |907|, |එකං සමයං ආයස්‌මා ච අනුරුද්‌ධො ආයස්‌මා ච සාරිපුත්‌තො වෙසාලියං විහරන්‌ති අම්‌බපාලිවනෙ අථ ඛො ආයස්‌මා සාරිපුත්‌තො සායන්‌හසමයං පටිසල්‌ලානා වුට්‌ඨිතො…පෙ … එකමන්‌තං නිසින්‌නො ඛො ආයස්‌මා සාරිපුත්‌තො ආයස්‌මන්‌තං අනුරුද්‌ධං එතදවොච|
      block |විප්‌පසන්‌නානි ඛො තෙ ආවුසො අනුරුද්‌ධ ඉන්‌ද්‍රියානි පරිසුද්‌ධො මුඛවණ්‌ණො පරියොදාතො කතමෙනායස්‌මා අනුරුද්‌ධො විහාරෙන එතරහි බහුලං විහරතීති චතූසු ඛ්‌වාහං ආවුසො සතිපට්‌ඨානෙසු සුප්‌පතිට්‌ඨිතචිත්‌තො එතරහි බහුලං විහරාමි කතමෙසු චතූසු ඉධාහං ආවුසො කායෙ කායානුපස්‌සී විහරාමි ආතාපී සම්‌පජානො සතිමා විනෙය්‍ය ලොකෙ අභිජ්‌ඣාදොමනස්‌සං වෙදනාසු…පෙ … චිත්‌තෙ…පෙ … ධම්‌මෙසු ධම්‌මානුපස්‌සී විහරාමි ආතාපී සම්‌පජානො සතිමා විනෙය්‍ය ලොකෙ අභිජ්‌ඣාදොමනස්‌සං ඉමෙසු ඛ්‌වාහං ආවුසො චතූසු සතිපට්‌ඨානෙසු සුප්‌පතිට්‌ඨිතචිත්‌තො එතරහි බහුලං විහරාමි යො සො ආවුසො භික්‌ඛු අරහං ඛීණාසවො වුසිතවා කතකරණීයො ඔහිතභාරො අනුප්‌පත්‌තසදත්‌ථො පරික්‌ඛීණභවසංයොජනො සම්‌මදඤ්‌ඤා විමුත්‌තො සො ඉමෙසු චතූසු සතිපට්‌ඨානෙසු සුප්‌පතිට්‌ඨිතචිත්‌තො බහුලං විහරතීති|
      block |ලාභා වත නො ආවුසො සුලද්‌ධං වත නො ආවුසො යෙ මයං ආයස්‌මතො අනුරුද්‌ධස්‌ස සම්‌මුඛාව අස්‌සුම්‌හ ආසභිං වාචං භාසමානස්‌සාති නවමං|
    block |බාළ්‌හගිලානසුත්‌තං|
      count |908|, |එකං සමයං ආයස්‌මා අනුරුද්‌ධො සාවත්‌ථියං විහරති අන්‌ධවනස්‌මිං ආබාධිකො දුක්‌ඛිතො බාළ්‌හගිලානො අථ ඛො සම්‌බහුලා භික්‌ඛූ යෙනායස්‌මා අනුරුද්‌ධො තෙනුපසඞ්‌කමිංසු උපසඞ්‌කමිත්‌වා ආයස්‌මන්‌තං අනුරුද්‌ධං එතදවොචුං|
      block |කතමෙනායස්‌මතො අනුරුද්‌ධස්‌ස විහාරෙන විහරතො උප්‌පන්‌නා සාරීරිකා දුක්‌ඛා වෙදනා චිත්‌තං න පරියාදාය තිට්‌ඨන්‌තීති චතූසු ඛො මෙ ආවුසො සතිපට්‌ඨානෙසු සුප්‌පතිට්‌ඨිතචිත්‌තස්‌ස විහරතො උප්‌පන්‌නා සාරීරිකා දුක්‌ඛා වෙදනා චිත්‌තං න පරියාදාය තිට්‌ඨන්‌ති කතමෙසු චතූසු ඉධාහං ආවුසො කායෙ කායානුපස්‌සී විහරාමි…පෙ … වෙදනාසු…පෙ … චිත්‌තෙ…පෙ … ධම්‌මෙසු ධම්‌මානුපස්‌සී විහරාමි ආතාපී සම්‌පජානො සතිමා විනෙය්‍ය ලොකෙ අභිජ්‌ඣාදොමනස්‌සං ඉමෙසු ඛො මෙ ආවුසො චතූසු සතිපට්‌ඨානෙසු සුප්‌පතිට්‌ඨිතචිත්‌තස්‌ස විහරතො උප්‌පන්‌නා සාරීරිකා දුක්‌ඛා වෙදනා චිත්‌තං න පරියාදාය තිට්‌ඨන්‌තීති දසමං|
      stand |රහොගතවග්‌ගො පඨමො|
      block |තස්‌සුද්‌දානං|
      block
        block |රහොගතෙන ද්‌වෙ වුත්‌තා සුතනු කණ්‌ඩකී තයො|
        block |තණ්‌හක්‌ඛයසලළාගාරං අම්‌බපාලි ච ගිලානන්‌ති|
        block |මහාභිඤ්‌ඤං ඉද්‌ධි දිබ්‌බං චෙතොපරියං ඨානං කම්‌මං|
        block |සබ්‌බත්‌ථධාතුධිමුත්‌ති ඉන්‌ද්‍රියං ඣානං තිස්‌සො විජ්‌ජාති|
  block |දුතියවග්‌ගො|
    block |කප්‌පසහස්‌සසුත්‌තං|
      count |909|, |එකං සමයං ආයස්‌මා අනුරුද්‌ධො සාවත්‌ථියං විහරති ජෙතවනෙ අනාථපිණ්‌ඩිකස්‌ස ආරාමෙ අථ ඛො සම්‌බහුලා භික්‌ඛූ යෙනායස්‌මා අනුරුද්‌ධො තෙනුපසඞ්‌කමිංසු උපසඞ්‌කමිත්‌වා ආයස්‌මතා අනුරුද්‌ධෙන සද්‌ධිං…පෙ … එකමන්‌තං නිසින්‌නා ඛො තෙ භික්‌ඛූ ආයස්‌මන්‌තං අනුරුද්‌ධං එතදවොචුං|
      block |කතමෙසං ආයස්‌මා අනුරුද්‌ධො ධම්‌මානං භාවිතත්‌තා බහුලීකතත්‌තා මහාභිඤ්‌ඤතං පත්‌තොති චතුන්‌නං ඛ්‌වාහං ආවුසො සතිපට්‌ඨානානං භාවිතත්‌තා බහුලීකතත්‌තා මහාභිඤ්‌ඤතං පත්‌තො කතමෙසං චතුන්‌නං ඉධාහං ආවුසො කායෙ කායානුපස්‌සී විහරාමි…පෙ … වෙදනාසු…පෙ … චිත්‌තෙ…පෙ … ධම්‌මෙසු ධම්‌මානුපස්‌සී විහරාමි ආතාපී සම්‌පජානො සතිමා විනෙය්‍ය ලොකෙ අභිජ්‌ඣාදොමනස්‌සං ඉමෙසං ඛ්‌වාහං ආවුසො චතුන්‌නං සතිපට්‌ඨානානං භාවිතත්‌තා බහුලීකතත්‌තා මහාභිඤ්‌ඤතං පත්‌තො ඉමෙසඤ්‌ච පනාහං ආවුසො චතුන්‌නං සතිපට්‌ඨානානං භාවිතත්‌තා බහුලීකතත්‌තා කප්‌පසහස්‌සං අනුස්‌සරාමීති පඨමං|
    block |ඉද්‌ධිවිධසුත්‌තං|
      count |910|, |ඉමෙසඤ්‌ච පනාහං ආවුසො චතුන්‌නං සතිපට්‌ඨානානං භාවිතත්‌තා බහුලීකතත්‌තා අනෙකවිහිතං ඉද්‌ධිවිධං පච්‌චනුභොමි එකොපි හුත්‌වා බහුධා හොමි…පෙ … යාව බ්‍රහ්‌මලොකාපි කායෙන වසං වත්‌තෙමීති දුතියං|
    block |දිබ්‌බසොතසුත්‌තං|
      count |911|, |ඉමෙසඤ්‌ච පනාහං ආවුසො චතුන්‌නං සතිපට්‌ඨානානං භාවිතත්‌තා බහුලීකතත්‌තා දිබ්‌බාය සොතධාතුයා විසුද්‌ධාය අතික්‌කන්‌තමානුසිකාය උභො සද්‌දෙ සුණාමි දිබ්‌බෙ ච මානුසෙ ච යෙ දූරෙ සන්‌තිකෙ චාති තතියං|
    block |චෙතොපරියසුත්‌තං|
      count |912|, |ඉමෙසඤ්‌ච පනාහං ආවුසො චතුන්‌නං සතිපට්‌ඨානානං භාවිතත්‌තා බහුලීකතත්‌තා පරසත්‌තානං පරපුග්‌ගලානං චෙතසා චෙතො පරිච්‌ච පජානාමි සරාගං වා චිත්‌තං සරාගං චිත්‌තන්‌ති පජානාමි…පෙ … අවිමුත්‌තං වා චිත්‌තං අවිමුත්‌තං චිත්‌තන්‌ති පජානාමීති චතුත්‌ථං|
    block |ඨානසුත්‌තං|
      count |913|, |ඉමෙසඤ්‌ච පනාහං ආවුසො චතුන්‌නං සතිපට්‌ඨානානං භාවිතත්‌තා බහුලීකතත්‌තා ඨානඤ්‌ච ඨානතො අට්‌ඨානඤ්‌ච අට්‌ඨානතො යථාභූතං පජානාමීති පඤ්‌චමං|
    block |කම්‌මසමාදානසුත්‌තං|
      count |914|, |ඉමෙසඤ්‌ච පනාහං ආවුසො චතුන්‌නං සතිපට්‌ඨානානං භාවිතත්‌තා බහුලීකතත්‌තා අතීතානාගතපච්‌චුප්‌පන්‌නානං කම්‌මසමාදානානං ඨානසො හෙතුසො විපාකං යථාභූතං පජානාමීති ඡට්‌ඨං|
    block |සබ්‌බත්‌ථගාමිනිසුත්‌තං|
      count |915|, |ඉමෙසඤ්‌ච පනාහං ආවුසො චතුන්‌නං සතිපට්‌ඨානානං භාවිතත්‌තා බහුලීකතත්‌තා සබ්‌බත්‌ථගාමිනිප්‌පටිපදං යථාභූතං පජානාමීති සත්‌තමං|
    block |නානාධාතුසුත්‌තං|
      count |916|, |ඉමෙසඤ්‌ච පනාහං ආවුසො චතුන්‌නං සතිපට්‌ඨානානං භාවිතත්‌තා බහුලීකතත්‌තා අනෙකධාතුනානාධාතුලොකං යථාභූතං පජානාමීති අට්‌ඨමං|
    block |නානාධිමුත්‌තිසුත්‌තං|
      count |917|, |ඉමෙසඤ්‌ච පනාහං ආවුසො චතුන්‌නං සතිපට්‌ඨානානං භාවිතත්‌තා බහුලීකතත්‌තා සත්‌තානං නානාධිමුත්‌තිකතං යථාභූතං පජානාමීති නවමං|
    block |ඉන්‌ද්‍රියපරොපරියත්‌තසුත්‌තං|
      count |918|, |ඉමෙසඤ්‌ච පනාහං ආවුසො චතුන්‌නං සතිපට්‌ඨානානං භාවිතත්‌තා බහුලීකතත්‌තා පරසත්‌තානං පරපුග්‌ගලානං ඉන්‌ද්‍රියපරොපරියත්‌තං යථාභූතං පජානාමීති දසමං|
    block |ඣානාදිසුත්‌තං|
      count |919|, |ඉමෙසඤ්‌ච පනාහං ආවුසො චතුන්‌නං සතිපට්‌ඨානානං භාවිතත්‌තා බහුලීකතත්‌තා ඣානවිමොක්‌ඛසමාධිසමාපත්‌තීනං සංකිලෙසං වොදානං වුට්‌ඨානං යථාභූතං පජානාමීති එකාදසමං|
    block |පුබ්‌බෙනිවාසසුත්‌තං|
      count |920|, |ඉමෙසඤ්‌ච පනාහං ආවුසො චතුන්‌නං සතිපට්‌ඨානානං භාවිතත්‌තා බහුලීකතත්‌තා අනෙකවිහිතං පුබ්‌බෙනිවාසං අනුස්‌සරාමි සෙය්‍යථිදං එකම්‌පි ජාතිං ද්‌වෙපි ජාතියො…පෙ … ඉති සාකාරං සඋද්‌දෙසං අනෙකවිහිතං පුබ්‌බෙනිවාසං අනුස්‌සරාමීති ද්‌වාදසමං|
    block |දිබ්‌බචක්‌ඛුසුත්‌තං|
      count |921|, |ඉමෙසඤ්‌ච පනාහං ආවුසො චතුන්‌නං සතිපට්‌ඨානානං භාවිතත්‌තා බහුලීකතත්‌තා දිබ්‌බෙන චක්‌ඛුනා විසුද්‌ධෙන අතික්‌කන්‌තමානුසකෙන සත්‌තෙ පස්‌සාමි චවමානෙ උපපජ්‌ජමානෙ…පෙ … ඉති දිබ්‌බෙන චක්‌ඛුනා විසුද්‌ධෙන අතික්‌කන්‌තමානුසකෙන යථාකම්‌මූපගෙ සත්‌තෙ පජානාමීති තෙරසමං|
    block |ආසවක්‌ඛයසුත්‌තං|
      count |922|, |ඉමෙසඤ්‌ච පනාහං ආවුසො චතුන්‌නං සතිපට්‌ඨානානං භාවිතත්‌තා බහුලීකතත්‌තා ආසවානං ඛයා අනාසවං චෙතොවිමුත්‌තිං පඤ්‌ඤාවිමුත්‌තිං දිට්‌ඨෙ ධම්‌මෙ සයං අභිඤ්‌ඤා සච්‌ඡිකත්‌වා උපසම්‌පජ්‌ජ විහරාමීති චුද්‌දසමං|
      stand |දුතියො වග්‌ගො|
      block |තස්‌සුද්‌දානං|
      stand |අනුරුද්‌ධසංයුත්‌තං අට්‌ඨමං|
