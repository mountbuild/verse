block |සහස්‌සවග්‌ගො|
  count |100|
    block |සහස්‌සමපි චෙ වාචා අනත්‌ථපදසංහිතා|
    block |එකං අත්‌ථපදං සෙය්‍යො යං සුත්‌වා උපසම්‌මති|
  count |101|
    block |සහස්‌සමපි චෙ ගාථා අනත්‌ථපදසංහිතා|
    block |එකං ගාථාපදං සෙය්‍යො යං සුත්‌වා උපසම්‌මති|
  count |102|
    block |යො ච ගාථා සතං භාසෙ අනත්‌ථපදසංහිතා|
    block |එකං ධම්‌මපදං සෙය්‍යො යං සුත්‌වා උපසම්‌මති|
  count |103|
    block |යො සහස්‌සං සහස්‌සෙන සඞ්‌ගාමෙ මානුසෙ ජිනෙ|
    block |එකඤ්‌ච ජෙය්‍යමත්‌තානං ස වෙ සඞ්‌ගාමජුත්‌තමො|
  count |104|
    block |අත්‌තා හවෙ ජිතං සෙය්‍යො යා චායං ඉතරා පජා|
    block |අත්‌තදන්‌තස්‌ස පොසස්‌ස නිච්‌චං සඤ්‌ඤතචාරිනො|
  count |105|
    block |නෙව දෙවො න ගන්‌ධබ්‌බො න මාරො සහ බ්‍රහ්‌මුනා|
    block |ජිතං අපජිතං කයිරා තථාරූපස්‌ස ජන්‌තුනො|
  count |106|
    block |මාසෙ මාසෙ සහස්‌සෙන යො යජෙථ සතං සමං|
    block |එකඤ්‌ච භාවිතත්‌තානං මුහුත්‌තමපි පූජයෙ|
    block |සායෙව පූජනා සෙය්‍යො යඤ්‌චෙ වස්‌සසතං හුතං|
  count |107|
    block |යො ච වස්‌සසතං ජන්‌තු අග්‌ගිං පරිචරෙ වනෙ|
    block |එකඤ්‌ච භාවිතත්‌තානං මුහුත්‌තමපි පූජයෙ|
    block |සායෙව පූජනා සෙය්‍යො යඤ්‌චෙ වස්‌සසතං හුතං|
  count |108|
    block |යං කිඤ්‌චි යිට්‌ඨං ව හුතං ව ලොකෙ සංවච්‌ඡරං යජෙථ පුඤ්‌ඤපෙක්‌ඛො|
    block |සබ්‌බම්‌පි තං න චතුභාගමෙති අභිවාදනා උජ්‌ජුගතෙසු සෙය්‍යො|
  count |109|
    block |අභිවාදනසීලිස්‌ස නිච්‌චං වුඩ්‌ඪාපචායිනො|
    block |චත්‌තාරො ධම්‌මා වඩ්‌ඪන්‌ති ආයු වණ්‌ණො සුඛං බලං|
  count |110|
    block |යො ච වස්‌සසතං ජීවෙ දුස්‌සීලො අසමාහිතො|
    block |එකාහං ජීවිතං සෙය්‍යො සීලවන්‌තස්‌ස ඣායිනො|
  count |111|
    block |යො ච වස්‌සසතං ජීවෙ දුප්‌පඤ්‌ඤො අසමාහිතො|
    block |එකාහං ජීවිතං සෙය්‍යො පඤ්‌ඤවන්‌තස්‌ස ඣායිනො|
  count |112|
    block |යො ච වස්‌සසතං ජීවෙ කුසීතො හීනවීරියො|
    block |එකාහං ජීවිතං සෙය්‍යො වීරියමාරභතො දළ්‌හං|
  count |113|
    block |යො ච වස්‌සසතං ජීවෙ අපස්‌සං උදයබ්‌බයං|
    block |එකාහං ජීවිතං සෙය්‍යො පස්‌සතො උදයබ්‌බයං|
  count |114|
    block |යො ච වස්‌සසතං ජීවෙ අපස්‌සං අමතං පදං|
    block |එකාහං ජීවිතං සෙය්‍යො පස්‌සතො අමතං පදං|
  count |115|
    block |යො ච වස්‌සසතං ජීවෙ අපස්‌සං ධම්‌මමුත්‌තමං|
    block |එකාහං ජීවිතං සෙය්‍යො පස්‌සතො ධම්‌මමුත්‌තමං|
  stand |සහස්‌සවග්‌ගො අට්‌ඨමො නිට්‌ඨිතො|
