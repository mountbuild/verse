block |චිත්‌තවග්‌ගො|
  count |33|
    block |ඵන්‌දනං චපලං චිත්‌තං දූරක්‌ඛං දුන්‌නිවාරයං|
    block |උජුං කරොති මෙධාවී උසුකාරොව තෙජනං|
  count |34|
    block |වාරිජොව ථලෙ ඛිත්‌තො ඔකමොකතඋබ්‌භතො|
    block |පරිඵන්‌දතිදං චිත්‌තං මාරධෙය්‍යං පහාතවෙ|
  count |35|
    block |දුන්‌නිග්‌ගහස්‌ස ලහුනො යත්‌ථකාමනිපාතිනො|
    block |චිත්‌තස්‌ස දමථො සාධු චිත්‌තං දන්‌තං සුඛාවහං|
  count |36|
    block |සුදුද්‌දසං සුනිපුණං යත්‌ථකාමනිපාතිනං|
    block |චිත්‌තං රක්‌ඛෙථ මෙධාවී චිත්‌තං ගුත්‌තං සුඛාවහං|
  count |37|
    block |දූරඞ්‌ගමං එකචරං අසරීරං ගුහාසයං|
    block |යෙ චිත්‌තං සංයමෙස්‌සන්‌ති මොක්‌ඛන්‌ති මාරබන්‌ධනා|
  count |38|
    block |අනවට්‌ඨිතචිත්‌තස්‌ස සද්‌ධම්‌මං අවිජානතො|
    block |පරිප්‌ලවපසාදස්‌ස පඤ්‌ඤා න පරිපූරති|
  count |39|
    block |අනවස්‌සුතචිත්‌තස්‌ස අනන්‌වාහතචෙතසො|
    block |පුඤ්‌ඤපාපපහීනස්‌ස නත්‌ථි ජාගරතො භයං|
  count |40|
    block |කුම්‌භූපමං කායමිමං විදිත්‌වා නගරූපමං චිත්‌තමිදං ඨපෙත්‌වා|
    block |යොධෙථ මාරං පඤ්‌ඤාවුධෙන ජිතඤ්‌ච රක්‌ඛෙ අනිවෙසනො සියා|
  count |41|
    block |අචිරං වතයං කායො පථවිං අධිසෙස්‌සති|
    block |ඡුද්‌ධො අපෙතවිඤ්‌ඤාණො නිරත්‌ථංව කලිඞ්‌ගරං|
  count |42|
    block |දිසො දිසං යං තං කයිරා වෙරී වා පන වෙරිනං|
    block |මිච්‌ඡාපණිහිතං චිත්‌තං පාපියො නං තතො කරෙ|
  count |43|
    block |න තං මාතා පිතා කයිරා අඤ්‌ඤෙ වාපි ච ඤාතකා|
    block |සම්‌මාපණිහිතං චිත්‌තං සෙය්‍යසො නං තතො කරෙ|
  stand |චිත්‌තවග්‌ගො තතියො නිට්‌ඨිතො|
