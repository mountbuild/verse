block |නිරයවග්‌ගො|
  count |306|
    block |අභූතවාදී නිරයං උපෙති යො වාපි කත්‌වා න කරොමි චාහ|
    block |උභොපි තෙ පෙච්‌ච සමා භවන්‌ති නිහීනකම්‌මා මනුජා පරත්‌ථ|
  count |307|
    block |කාසාවකණ්‌ඨා බහවො පාපධම්‌මා අසඤ්‌ඤතා|
    block |පාපා පාපෙහි කම්‌මෙහි නිරයං තෙ උපපජ්‌ජරෙ|
  count |308|
    block |සෙය්‍යො අයොගුළො භුත්‌තො තත්‌තො අග්‌ගිසිඛූපමො|
    block |යඤ්‌චෙ භුඤ්‌ජෙය්‍ය දුස්‌සීලො රට්‌ඨපිණ්‌ඩමසඤ්‌ඤතො|
  count |309|
    block |චත්‌තාරි ඨානානි නරො පමත්‌තො ආපජ්‌ජති පරදාරූපසෙවී|
    block |අපුඤ්‌ඤලාභං න නිකාමසෙය්‍යං නින්‌දං තතීයං නිරයං චතුත්‌ථං|
  count |310|
    block |අපුඤ්‌ඤලාභො ච ගතී ච පාපිකා භීතස්‌ස භීතාය රතී ච ථොකිකා|
    block |රාජා ච දණ්‌ඩං ගරුකං පණෙති තස්‌මා නරො පරදාරං න සෙවෙ|
  count |311|
    block |කුසො යථා දුග්‌ගහිතො හත්‌ථමෙවානුකන්‌තති|
    block |සාමඤ්‌ඤං දුප්‌පරාමට්‌ඨං නිරයායුපකඩ්‌ඪති|
  count |312|
    block |යං කිඤ්‌චි සිථිලං කම්‌මං සංකිලිට්‌ඨඤ්‌ච යං වතං|
    block |සඞ්‌කස්‌සරං බ්‍රහ්‌මචරියං න තං හොති මහප්‌ඵලං|
  count |313|
    block |කයිරා චෙ කයිරාථෙනං දළ්‌හමෙනං පරක්‌කමෙ|
    block |සිථිලො හි පරිබ්‌බාජො භිය්‍යො ආකිරතෙ රජං|
  count |314|
    block |අකතං දුක්‌කටං සෙය්‍යො පච්‌ඡා තප්‌පති දුක්‌කටං|
    block |කතඤ්‌ච සුකතං සෙය්‍යො යං කත්‌වා නානුතප්‌පති|
  count |315|
    block |නගරං යථා පච්‌චන්‌තං ගුත්‌තං සන්‌තරබාහිරං|
    block |එවං ගොපෙථ අත්‌තානං ඛණො වො මා උපච්‌චගා|
    block |ඛණාතීතා හි සොචන්‌ති නිරයම්‌හි සමප්‌පිතා|
  count |316|
    block |අලජ්‌ජිතායෙ ලජ්‌ජන්‌ති ලජ්‌ජිතායෙ න ලජ්‌ජරෙ|
    block |මිච්‌ඡාදිට්‌ඨිසමාදානා සත්‌තා ගච්‌ඡන්‌ති දුග්‌ගතිං|
  count |317|
    block |අභයෙ භයදස්‌සිනො භයෙ චාභයදස්‌සිනො|
    block |මිච්‌ඡාදිට්‌ඨිසමාදානා සත්‌තා ගච්‌ඡන්‌ති දුග්‌ගතිං|
  count |318|
    block |අවජ්‌ජෙ වජ්‌ජමතිනො වජ්‌ජෙ චාවජ්‌ජදස්‌සිනො|
    block |මිච්‌ඡාදිට්‌ඨිසමාදානා සත්‌තා ගච්‌ඡන්‌ති දුග්‌ගතිං|
  count |319|
    block |වජ්‌ජඤ්‌ච වජ්‌ජතො ඤත්‌වා අවජ්‌ජඤ්‌ච අවජ්‌ජතො|
    block |සම්‌මාදිට්‌ඨිසමාදානා සත්‌තා ගච්‌ඡන්‌ති සුග්‌ගතිං|
  stand |නිරයවග්‌ගො ද්‌වාවීසතිමො නිට්‌ඨිතො|
