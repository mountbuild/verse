block |ලොකවග්‌ගො|
  count |167|
    block |හීනං ධම්‌මං න සෙවෙය්‍ය පමාදෙන න සංවසෙ|
    block |මිච්‌ඡාදිට්‌ඨිං න සෙවෙය්‍ය න සියා ලොකවඩ්‌ඪනො|
  count |168|
    block |උත්‌තිට්‌ඨෙ නප්‌පමජ්‌ජෙය්‍ය ධම්‌මං සුචරිතං චරෙ|
    block |ධම්‌මචාරී සුඛං සෙති අස්‌මිං ලොකෙ පරම්‌හි ච|
  count |169|
    block |ධම්‌මං චරෙ සුචරිතං න නං දුච්‌චරිතං චරෙ|
    block |ධම්‌මචාරී සුඛං සෙති අස්‌මිං ලොකෙ පරම්‌හි ච|
  count |170|
    block |යථා පුබ්‌බුළකං පස්‌සෙ යථා පස්‌සෙ මරීචිකං|
    block |එවං ලොකං අවෙක්‌ඛන්‌තං මච්‌චුරාජා න පස්‌සති|
  count |171|
    block |එථ පස්‌සථිමං ලොකං චිත්‌තං රාජරථූපමං|
    block |යත්‌ථ බාලා විසීදන්‌ති නත්‌ථි සඞ්‌ගො විජානතං|
  count |172|
    block |යො ච පුබ්‌බෙ පමජ්‌ජිත්‌වා පච්‌ඡා සො නප්‌පමජ්‌ජති|
    block |සොමං ලොකං පභාසෙති අබ්‌භා මුත්‌තොව චන්‌දිමා|
  count |173|
    block |යස්‌ස පාපං කතං කම්‌මං කුසලෙන පිධීයති|
    block |සොමං ලොකං පභාසෙති අබ්‌භා මුත්‌තොව චන්‌දිමා|
  count |174|
    block |අන්‌ධභූතො අයං ලොකො තනුකෙත්‌ථ විපස්‌සති|
    block |සකුණො ජාලමුත්‌තොව අප්‌පො සග්‌ගාය ගච්‌ඡති|
  count |175|
    block |හංසාදිච්‌චපථෙ යන්‌ති ආකාසෙ යන්‌ති ඉද්‌ධියා|
    block |නීයන්‌ති ධීරා ලොකම්‌හා ජෙත්‌වා මාරං සවාහිනිං|
  count |176|
    block |එකං ධම්‌මං අතීතස්‌ස මුසාවාදිස්‌ස ජන්‌තුනො|
    block |විතිණ්‌ණපරලොකස්‌ස නත්‌ථි පාපං අකාරියං|
  count |177|
    block |න වෙ කදරියා දෙවලොකං වජන්‌ති බාලා හවෙ නප්‌පසංසන්‌ති දානං|
    block |ධීරො ච දානං අනුමොදමානො තෙනෙව සො හොති සුඛී පරත්‌ථ|
  count |178|
    block |පථබ්‍යා එකරජ්‌ජෙන සග්‌ගස්‌ස ගමනෙන වා|
    block |සබ්‌බලොකාධිපච්‌චෙන සොතාපත්‌තිඵලං වරං|
  stand |ලොකවග්‌ගො තෙරසමො නිට්‌ඨිතො|
