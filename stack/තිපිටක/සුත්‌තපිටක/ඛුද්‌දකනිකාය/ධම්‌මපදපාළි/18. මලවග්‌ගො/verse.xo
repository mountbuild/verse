block |මලවග්‌ගො|
  count |235|
    block |පණ්‌ඩුපලාසොව දානිසි යමපුරිසාපි ච තෙ උපට්‌ඨිතා|
    block |උය්‍යොගමුඛෙ ච තිට්‌ඨසි පාථෙය්‍යම්‌පි ච තෙ න විජ්‌ජති|
    block |සො කරොහි දීපමත්‌තනො ඛිප්‌පං වායම පණ්‌ඩිතො භව|
    block |නිද්‌ධන්‌තමලො අනඞ්‌ගණො දිබ්‌බං අරියභූමිං උපෙහිසි|
  count |236|, ||
  count |237|
    block |උපනීතවයො ච දානිසි සම්‌පයාතොසි යමස්‌ස සන්‌තිකෙ|
    block |වාසො තෙ නත්‌ථි අන්‌තරා පාථෙය්‍යම්‌පි ච තෙ න විජ්‌ජති|
  count |238|
    block |සො කරොහි දීපමත්‌තනො ඛිප්‌පං වායම පණ්‌ඩිතො භව|
    block |නිද්‌ධන්‌තමලො අනඞ්‌ගණො න පුනං ජාතිජරං උපෙහිසි|
  count |239|
    block |අනුපුබ්‌බෙන මෙධාවී ථොකං ථොකං ඛණෙ ඛණෙ|
    block |කම්‌මාරො රජතස්‌සෙව නිද්‌ධමෙ මලමත්‌තනො|
  count |240|
    block |අයසාව මලං සමුට්‌ඨිතං තතුට්‌ඨාය තමෙව ඛාදති|
    block |එවං අතිධොනචාරිනං සානි කම්‌මානි නයන්‌ති දුග්‌ගතිං|
  count |241|
    block |අසජ්‌ඣායමලා මන්‌තා අනුට්‌ඨානමලා ඝරා|
    block |මලං වණ්‌ණස්‌ස කොසජ්‌ජං පමාදො රක්‌ඛතො මලං|
  count |242|
    block |මලිත්‌ථියා දුච්‌චරිතං මච්‌ඡෙරං දදතො මලං|
    block |මලා වෙ පාපකා ධම්‌මා අස්‌මිං ලොකෙ පරම්‌හි ච|
  count |243|
    block |තතො මලා මලතරං අවිජ්‌ජා පරමං මලං|
    block |එතං මලං පහන්‌ත්‌වාන නිම්‌මලා හොථ භික්‌ඛවො|
  count |244|
    block |සුජීවං අහිරිකෙන කාකසූරෙන ධංසිනා|
    block |පක්‌ඛන්‌දිනා පගබ්‌භෙන සංකිලිට්‌ඨෙන ජීවිතං|
  count |245|
    block |හිරීමතා ච දුජ්‌ජීවං නිච්‌චං සුචිගවෙසිනා|
    block |අලීනෙනාප්‌පගබ්‌භෙන සුද්‌ධාජීවෙන පස්‌සතා|
  count |246|
    block |යො පාණමතිපාතෙති මුසාවාදඤ්‌ච භාසති|
    block |ලොකෙ අදින්‌නමාදියති පරදාරඤ්‌ච ගච්‌ඡති|
  count |247|
    block |සුරාමෙරයපානඤ්‌ච යො නරො අනුයුඤ්‌ජති|
    block |ඉධෙවමෙසො ලොකස්‌මිං මූලං ඛණති අත්‌තනො|
  count |248|
    block |එවං භො පුරිස ජානාහි පාපධම්‌මා අසඤ්‌ඤතා|
    block |මා තං ලොභො අධම්‌මො ච චිරං දුක්‌ඛාය රන්‌ධයුං|
  count |249|
    block |දදාති වෙ යථාසද්‌ධං යථාපසාදනං ජනො|
    block |තත්‌ථ යො මඞ්‌කු භවති පරෙසං පානභොජනෙ|
    block |න සො දිවා වා රත්‌තිං වා සමාධිමධිගච්‌ඡති|
  count |250|
    block |යස්‌ස චෙතං සමුච්‌ඡින්‌නං මූලඝච්‌චං සමූහතං|
    block |ස වෙ දිවා වා රත්‌තිං වා සමාධිමධිගච්‌ඡති|
  count |251|
    block |නත්‌ථි රාගසමො අග්‌ගි නත්‌ථි දොසසමො ගහො|
    block |නත්‌ථි මොහසමං ජාලං නත්‌ථි තණ්‌හාසමා නදී|
  count |252|
    block |සුදස්‌සං වජ්‌ජමඤ්‌ඤෙසං අත්‌තනො පන දුද්‌දසං|
    block |පරෙසං හි සො වජ්‌ජානි ඔපුනාති යථා භුසං|
    block |අත්‌තනො පන ඡාදෙති කලිංව කිතවා සඨො|
  count |253|
    block |පරවජ්‌ජානුපස්‌සිස්‌ස නිච්‌චං උජ්‌ඣානසඤ්‌ඤිනො|
    block |ආසවා තස්‌ස වඩ්‌ඪන්‌ති ආරා සො ආසවක්‌ඛයා|
  count |254|
    block |ආකාසෙව පදං නත්‌ථි සමණො නත්‌ථි බාහිරෙ|
    block |පපඤ්‌චාභිරතා පජා නිප්‌පපඤ්‌චා තථාගතා|
  count |255|
    block |ආකාසෙව පදං නත්‌ථි සමණො නත්‌ථි බාහිරෙ|
    block |සඞ්‌ඛාරා සස්‌සතා නත්‌ථි නත්‌ථි බුද්‌ධානමිඤ්‌ජිතං|
  stand |මලවග්‌ගො අට්‌ඨාරසමො නිට්‌ඨිතො|
