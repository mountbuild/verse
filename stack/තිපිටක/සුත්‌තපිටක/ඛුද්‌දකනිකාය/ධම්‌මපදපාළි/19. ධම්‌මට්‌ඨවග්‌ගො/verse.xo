block |ධම්‌මට්‌ඨවග්‌ගො|
  count |256|
    block |න තෙන හොති ධම්‌මට්‌ඨො යෙනත්‌ථං සාහසා නයෙ|
    block |යො ච අත්‌ථං අනත්‌ථඤ්‌ච උභො නිච්‌ඡෙය්‍ය පණ්‌ඩිතො|
  count |257|
    block |අසාහසෙන ධම්‌මෙන සමෙන නයතී පරෙ|
    block |ධම්‌මස්‌ස ගුත්‌තො මෙධාවී ධම්‌මට්‌ඨොති පවුච්‌චති|
  count |258|
    block |න තෙන පණ්‌ඩිතො හොති යාවතා බහු භාසති|
    block |ඛෙමී අවෙරී අභයො පණ්‌ඩිතොති පවුච්‌චති|
  count |259|
    block |න තාවතා ධම්‌මධරො යාවතා බහු භාසති|
    block |යො ච අප්‌පම්‌පි සුත්‌වාන ධම්‌මං කායෙන පස්‌සති|
    block |ස වෙ ධම්‌මධරො හොති යො ධම්‌මං නප්‌පමජ්‌ජති|
  count |260|
    block |න තෙන ථෙරො සො හොති යෙනස්‌ස පලිතං සිරො|
    block |පරිපක්‌කො වයො තස්‌ස මොඝජිණ්‌ණොති වුච්‌චති|
  count |261|
    block |යම්‌හි සච්‌චඤ්‌ච ධම්‌මො ච අහිංසා සංයමො දමො|
    block |ස වෙ වන්‌තමලො ධීරො ථෙරො ඉති පවුච්‌චති|
  count |262|
    block |න වාක්‌කරණමත්‌තෙන වණ්‌ණපොක්‌ඛරතාය වා|
    block |සාධුරූපො නරො හොති ඉස්‌සුකී මච්‌ඡරී සඨො|
  count |263|
    block |යස්‌ස චෙතං සමුච්‌ඡින්‌නං මූලඝච්‌චං සමූහතං|
    block |ස වන්‌තදොසො මෙධාවී සාධුරූපොති වුච්‌චති|
  count |264|
    block |න මුණ්‌ඩකෙන සමණො අබ්‌බතො අලිකං භණං|
    block |ඉච්‌ඡාලොභසමාපන්‌නො සමණො කිං භවිස්‌සති|
  count |265|
    block |යො ච සමෙති පාපානි අණුං ථූලානි සබ්‌බසො|
    block |සමිතත්‌තා හි පාපානං සමණොති පවුච්‌චති|
  count |266|
    block |න තෙන භික්‌ඛු සො හොති යාවතා භික්‌ඛතෙ පරෙ|
    block |විස්‌සං ධම්‌මං සමාදාය භික්‌ඛු හොති න තාවතා|
  count |267|
    block |යොධ පුඤ්‌ඤඤ්‌ච පාපඤ්‌ච බාහෙත්‌වා බ්‍රහ්‌මචරියවා|
    block |සඞ්‌ඛාය ලොකෙ චරති ස වෙ භික්‌ඛූති වුච්‌චති|
  count |268|
    block |න මොනෙන මුනී හොති මූළ්‌හරූපො අවිද්‌දසු|
    block |යො ච තුලංව පග්‌ගය්‌හ වරමාදාය පණ්‌ඩිතො|
  count |269|
    block |පාපානි පරිවජ්‌ජෙති ස මුනී තෙන සො මුනි|
    block |යො මුනාති උභො ලොකෙ මුනි තෙන පවුච්‌චති|
  count |270|
    block |න තෙන අරියො හොති යෙන පාණානි හිංසති|
    block |අහිංසා සබ්‌බපාණානං අරියොති පවුච්‌චති|
  count |271|
    block |න සීලබ්‌බතමත්‌තෙන බාහුසච්‌චෙන වා පන|
    block |අථ වා සමාධිලාභෙන විවිත්‌තසයනෙන වා|
  count |272|
    block |ඵුසාමි නෙක්‌ඛම්‌මසුඛං අපුථුජ්‌ජනසෙවිතං|
    block |භික්‌ඛු විස්‌සාසමාපාදි අප්‌පත්‌තො ආසවක්‌ඛයං|
  stand |ධම්‌මට්‌ඨවග්‌ගො එකූනවීසතිමො නිට්‌ඨිතො|
