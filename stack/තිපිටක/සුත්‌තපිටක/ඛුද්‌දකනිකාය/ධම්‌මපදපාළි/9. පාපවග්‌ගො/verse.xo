block |පාපවග්‌ගො|
  count |116|
    block |අභිත්‌ථරෙථ කල්‍යාණෙ පාපා චිත්‌තං නිවාරයෙ|
    block |දන්‌ධඤ්‌හි කරොතො පුඤ්‌ඤං පාපස්‌මිං රමතී මනො|
  count |117|
    block |පාපඤ්‌චෙ පුරිසො කයිරා න නං කයිරා පුනප්‌පුනං|
    block |න තම්‌හි ඡන්‌දං කයිරාථ දුක්‌ඛො පාපස්‌ස උච්‌චයො|
  count |118|
    block |පුඤ්‌ඤඤ්‌චෙ පුරිසො කයිරා කයිරා නං පුනප්‌පුනං|
    block |තම්‌හි ඡන්‌දං කයිරාථ සුඛො පුඤ්‌ඤස්‌ස උච්‌චයො|
  count |119|
    block |පාපොපි පස්‌සති භද්‍රං යාව පාපං න පච්‌චති|
    block |යදා ච පච්‌චති පාපං අථ පාපො පාපානි පස්‌සති|
  count |120|
    block |භද්‍රොපි පස්‌සති පාපං යාව භද්‍රං න පච්‌චති|
    block |යදා ච පච්‌චති භද්‍රං අථ භද්‍රො භද්‍රානි පස්‌සති|
  count |121|
    block |මාවමඤ්‌ඤෙථ පාපස්‌ස න මන්‌තං ආගමිස්‌සති|
    block |උදබින්‌දුනිපාතෙන උදකුම්‌භොපි පූරති|
    block |බාලො පූරති පාපස්‌ස ථොකං ථොකම්‌පි ආචිනං|
  count |122|
    block |මාවමඤ්‌ඤෙථ පුඤ්‌ඤස්‌ස න මන්‌තං ආගමිස්‌සති|
    block |උදබින්‌දුනිපාතෙන උදකුම්‌භොපි පූරති|
    block |ධීරො පූරති පුඤ්‌ඤස්‌ස ථොකං ථොකම්‌පි ආචිනං|
  count |123|
    block |වාණිජොව භයං මග්‌ගං අප්‌පසත්‌ථො මහද්‌ධනො|
    block |විසං ජීවිතුකාමොව පාපානි පරිවජ්‌ජයෙ|
  count |124|
    block |පාණිම්‌හි චෙ වණො නාස්‌ස හරෙය්‍ය පාණිනා විසං|
    block |නාබ්‌බණං විසමන්‌වෙති නත්‌ථි පාපං අකුබ්‌බතො|
  count |125|
    block |යො අප්‌පදුට්‌ඨස්‌ස නරස්‌ස දුස්‌සති සුද්‌ධස්‌ස පොසස්‌ස අනඞ්‌ගණස්‌ස|
    block |තමෙව බාලං පච්‌චෙති පාපං සුඛුමො රජො පටිවාතංව ඛිත්‌තො|
  count |126|
    block |ගබ්‌භමෙකෙ උප්‌පජ්‌ජන්‌ති නිරයං පාපකම්‌මිනො|
    block |සග්‌ගං සුගතිනො යන්‌ති පරිනිබ්‌බන්‌ති අනාසවා|
  count |127|
    block |න අන්‌තලික්‌ඛෙ න සමුද්‌දමජ්‌ඣෙ න පබ්‌බතානං විවරං පවිස්‌ස|
    block |න විජ්‌ජතී සො ජගතිප්‌පදෙසො යත්‌ථට්‌ඨිතො මුච්‌චෙය්‍ය පාපකම්‌මා|
  count |128|
    block |න අන්‌තලික්‌ඛෙ න සමුද්‌දමජ්‌ඣෙ න පබ්‌බතානං විවරං පවිස්‌ස|
    block |න විජ්‌ජතී සො ජගතිප්‌පදෙසො යත්‌ථට්‌ඨිතං නප්‌පසහෙය්‍ය මච්‌චු|
  stand |පාපවග්‌ගො නවමො නිට්‌ඨිතො|
