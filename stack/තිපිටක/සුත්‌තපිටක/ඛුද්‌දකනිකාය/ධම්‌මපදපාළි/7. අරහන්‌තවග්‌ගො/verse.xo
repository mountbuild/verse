block |අරහන්‌තවග්‌ගො|
  count |90|
    block |ගතද්‌ධිනො විසොකස්‌ස විප්‌පමුත්‌තස්‌ස සබ්‌බධි|
    block |සබ්‌බගන්‌ථප්‌පහීනස්‌ස පරිළාහො න විජ්‌ජති|
  count |91|
    block |උය්‍යුඤ්‌ජන්‌ති සතීමන්‌තො න නිකෙතෙ රමන්‌ති තෙ|
    block |හංසාව පල්‌ලලං හිත්‌වා ඔකමොකං ජහන්‌ති තෙ|
  count |92|
    block |යෙසං සන්‌නිචයො නත්‌ථි යෙ පරිඤ්‌ඤාතභොජනා|
    block |සුඤ්‌ඤතො අනිමිත්‌තො ච විමොක්‌ඛො යෙසං ගොචරො|
    block |ආකාසෙ ව සකුන්‌තානං ගති තෙසං දුරන්‌නයා|
  count |93|
    block |යස්‌සාසවා පරික්‌ඛීණා ආහාරෙ ච අනිස්‌සිතො|
    block |සුඤ්‌ඤතො අනිමිත්‌තො ච විමොක්‌ඛො යස්‌ස ගොචරො|
    block |ආකාසෙ ව සකුන්‌තානං පදං තස්‌ස දුරන්‌නයං|
  count |94|
    block |යස්‌සින්‌ද්‍රියානි සමථඞ්‌ගතානි අස්‌සා යථා සාරථිනා සුදන්‌තා|
    block |පහීනමානස්‌ස අනාසවස්‌ස දෙවාපි තස්‌ස පිහයන්‌ති තාදිනො|
  count |95|
    block |පථවිසමො නො විරුජ්‌ඣති ඉන්‌දඛිලුපමො තාදි සුබ්‌බතො|
    block |රහදොව අපෙතකද්‌දමො සංසාරා න භවන්‌ති තාදිනො|
  count |96|
    block |සන්‌තං තස්‌ස මනං හොති සන්‌තා වාචා ච කම්‌ම ච|
    block |සම්‌මදඤ්‌ඤා විමුත්‌තස්‌ස උපසන්‌තස්‌ස තාදිනො|
  count |97|
    block |අස්‌සද්‌ධො අකතඤ්‌ඤූ ච සන්‌ධිච්‌ඡෙදො ච යො නරො|
    block |හතාවකාසො වන්‌තාසො ස වෙ උත්‌තමපොරිසො|
  count |98|
    block |ගාමෙ වා යදි වාරඤ්‌ඤෙ නින්‌නෙ වා යදි වා ථලෙ|
    block |යත්‌ථ අරහන්‌තො විහරන්‌ති තං භූමිරාමණෙය්‍යකං|
  count |99|
    block |රමණීයානි අරඤ්‌ඤානි යත්‌ථ න රමතී ජනො|
    block |වීතරාගා රමිස්‌සන්‌ති න තෙ කාමගවෙසිනො|
  stand |අරහන්‌තවග්‌ගො සත්‌තමො නිට්‌ඨිතො|
