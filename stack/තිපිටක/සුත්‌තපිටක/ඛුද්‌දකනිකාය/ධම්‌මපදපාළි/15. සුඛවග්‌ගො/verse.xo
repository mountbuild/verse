block |සුඛවග්‌ගො|
  count |197|
    block |සුසුඛං වත ජීවාම වෙරිනෙසු අවෙරිනො|
    block |වෙරිනෙසු මනුස්‌සෙසු විහරාම අවෙරිනො|
  count |198|
    block |සුසුඛං වත ජීවාම ආතුරෙසු අනාතුරා|
    block |ආතුරෙසු මනුස්‌සෙසු විහරාම අනාතුරා|
  count |199|
    block |සුසුඛං වත ජීවාම උස්‌සුකෙසු අනුස්‌සුකා|
    block |උස්‌සුකෙසු මනස්‌සෙසු විහරාම අනුස්‌සුකා|
  count |200|
    block |සුසුඛං වත ජීවාම යෙසං නො නත්‌ථි කිඤ්‌චනං|
    block |පීතිභක්‌ඛා භවිස්‌සාම දෙවා ආභස්‌සරා යථා|
  count |201|
    block |ජයං වෙරං පසවති දුක්‌ඛං සෙති පරාජිතො|
    block |උපසන්‌තො සුඛං සෙති හිත්‌වා ජයපරාජයං|
  count |202|
    block |නත්‌ථි රාගසමො අග්‌ගි නත්‌ථි දොසසමො කලි|
    block |නත්‌ථි ඛන්‌ධසමා දුක්‌ඛා නත්‌ථි සන්‌තිපරං සුඛං|
  count |203|
    block |ජිඝච්‌ඡාපරමා රොගා සඞ්‌ඛාරපරමා දුඛා|
    block |එතං ඤත්‌වා යථාභූතං නිබ්‌බානං පරමං සුඛං|
  count |204|
    block |ආරොග්‍යපරමා ලාභා සන්‌තුට්‌ඨිපරමං ධනං|
    block |විස්‌සාසපරමා ඤාති නිබ්‌බානං පරමං සුඛං|
  count |205|
    block |පවිවෙකරසං පිත්‌වා රසං උපසමස්‌ස ච|
    block |නිද්‌දරො හොති නිප්‌පාපො ධම්‌මපීතිරසං පිවං|
  count |206|
    block |සාහු දස්‌සනමරියානං සන්‌නිවාසො සදා සුඛො|
    block |අදස්‌සනෙන බාලානං නිච්‌චමෙව සුඛී සියා|
  count |207|
    block |බාලසඞ්‌ගතචාරී හි දීඝමද්‌ධාන සොචති|
    block |දුක්‌ඛො බාලෙහි සංවාසො අමිත්‌තෙනෙව සබ්‌බදා|
    block |ධීරො ච සුඛසංවාසො ඤාතීනංව සමාගමො|
  count |208|
    block |තස්‌මා හි|
    block |ධීරඤ්‌ච පඤ්‌ඤඤ්‌ච බහුස්‌සුතඤ්‌ච ධොරය්‌හසීලං වතවන්‌තමරියං|
    block |තං තාදිසං සප්‌පුරිසං සුමෙධං භජෙථ නක්‌ඛත්‌තපථංව චන්‌දිමා|
  stand |සුඛවග්‌ගො පන්‌නරසමො නිට්‌ඨිතො|
