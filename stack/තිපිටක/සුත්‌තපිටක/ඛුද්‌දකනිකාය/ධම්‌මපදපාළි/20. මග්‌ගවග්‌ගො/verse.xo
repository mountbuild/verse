block |මග්‌ගවග්‌ගො|
  count |273|
    block |මග්‌ගානට්‌ඨඞ්‌ගිකො සෙට්‌ඨො සච්‌චානං චතුරො පදා|
    block |විරාගො සෙට්‌ඨො ධම්‌මානං ද්‌විපදානඤ්‌ච චක්‌ඛුමා|
  count |274|
    block |එසෙව මග්‌ගො නත්‌ථඤ්‌ඤො දස්‌සනස්‌ස විසුද්‌ධියා|
    block |එතඤ්‌හි තුම්‌හෙ පටිපජ්‌ජථ මාරස්‌සෙතං පමොහනං|
  count |275|
    block |එතඤ්‌හි තුම්‌හෙ පටිපන්‌නා දුක්‌ඛස්‌සන්‌තං කරිස්‌සථ|
    block |අක්‌ඛාතො වො මයා මග්‌ගො අඤ්‌ඤාය සල්‌ලකන්‌තනං|
  count |276|
    block |තුම්‌හෙහි කිච්‌චමාතප්‌පං අක්‌ඛාතාරො තථාගතා|
    block |පටිපන්‌නා පමොක්‌ඛන්‌ති ඣායිනො මාරබන්‌ධනා|
  count |277|
    block |සබ්‌බෙ සඞ්‌ඛාරා අනිච්‌චාති යදා පඤ්‌ඤාය පස්‌සති|
    block |අථ නිබ්‌බින්‌දති දුක්‌ඛෙ එස මග්‌ගො විසුද්‌ධියා|
  count |278|
    block |සබ්‌බෙ සඞ්‌ඛාරා දුක්‌ඛාති යදා පඤ්‌ඤාය පස්‌සති|
    block |අථ නිබ්‌බින්‌දති දුක්‌ඛෙ එස මග්‌ගො විසුද්‌ධියා|
  count |279|
    block |සබ්‌බෙ ධම්‌මා අනත්‌තාති යදා පඤ්‌ඤාය පස්‌සති|
    block |අථ නිබ්‌බින්‌දති දුක්‌ඛෙ එස මග්‌ගො විසුද්‌ධියා|
  count |280|
    block |උට්‌ඨානකාලම්‌හි අනුට්‌ඨහානො යුවා බලී ආලසියං උපෙතො|
    block |සංසන්‌නසඞ්‌කප්‌පමනො කුසීතො පඤ්‌ඤාය මග්‌ගං අලසො න වින්‌දති|
  count |281|
    block |වාචානුරක්‌ඛී මනසා සුසංවුතො කායෙන ච නාකුසලං කයිරා|
    block |එතෙ තයො කම්‌මපථෙ විසොධයෙ ආරාධයෙ මග්‌ගමිසිප්‌පවෙදිතං|
  count |282|
    block |යොගා වෙ ජායතී භූරි අයොගා භූරිසඞ්‌ඛයො|
    block |එතං ද්‌වෙධාපථං ඤත්‌වා භවාය විභවාය ච|
    block |තථාත්‌තානං නිවෙසෙය්‍ය යථා භූරි පවඩ්‌ඪති|
  count |283|
    block |වනං ඡින්‌දථ මා රුක්‌ඛං වනතො ජායතෙ භයං|
    block |ඡෙත්‌වා වනඤ්‌ච වනථඤ්‌ච නිබ්‌බනා හොථ භික්‌ඛවො|
  count |284|
    block |යාව හි වනථො න ඡිජ්‌ජති අණුමත්‌තොපි නරස්‌ස නාරිසු|
    block |පටිබද්‌ධමනොව තාව සො වච්‌ඡො ඛීරපකොව මාතරි|
  count |285|
    block |උච්‌ඡින්‌ද සිනෙහමත්‌තනො කුමුදං සාරදිකංව|
    block |සන්‌තිමග්‌ගමෙව බ්‍රූහය නිබ්‌බානං සුගතෙන දෙසිතං|
  count |286|
    block |ඉධ වස්‌සං වසිස්‌සාමි ඉධ හෙමන්‌තගිම්‌හිසු|
    block |ඉති බාලො විචින්‌තෙති අන්‌තරායං න බුජ්‌ඣති|
  count |287|
    block |තං පුත්‌තපසුසම්‌මත්‌තං බ්‍යාසත්‌තමනසං නරං|
    block |සුත්‌තං ගාමං මහොඝොව මච්‌චු ආදාය ගච්‌ඡති|
  count |288|
    block |න සන්‌ති පුත්‌තා තාණාය න පිතා නාපි බන්‌ධවා|
    block |අන්‌තකෙනාධිපන්‌නස්‌ස නත්‌ථි ඤාතීසු තාණතා|
  count |289|
    block |එතමත්‌ථවසං ඤත්‌වා පණ්‌ඩිතො සීලසංවුතො|
    block |නිබ්‌බානගමනං මග්‌ගං ඛිප්‌පමෙව විසොධයෙ|
  stand |මග්‌ගවග්‌ගො වීසතිමො නිට්‌ඨිතො|
