block |භික්‌ඛුවග්‌ගො|
  count |360|
    block |චක්‌ඛුනා සංවරො සාධු සාධු සොතෙන සංවරො|
    block |ඝානෙන සංවරො සාධු සාධු ජිව්‌හාය සංවරො|
  count |361|
    block |කායෙන සංවරො සාධු සාධු වාචාය සංවරො|
    block |මනසා සංවරො සාධු සාධු සබ්‌බත්‌ථ සංවරො|
    block |සබ්‌බත්‌ථ සංවුතො භික්‌ඛු සබ්‌බදුක්‌ඛා පමුච්‌චති|
  count |362|
    block |හත්‌ථසංයතො පාදසංයතො වාචාසංයතො සංයතුත්‌තමො|
    block |අජ්‌ඣත්‌තරතො සමාහිතො එකො සන්‌තුසිතො තමාහු භික්‌ඛුං|
  count |363|
    block |යො මුඛසංයතො භික්‌ඛු මන්‌තභාණී අනුද්‌ධතො|
    block |අත්‌ථං ධම්‌මඤ්‌ච දීපෙති මධුරං තස්‌ස භාසිතං|
  count |364|
    block |ධම්‌මාරාමො ධම්‌මරතො ධම්‌මං අනුවිචින්‌තයං|
    block |ධම්‌මං අනුස්‌සරං භික්‌ඛු සද්‌ධම්‌මා න පරිහායති|
  count |365|
    block |සලාභං නාතිමඤ්‌ඤෙය්‍ය නාඤ්‌ඤෙසං පිහයං චරෙ|
    block |අඤ්‌ඤෙසං පිහයං භික්‌ඛු සමාධිං නාධිගච්‌ඡති|
  count |366|
    block |අප්‌පලාභොපි චෙ භික්‌ඛු සලාභං නාතිමඤ්‌ඤති|
    block |තං වෙ දෙවා පසංසන්‌ති සුද්‌ධාජීවිං අතන්‌දිතං|
  count |367|
    block |සබ්‌බසො නාමරූපස්‌මිං යස්‌ස නත්‌ථි මමායිතං|
    block |අසතා ච න සොචති ස වෙ භික්‌ඛූති වුච්‌චති|
  count |368|
    block |මෙත්‌තාවිහාරී යො භික්‌ඛු පසන්‌නො බුද්‌ධසාසනෙ|
    block |අධිගච්‌ඡෙ පදං සන්‌තං සඞ්‌ඛාරූපසමං සුඛං|
  count |369|
    block |සිඤ්‌ච භික්‌ඛු ඉමං නාවං සිත්‌තා තෙ ලහුමෙස්‌සති|
    block |ඡෙත්‌වා රාගඤ්‌ච දොසඤ්‌ච තතො නිබ්‌බානමෙහිසි|
  count |370|
    block |පඤ්‌ච ඡින්‌දෙ පඤ්‌ච ජහෙ පඤ්‌ච චුත්‌තරි භාවයෙ|
    block |පඤ්‌ච සඞ්‌ගාතිගො භික්‌ඛු ඔඝතිණ්‌ණොති වුච්‌චති|
  count |371|
    block |ඣාය භික්‌ඛු මා පමාදො මා තෙ කාමගුණෙ රමෙස්‌සු චිත්‌තං|
    block |මා ලොහගුළං ගිලී පමත්‌තො මා කන්‌දි දුක්‌ඛමිදන්‌ති ඩය්‌හමානො|
  count |372|
    block |නත්‌ථි ඣානං අපඤ්‌ඤස්‌ස පඤ්‌ඤා නත්‌ථි අඣායතො|
    block |යම්‌හි ඣානඤ්‌ච පඤ්‌ඤා ච ස වෙ නිබ්‌බානසන්‌තිකෙ|
  count |373|
    block |සුඤ්‌ඤාගාරං පවිට්‌ඨස්‌ස සන්‌තචිත්‌තස්‌ස භික්‌ඛුනො|
    block |අමානුසී රති හොති සම්‌මා ධම්‌මං විපස්‌සතො|
  count |374|
    block |යතො යතො සම්‌මසති ඛන්‌ධානං උදයබ්‌බයං|
    block |ලභතී පීතිපාමොජ්‌ජං අමතං තං විජානතං|
  count |375|
    block |තත්‍රායමාදි භවති ඉධ පඤ්‌ඤස්‌ස භික්‌ඛුනො|
    block |ඉන්‌ද්‍රියගුත්‌ති සන්‌තුට්‌ඨි පාතිමොක්‌ඛෙ ච සංවරො|
  count |376|
    block |මිත්‌තෙ භජස්‌සු කල්‍යාණෙ සුද්‌ධාජීවෙ අතන්‌දිතෙ|
    block |පටිසන්‌ථාරවුත්‍යස්‌ස ආචාරකුසලො සියා|
    block |තතො පාමොජ්‌ජබහුලො දුක්‌ඛස්‌සන්‌තං කරිස්‌සති|
  count |377|
    block |වස්‌සිකා විය පුප්‌ඵානි මද්‌දවානි පමුඤ්‌චති|
    block |එවං රාගඤ්‌ච දොසඤ්‌ච විප්‌පමුඤ්‌චෙථ භික්‌ඛවො|
  count |378|
    block |සන්‌තකායො සන්‌තවාචො සන්‌තවා සුසමාහිතො|
    block |වන්‌තලොකාමිසො භික්‌ඛු උපසන්‌තොති වුච්‌චති|
  count |379|
    block |අත්‌තනා චොදයත්‌තානං පටිමංසෙථ අත්‌තනා|
    block |සො අත්‌තගුත්‌තො සතිමා සුඛං භික්‌ඛු විහාහිසි|
  count |380|
    block |අත්‌තා හි අත්‌තනො නාථො කො හි නාථො පරො සියා|
    block |අත්‌තා හි අත්‌තනො ගති|
    block |තස්‌මා සංයමමත්‌තානං අස්‌සං භද්‍රංව වාණිජො|
  count |381|
    block |පාමොජ්‌ජබහුලො භික්‌ඛු පසන්‌නො බුද්‌ධසාසනෙ|
    block |අධිගච්‌ඡෙ පදං සන්‌තං සඞ්‌ඛාරූපසමං සුඛං|
  count |382|
    block |යො හවෙ දහරො භික්‌ඛු යුඤ්‌ජති බුද්‌ධසාසනෙ|
    block |සොමං ලොකං පභාසෙති අබ්‌භා මුත්‌තොව චන්‌දිමා|
  stand |භික්‌ඛුවග්‌ගො පඤ්‌චවීසතිමො නිට්‌ඨිතො|
