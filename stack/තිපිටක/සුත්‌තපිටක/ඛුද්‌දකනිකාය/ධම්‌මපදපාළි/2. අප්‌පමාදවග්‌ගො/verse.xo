block |අප්‌පමාදවග්‌ගො|
  count |21|
    block |අප්‌පමාදො අමතපදං පමාදො මච්‌චුනො පදං|
    block |අප්‌පමත්‌තා න මීයන්‌ති යෙ පමත්‌තා යථා මතා|
  count |22|
    block |එවං විසෙසතො ඤත්‌වා අප්‌පමාදම්‌හි පණ්‌ඩිතා|
    block |අප්‌පමාදෙ පමොදන්‌ති අරියානං ගොචරෙ රතා|
  count |23|
    block |තෙ ඣායිනො සාතතිකා නිච්‌චං දළ්‌හපරක්‌කමා|
    block |ඵුසන්‌ති ධීරා නිබ්‌බානං යොගක්‌ඛෙමං අනුත්‌තරං|
  count |24|
    block |උට්‌ඨානවතො සතීමතො සුචිකම්‌මස්‌ස නිසම්‌මකාරිනො|
    block |සඤ්‌ඤතස්‌ස ධම්‌මජීවිනො අප්‌පමත්‌තස්‌ස යසොභිවඩ්‌ඪති|
  count |25|
    block |උට්‌ඨානෙනප්‌පමාදෙන සංයමෙන දමෙන ච|
    block |දීපං කයිරාථ මෙධාවී යං ඔඝො නාභිකීරති|
  count |26|
    block |පමාදමනුයුඤ්‌ජන්‌ති බාලා දුම්‌මෙධිනො ජනා|
    block |අප්‌පමාදඤ්‌ච මෙධාවී ධනං සෙට්‌ඨංව රක්‌ඛති|
  count |27|
    block |මා පමාදමනුයුඤ්‌ජෙථ මා කාමරතිසන්‌ථවං|
    block |අප්‌පමත්‌තො හි ඣායන්‌තො පප්‌පොති විපුලං සුඛං|
  count |28|
    block |පමාදං අප්‌පමාදෙන යදා නුදති පණ්‌ඩිතො|
    block |පඤ්‌ඤාපාසාදමාරුය්‌හ අසොකො සොකිනිං පජං|
    block |පබ්‌බතට්‌ඨොව භූමට්‌ඨෙ ධීරො බාලෙ අවෙක්‌ඛති|
  count |29|
    block |අප්‌පමත්‌තො පමත්‌තෙසු සුත්‌තෙසු බහුජාගරො|
    block |අබලස්‌සංව සීඝස්‌සො හිත්‌වා යාති සුමෙධසො|
  count |30|
    block |අප්‌පමාදෙන මඝවා දෙවානං සෙට්‌ඨතං ගතො|
    block |අප්‌පමාදං පසංසන්‌ති පමාදො ගරහිතො සදා|
  count |31|
    block |අප්‌පමාදරතො භික්‌ඛු පමාදෙ භයදස්‌සි වා|
    block |සංයොජනං අණුං ථූලං ඩහං අග්‌ගීව ගච්‌ඡති|
  count |32|
    block |අප්‌පමාදරතො භික්‌ඛු පමාදෙ භයදස්‌සි වා|
    block |අභබ්‌බො පරිහානාය නිබ්‌බානස්‌සෙව සන්‌තිකෙ|
  stand |අප්‌පමාදවග්‌ගො දුතියො නිට්‌ඨිතො|
