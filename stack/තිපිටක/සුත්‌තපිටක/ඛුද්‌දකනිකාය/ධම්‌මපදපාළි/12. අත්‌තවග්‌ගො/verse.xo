block |අත්‌තවග්‌ගො|
  count |157|
    block |අත්‌තානඤ්‌චෙ පියං ජඤ්‌ඤා රක්‌ඛෙය්‍ය නං සුරක්‌ඛිතං|
    block |තිණ්‌ණං අඤ්‌ඤතරං යාමං පටිජග්‌ගෙය්‍ය පණ්‌ඩිතො|
  count |158|
    block |අත්‌තානමෙව පඨමං පතිරූපෙ නිවෙසයෙ|
    block |අථඤ්‌ඤමනුසාසෙය්‍ය න කිලිස්‌සෙය්‍ය පණ්‌ඩිතො|
  count |159|
    block |අත්‌තානං චෙ තථා කයිරා යථාඤ්‌ඤමනුසාසති|
    block |සුදන්‌තො වත දමෙථ අත්‌තා හි කිර දුද්‌දමො|
  count |160|
    block |අත්‌තා හි අත්‌තනො නාථො කො හි නාථො පරො සියා|
    block |අත්‌තනා හි සුදන්‌තෙන නාථං ලභති දුල්‌ලභං|
  count |161|
    block |අත්‌තනා හි කතං පාපං අත්‌තජං අත්‌තසම්‌භවං|
    block |අභිමත්‌ථති දුම්‌මෙධං වජිරං වස්‌මමයං මණිං|
  count |162|
    block |යස්‌ස අච්‌චන්‌තදුස්‌සීල්‍යං මාලුවා සාලමිවොත්‌ථතං|
    block |කරොති සො තථත්‌තානං යථා නං ඉච්‌ඡතී දිසො|
  count |163|
    block |සුකරානි අසාධූනි අත්‌තනො අහිතානි ච|
    block |යං වෙ හිතඤ්‌ච සාධුඤ්‌ච තං වෙ පරමදුක්‌කරං|
  count |164|
    block |යො සාසනං අරහතං අරියානං ධම්‌මජීවිනං|
    block |පටික්‌කොසති දුම්‌මෙධො දිට්‌ඨිං නිස්‌සාය පාපිකං|
    block |ඵලානි කට්‌ඨකස්‌සෙව අත්‌තඝාතාය ඵල්‌ලති|
  count |165|
    block |අත්‌තනා හි කතං පාපං අත්‌තනා සංකිලිස්‌සති|
    block |අත්‌තනා අකතං පාපං අත්‌තනාව විසුජ්‌ඣති|
    block |සුද්‌ධී අසුද්‌ධි පච්‌චත්‌තං නාඤ්‌ඤො අඤ්‌ඤං විසොධයෙ|
  count |166|
    block |අත්‌තදත්‌ථං පරත්‌ථෙන බහුනාපි න හාපයෙ|
    block |අත්‌තදත්‌ථමභිඤ්‌ඤාය සදත්‌ථපසුතො සියා|
  stand |අත්‌තවග්‌ගො ද්‌වාදසමො නිට්‌ඨිතො|
