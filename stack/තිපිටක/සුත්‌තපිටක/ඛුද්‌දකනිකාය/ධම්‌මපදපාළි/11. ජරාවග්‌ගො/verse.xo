block |ජරාවග්‌ගො|
  count |146|
    block |කො නු හාසො කිමානන්‌දො නිච්‌චං පජ්‌ජලිතෙ සති|
    block |අන්‌ධකාරෙන ඔනද්‌ධා පදීපං න ගවෙසථ|
  count |147|
    block |පස්‌ස චිත්‌තකතං බිම්‌බං අරුකායං සමුස්‌සිතං|
    block |ආතුරං බහුසඞ්‌කප්‌පං යස්‌ස නත්‌ථි ධුවං ඨිති|
  count |148|
    block |පරිජිණ්‌ණමිදං රූපං රොගනීළං පභඞ්‌ගුරං|
    block |භිජ්‌ජති පූතිසන්‌දෙහො මරණන්‌තඤ්‌හි ජීවිතං|
  count |149|
    block |යානිමානි අපත්‌ථානි අලාබූනෙව සාරදෙ|
    block |කාපොතකානි අට්‌ඨීනි තානි දිස්‌වාන කා රති|
  count |150|
    block |අට්‌ඨීනං නගරං කතං මංසලොහිතලෙපනං|
    block |යත්‌ථ ජරා ච මච්‌චු ච මානො මක්‌ඛො ච ඔහිතො|
  count |151|
    block |ජීරන්‌ති වෙ රාජරථා සුචිත්‌තා අථො සරීරම්‌පි ජරං උපෙති|
    block |සතඤ්‌ච ධම්‌මො න ජරං උපෙති සන්‌තො හවෙ සබ්‌භි පවෙදයන්‌ති|
  count |152|
    block |අප්‌පස්‌සුතායං පුරිසො බලිබද්‌ධොව ජීරති|
    block |මංසානි තස්‌ස වඩ්‌ඪන්‌ති පඤ්‌ඤා තස්‌ස න වඩ්‌ඪති|
  count |153|
    block |අනෙකජාතිසංසාරං සන්‌ධාවිස්‌සං අනිබ්‌බිසං|
    block |ගහකාරං ගවෙසන්‌තො දුක්‌ඛා ජාති පුනප්‌පුනං|
  count |154|
    block |ගහකාරක දිට්‌ඨොසි පුන ගෙහං න කාහසි|
    block |සබ්‌බා තෙ ඵාසුකා භග්‌ගා ගහකූටං විසඞ්‌ඛතං|
    block |විසඞ්‌ඛාරගතං චිත්‌තං තණ්‌හානං ඛයමජ්‌ඣගා|
  count |155|
    block |අචරිත්‌වා බ්‍රහ්‌මචරියං අලද්‌ධා යොබ්‌බනෙ ධනං|
    block |ජිණ්‌ණකොඤ්‌චාව ඣායන්‌ති ඛීණමච්‌ඡෙව පල්‌ලලෙ|
  count |156|
    block |අචරිත්‌වා බ්‍රහ්‌මචරියං අලද්‌ධා යොබ්‌බනෙ ධනං|
    block |සෙන්‌ති චාපාතිඛීණාව පුරාණානි අනුත්‌ථුනං|
  stand |ජරාවග්‌ගො එකාදසමො නිට්‌ඨිතො|
