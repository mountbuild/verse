block |පකිණ්‌ණකවග්‌ගො|
  count |290|
    block |මත්‌තාසුඛපරිච්‌චාගා පස්‌සෙ චෙ විපුලං සුඛං|
    block |චජෙ මත්‌තාසුඛං ධීරො සම්‌පස්‌සං විපුලං සුඛං|
  count |291|
    block |පරදුක්‌ඛූපධානෙන අත්‌තනො සුඛමිච්‌ඡති|
    block |වෙරසංසග්‌ගසංසට්‌ඨො වෙරා සො න පරිමුච්‌චති|
  count |292|
    block |යඤ්‌හි කිච්‌චං අපවිද්‌ධං අකිච්‌චං පන කයිරති|
    block |උන්‌නළානං පමත්‌තානං තෙසං වඩ්‌ඪන්‌ති ආසවා|
  count |293|
    block |යෙසඤ්‌ච සුසමාරද්‌ධා නිච්‌චං කායගතා සති|
    block |අකිච්‌චං තෙ න සෙවන්‌ති කිච්‌චෙ සාතච්‌චකාරිනො|
    block |සතානං සම්‌පජානානං අත්‌ථං ගච්‌ඡන්‌ති ආසවා|
  count |294|
    block |මාතරං පිතරං හන්‌ත්‌වා රාජානො ද්‌වෙ ච ඛත්‌තියෙ|
    block |රට්‌ඨං සානුචරං හන්‌ත්‌වා අනීඝො යාති බ්‍රාහ්‌මණො|
  count |295|
    block |මාතරං පිතරං හන්‌ත්‌වා රාජානො ද්‌වෙ ච සොත්‌ථියෙ|
    block |වෙයග්‌ඝපඤ්‌චමං හන්‌ත්‌වා අනීඝො යාති බ්‍රාහ්‌මණො|
  count |296|
    block |සුප්‌පබුද්‌ධං පබුජ්‌ඣන්‌ති සදා ගොතමසාවකා|
    block |යෙසං දිවා ච රත්‌තො ච නිච්‌චං බුද්‌ධගතා සති|
  count |297|
    block |සුප්‌පබුද්‌ධං පබුජ්‌ඣන්‌ති සදා ගොතමසාවකා|
    block |යෙසං දිවා ච රත්‌තො ච නිච්‌චං ධම්‌මගතා සති|
  count |298|
    block |සුප්‌පබුද්‌ධං පබුජ්‌ඣන්‌ති සදා ගොතමසාවකා|
    block |යෙසං දිවා ච රත්‌තො ච නිච්‌චං සඞ්‌ඝගතා සති|
  count |299|
    block |සුප්‌පබුද්‌ධං පබුජ්‌ඣන්‌ති සදා ගොතමසාවකා|
    block |යෙසං දිවා ච රත්‌තො ච නිච්‌චං කායගතා සති|
  count |300|
    block |සුප්‌පබුද්‌ධං පබුජ්‌ඣන්‌ති සදා ගොතමසාවකා|
    block |යෙසං දිවා ච රත්‌තො ච අහිංසාය රතො මනො|
  count |301|
    block |සුප්‌පබුද්‌ධං පබුජ්‌ඣන්‌ති සදා ගොතමසාවකා|
    block |යෙසං දිවා ච රත්‌තො ච භාවනාය රතො මනො|
  count |302|
    block |දුප්‌පබ්‌බජ්‌ජං දුරභිරමං දුරාවාසා ඝරා දුඛා|
    block |දුක්‌ඛොසමානසංවාසො දුක්‌ඛානුපතිතද්‌ධගූ|
    block |තස්‌මා න චද්‌ධගූ සියා න ච දුක්‌ඛානුපතිතො සියා|
  count |303|
    block |සද්‌ධො සීලෙන සම්‌පන්‌නො යසොභොගසමප්‌පිතො|
    block |යං යං පදෙසං භජති තත්‌ථ තත්‌ථෙව පූජිතො|
  count |304|
    block |දූරෙ සන්‌තො පකාසෙන්‌ති හිමවන්‌තොව පබ්‌බතො|
    block |අසන්‌තෙත්‌ථ න දිස්‌සන්‌ති රත්‌තිං ඛිත්‌තා යථා සරා|
  count |305|
    block |එකාසනං එකසෙය්‍යං එකො චරමතන්‌දිතො|
    block |එකො දමයමත්‌තානං වනන්‌තෙ රමිතො සියා|
  stand |පකිණ්‌ණකවග්‌ගො එකවීසතිමො නිට්‌ඨිතො|
