block |කොධවග්‌ගො|
  count |221|
    block |කොධං ජහෙ විප්‌පජහෙය්‍ය මානං සංයොජනං සබ්‌බමතික්‌කමෙය්‍ය|
    block |තං නාමරූපස්‌මිමසජ්‌ජමානං අකිඤ්‌චනං නානුපතන්‌ති දුක්‌ඛා|
  count |222|
    block |යො වෙ උප්‌පතිතං කොධං රථං භන්‌තංව වාරයෙ|
    block |තමහං සාරථිං බ්‍රූමි රස්‌මිග්‌ගාහො ඉතරො ජනො|
  count |223|
    block |අක්‌කොධෙන ජිනෙ කොධං අසාධුං සාධුනා ජිනෙ|
    block |ජිනෙ කදරියං දානෙන සච්‌චෙනාලිකවාදිනං|
  count |224|
    block |සච්‌චං භණෙ න කුජ්‌ඣෙය්‍ය දජ්‌ජා අප්‌පම්‌පි යාචිතො|
    block |එතෙහි තීහි ඨානෙහි ගච්‌ඡෙ දෙවාන සන්‌තිකෙ|
  count |225|
    block |අහිංසකා යෙ මුනයො නිච්‌චං කායෙන සංවුතා|
    block |තෙ යන්‌ති අච්‌චුතං ඨානං යත්‌ථ ගන්‌ත්‌වා න සොචරෙ|
  count |226|
    block |සදා ජාගරමානානං අහොරත්‌තානුසික්‌ඛිනං|
    block |නිබ්‌බානං අධිමුත්‌තානං අත්‌ථං ගච්‌ඡන්‌ති ආසවා|
  count |227|
    block |පොරාණමෙතං අතුල නෙතං අජ්‌ජතනාමිව|
    block |නින්‌දන්‌ති තුණ්‌හිමාසීනං නින්‌දන්‌ති බහුභාණිනං|
    block |මිතභාණිම්‌පි නින්‌දන්‌ති නත්‌ථි ලොකෙ අනින්‌දිතො|
  count |228|
    block |න චාහු න ච භවිස්‌සති න චෙතරහි විජ්‌ජති|
    block |එකන්‌තං නින්‌දිතො පොසො එකන්‌තං වා පසංසිතො|
  count |229|
    block |යං චෙ විඤ්‌ඤූ පසංසන්‌ති අනුවිච්‌ච සුවෙ සුවෙ|
    block |අච්‌ඡිද්‌දවුත්‌තිං මෙධාවිං පඤ්‌ඤාසීලසමාහිතං|
  count |230|
    block |නික්‌ඛං ජම්‌බොනදස්‌සෙව කො තං නින්‌දිතුමරහති|
    block |දෙවාපි නං පසංසන්‌ති බ්‍රහ්‌මුනාපි පසංසිතො|
  count |231|
    block |කායප්‌පකොපං රක්‌ඛෙය්‍ය කායෙන සංවුතො සියා|
    block |කායදුච්‌චරිතං හිත්‌වා කායෙන සුචරිතං චරෙ|
  count |232|
    block |වචීපකොපං රක්‌ඛෙය්‍ය වාචාය සංවුතො සියා|
    block |වචීදුච්‌චරිතං හිත්‌වා වාචාය සුචරිතං චරෙ|
  count |233|
    block |මනොපකොපං රක්‌ඛෙය්‍ය මනසා සංවුතො සියා|
    block |මනොදුච්‌චරිතං හිත්‌වා මනසා සුචරිතං චරෙ|
  count |234|
    block |කායෙන සංවුතා ධීරා අථො වාචාය සංවුතා|
    block |මනසා සංවුතා ධීරා තෙ වෙ සුපරිසංවුතා|
  stand |කොධවග්‌ගො සත්‌තරසමො නිට්‌ඨිතො|
