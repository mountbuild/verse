block |පණ්‌ඩිතවග්‌ගො|
  count |76|
    block |නිධීනංව පවත්‌තාරං යං පස්‌සෙ වජ්‌ජදස්‌සිනං|
    block |නිග්‌ගය්‌හවාදිං මෙධාවිං තාදිසං පණ්‌ඩිතං භජෙ|
    block |තාදිසං භජමානස්‌ස සෙය්‍යො හොති න පාපියො|
  count |77|
    block |ඔවදෙය්‍යානුසාසෙය්‍ය අසබ්‌භා ච නිවාරයෙ|
    block |සතඤ්‌හි සො පියො හොති අසතං හොති අප්‌පියො|
  count |78|
    block |න භජෙ පාපකෙ මිත්‌තෙ න භජෙ පුරිසාධමෙ|
    block |භජෙථ මිත්‌තෙ කල්‍යාණෙ භජෙථ පුරිසුත්‌තමෙ|
  count |79|
    block |ධම්‌මපීති සුඛං සෙති විප්‌පසන්‌නෙන චෙතසා|
    block |අරියප්‌පවෙදිතෙ ධම්‌මෙ සදා රමති පණ්‌ඩිතො|
  count |80|
    block |උදකඤ්‌හි නයන්‌ති නෙත්‌තිකා උසුකාරා නමයන්‌ති තෙජනං|
    block |දාරුං නමයන්‌ති තච්‌ඡකා අත්‌තානං දමයන්‌ති පණ්‌ඩිතා|
  count |81|
    block |සෙලො යථා එකඝනො වාතෙන න සමීරති|
    block |එවං නින්‌දාපසංසාසු න සමිඤ්‌ජන්‌ති පණ්‌ඩිතා|
  count |82|
    block |යථාපි රහදො ගම්‌භීරො විප්‌පසන්‌නො අනාවිලො|
    block |එවං ධම්‌මානි සුත්‌වාන විප්‌පසීදන්‌ති පණ්‌ඩිතා|
  count |83|
    block |සබ්‌බත්‌ථ වෙ සප්‌පුරිසා චජන්‌ති න කාමකාමා ලපයන්‌ති සන්‌තො|
    block |සුඛෙන ඵුට්‌ඨා අථ වා දුඛෙන න උච්‌චාවචං පණ්‌ඩිතා දස්‌සයන්‌ති|
  count |84|
    block |න අත්‌තහෙතු න පරස්‌ස හෙතු න පුත්‌තමිච්‌ඡෙ න ධනං න රට්‌ඨං|
    block |න ඉච්‌ඡෙය්‍ය අධම්‌මෙන සමිද්‌ධිමත්‌තනො ස සීලවා පඤ්‌ඤවා ධම්‌මිකො සියා|
  count |85|
    block |අප්‌පකා තෙ මනුස්‌සෙසු යෙ ජනා පාරගාමිනො|
    block |අථායං ඉතරා පජා තීරමෙවානුධාවති|
  count |86|
    block |යෙ ච ඛො සම්‌මදක්‌ඛාතෙ ධම්‌මෙ ධම්‌මානුවත්‌තිනො|
    block |තෙ ජනා පාරමෙස්‌සන්‌ති මච්‌චුධෙය්‍යං සුදුත්‌තරං|
  count |87|
    block |කණ්‌හං ධම්‌මං විප්‌පහාය සුක්‌කං භාවෙථ පණ්‌ඩිතො|
    block |ඔකා අනොකමාගම්‌ම විවෙකෙ යත්‌ථ දූරමං|
  count |88|
    block |තත්‍රාභිරතිමිච්‌ඡෙය්‍ය හිත්‌වා කාමෙ අකිඤ්‌චනො|
    block |පරියොදපෙය්‍ය අත්‌තානං චිත්‌තක්‌ලෙසෙහි පණ්‌ඩිතො|
  count |89|
    block |යෙසං සම්‌බොධියඞ්‌ගෙසු සම්‌මා චිත්‌තං සුභාවිතං|
    block |ආදානපටිනිස්‌සග්‌ගෙ අනුපාදාය යෙ රතා|
    block |ඛීණාසවා ජුතිමන්‌තො තෙ ලොකෙ පරිනිබ්‌බුතා|
  stand |පණ්‌ඩිතවග්‌ගො ඡට්‌ඨො නිට්‌ඨිතො|
