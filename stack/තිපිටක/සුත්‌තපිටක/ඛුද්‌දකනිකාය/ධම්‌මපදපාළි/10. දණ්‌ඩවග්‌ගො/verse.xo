block |දණ්‌ඩවග්‌ගො|
  count |129|
    block |සබ්‌බෙ තසන්‌ති දණ්‌ඩස්‌ස සබ්‌බෙ භායන්‌ති මච්‌චුනො|
    block |අත්‌තානං උපමං කත්‌වා න හනෙය්‍ය න ඝාතයෙ|
  count |130|
    block |සබ්‌බෙ තසන්‌ති දණ්‌ඩස්‌ස සබ්‌බෙසං ජීවිතං පියං|
    block |අත්‌තානං උපමං කත්‌වා න හනෙය්‍ය න ඝාතයෙ|
  count |131|
    block |සුඛකාමානි භූතානි යො දණ්‌ඩෙන විහිංසති|
    block |අත්‌තනො සුඛමෙසානො පෙච්‌ච සො න ලභතෙ සුඛං|
  count |132|
    block |සුඛකාමානි භූතානි යො දණ්‌ඩෙන න හිංසති|
    block |අත්‌තනො සුඛමෙසානො පෙච්‌ච සො ලභතෙ සුඛං|
  count |133|
    block |මාවොච ඵරුසං කඤ්‌චි වුත්‌තා පටිවදෙය්‍යු තං|
    block |දුක්‌ඛා හි සාරම්‌භකථා පටිදණ්‌ඩා ඵුසෙය්‍යු තං|
  count |134|
    block |සචෙ නෙරෙසි අත්‌තානං කංසො උපහතො යථා|
    block |එස පත්‌තොසි නිබ්‌බානං සාරම්‌භො තෙ න විජ්‌ජති|
  count |135|
    block |යථා දණ්‌ඩෙන ගොපාලො ගාවො පාජෙති ගොචරං|
    block |එවං ජරා ච මච්‌චු ච ආයුං පාජෙන්‌ති පාණිනං|
  count |136|
    block |අථ පාපානි කම්‌මානි කරං බාලො න බුජ්‌ඣති|
    block |සෙහි කම්‌මෙහි දුම්‌මෙධො අග්‌ගිදඩ්‌ඪොව තප්‌පති|
  count |137|
    block |යො දණ්‌ඩෙන අදණ්‌ඩෙසු අප්‌පදුට්‌ඨෙසු දුස්‌සති|
    block |දසන්‌නමඤ්‌ඤතරං ඨානං ඛිප්‌පමෙව නිගච්‌ඡති|
  count |138|
    block |වෙදනං ඵරුසං ජානිං සරීරස්‌ස ච භෙදනං|
    block |ගරුකං වාපි ආබාධං චිත්‌තක්‌ඛෙපඤ්‌ච පාපුණෙ|
  count |139|
    block |රාජතො වා උපසග්‌ගං අබ්‌භක්‌ඛානඤ්‌ච දාරුණං|
    block |පරික්‌ඛයඤ්‌ච ඤාතීනං භොගානඤ්‌ච පභඞ්‌ගුරං|
  count |140|
    block |අථ වාස්‌ස අගාරානි අග්‌ගි ඩහති පාවකො|
    block |කායස්‌ස භෙදා දුප්‌පඤ්‌ඤො නිරයං සොපපජ්‌ජති|
  count |141|
    block |න නග්‌ගචරියා න ජටා න පඞ්‌කා නානාසකා ථණ්‌ඩිලසායිකා වා|
    block |රජොජල්‌ලං උක්‌කුටිකප්‌පධානං සොධෙන්‌ති මච්‌චං අවිතිණ්‌ණකඞ්‌ඛං|
  count |142|
    block |අලඞ්‌කතො චෙපි සමං චරෙය්‍ය සන්‌තො දන්‌තො නියතො බ්‍රහ්‌මචාරී|
    block |සබ්‌බෙසු භූතෙසු නිධාය දණ්‌ඩං සො බ්‍රාහ්‌මණො සො සමණො ස භික්‌ඛු|
  count |143|
    block |හිරීනිසෙධො පුරිසො කොචි ලොකස්‌මි විජ්‌ජති|
    block |යො නිද්‌දං අපබොධෙති අස්‌සො භද්‍රො කසාමිව|
  count |144|
    block |අස්‌සො යථා භද්‍රො කසානිවිට්‌ඨො ආතාපිනො සංවෙගිනො භවාථ|
    block |සද්‌ධාය සීලෙන ච වීරියෙන ච සමාධිනා ධම්‌මවිනිච්‌ඡයෙන ච|
    block |සම්‌පන්‌නවිජ්‌ජාචරණා පතිස්‌සතා ජහිස්‌සථ දුක්‌ඛමිදං අනප්‌පකං|
  count |145|
    block |උදකඤ්‌හි නයන්‌ති නෙත්‌තිකා උසුකාරා නමයන්‌ති තෙජනං|
    block |දාරුං නමයන්‌ති තච්‌ඡකා අත්‌තානං දමයන්‌ති සුබ්‌බතා|
  stand |දණ්‌ඩවග්‌ගො දසමො නිට්‌ඨිතො|
