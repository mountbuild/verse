block |බාලවග්‌ගො|
  count |60|
    block |දීඝා ජාගරතො රත්‌ති දීඝං සන්‌තස්‌ස යොජනං|
    block |දීඝො බාලානං සංසාරො සද්‌ධම්‌මං අවිජානතං|
  count |61|
    block |චරඤ්‌චෙ නාධිගච්‌ඡෙය්‍ය සෙය්‍යං සදිසමත්‌තනො|
    block |එකචරියං දළ්‌හං කයිරා නත්‌ථි බාලෙ සහායතා|
  count |62|
    block |පුත්‌තා මත්‌ථි ධනම්‌මත්‌ථි ඉති බාලො විහඤ්‌ඤති|
    block |අත්‌තා හි අත්‌තනො නත්‌ථි කුතො පුත්‌තා කුතො ධනං|
  count |63|
    block |යො බාලො මඤ්‌ඤති බාල්‍යං පණ්‌ඩිතො වාපි තෙන සො|
    block |බාලො ච පණ්‌ඩිතමානී ස වෙ බාලොති වුච්‌චති|
  count |64|
    block |යාවජීවම්‌පි චෙ බාලො පණ්‌ඩිතං පයිරුපාසති|
    block |න සො ධම්‌මං විජානාති දබ්‌බී සූපරසං යථා|
  count |65|
    block |මුහුත්‌තමපි චෙ විඤ්‌ඤූ පණ්‌ඩිතං පයිරුපාසති|
    block |ඛිප්‌පං ධම්‌මං විජානාති ජිව්‌හා සූපරසං යථා|
  count |66|
    block |චරන්‌ති බාලා දුම්‌මෙධා අමිත්‌තෙනෙව අත්‌තනා|
    block |කරොන්‌තා පාපකං කම්‌මං යං හොති කටුකප්‌ඵලං|
  count |67|
    block |න තං කම්‌මං කතං සාධු යං කත්‌වා අනුතප්‌පති|
    block |යස්‌ස අස්‌සුමුඛො රොදං විපාකං පටිසෙවති|
  count |68|
    block |තඤ්‌ච කම්‌මං කතං සාධු යං කත්‌වා නානුතප්‌පති|
    block |යස්‌ස පතීතො සුමනො විපාකං පටිසෙවති|
  count |69|
    block |මධුවා මඤ්‌ඤති බාලො යාව පාපං න පච්‌චති|
    block |යදා ච පච්‌චති පාපං බාලො දුක්‌ඛං නිගච්‌ඡති|
  count |70|
    block |මාසෙ මාසෙ කුසග්‌ගෙන බාලො භුඤ්‌ජෙය්‍ය භොජනං|
    block |න සො සඞ්‌ඛාතධම්‌මානං කලං අග්‌ඝති සොළසිං|
  count |71|
    block |න හි පාපං කතං කම්‌මං සජ්‌ජු ඛීරංව මුච්‌චති|
    block |ඩහන්‌තං බාලමන්‌වෙති භස්‌මච්‌ඡන්‌නොව පාවකො|
  count |72|
    block |යාවදෙව අනත්‌ථාය ඤත්‌තං බාලස්‌ස ජායති|
    block |හන්‌ති බාලස්‌ස සුක්‌කංසං මුද්‌ධමස්‌ස විපාතයං|
  count |73|
    block |අසන්‌තං භාවනමිච්‌ඡෙය්‍ය පුරෙක්‌ඛාරඤ්‌ච භික්‌ඛුසු|
    block |ආවාසෙසු ච ඉස්‌සරියං පූජා පරකුලෙසු ච|
  count |74|
    block |මමෙව කත මඤ්‌ඤන්‌තු ගිහීපබ්‌බජිතා උභො|
    block |මමෙවාතිවසා අස්‌සු කිච්‌චාකිච්‌චෙසු කිස්‌මිචි|
    block |ඉති බාලස්‌ස සඞ්‌කප්‌පො ඉච්‌ඡා මානො ච වඩ්‌ඪති|
  count |75|
    block |අඤ්‌ඤා හි ලාභූපනිසා අඤ්‌ඤා නිබ්‌බානගාමිනී|
    block |එවමෙතං අභිඤ්‌ඤාය භික්‌ඛු බුද්‌ධස්‌ස සාවකො|
    block |සක්‌කාරං නාභිනන්‌දෙය්‍ය විවෙකමනුබ්‍රූහයෙ|
  stand |බාලවග්‌ගො පඤ්‌චමො නිට්‌ඨිතො|
