block |යමකවග්‌ගො|
  stand |නමො තස්‌ස භගවතො අරහතො සම්‌මාසම්‌බුද්‌ධස්‌සඛුද්‌දකනිකායෙ|
  count |1|
    block |මනොපුබ්‌බඞ්‌ගමා ධම්‌මා මනොසෙට්‌ඨා මනොමයා|
    block |මනසා චෙ පදුට්‌ඨෙන භාසති වා කරොති වා|
    block |තතො නං දුක්‌ඛමන්‌වෙති චක්‌කංව වහතො පදං|
  count |2|
    block |මනොපුබ්‌බඞ්‌ගමා ධම්‌මා මනොසෙට්‌ඨා මනොමයා|
    block |මනසා චෙ පසන්‌නෙන භාසති වා කරොති වා|
    block |තතො නං සුඛමන්‌වෙති ඡායාව අනපායිනී|
  count |3|
    block |අක්‌කොච්‌ඡි මං අවධි මං අජිනි මං අහාසි මෙ|
    block |යෙ ච තං උපනය්‌හන්‌ති වෙරං තෙසං න සම්‌මති|
  count |4|
    block |අක්‌කොච්‌ඡි මං අවධි මං අජිනි මං අහාසි මෙ|
    block |යෙ ච තං නුපනය්‌හන්‌ති වෙරං තෙසූපසම්‌මති|
  count |5|
    block |න හි වෙරෙන වෙරානි සම්‌මන්‌තීධ කුදාචනං|
    block |අවෙරෙන ච සම්‌මන්‌ති එස ධම්‌මො සනන්‌තනො|
  count |6|
    block |පරෙ ච න විජානන්‌ති මයමෙත්‌ථ යමාමසෙ|
    block |යෙ ච තත්‌ථ විජානන්‌ති තතො සම්‌මන්‌ති මෙධගා|
  count |7|
    block |සුභානුපස්‌සිං විහරන්‌තං ඉන්‌ද්‍රියෙසු අසංවුතං|
    block |භොජනම්‌හි චාමත්‌තඤ්‌ඤුං කුසීතං හීනවීරියං|
    block |තං වෙ පසහති මාරො වාතො රුක්‌ඛංව දුබ්‌බලං|
  count |8|
    block |අසුභානුපස්‌සිං විහරන්‌තං ඉන්‌ද්‍රියෙසු සුසංවුතං|
    block |භොජනම්‌හි ච මත්‌තඤ්‌ඤුං සද්‌ධං ආරද්‌ධවීරියං|
    block |තං වෙ නප්‌පසහති මාරො වාතො සෙලංව පබ්‌බතං|
  count |9|
    block |අනික්‌කසාවො කාසාවං යො වත්‌ථං පරිදහිස්‌සති|
    block |අපෙතො දමසච්‌චෙන න සො කාසාවමරහති|
  count |10|
    block |යො ච වන්‌තකසාවස්‌ස සීලෙසු සුසමාහිතො|
    block |උපෙතො දමසච්‌චෙන ස වෙ කාසාවමරහති|
  count |11|
    block |අසාරෙ සාරමතිනො සාරෙ චාසාරදස්‌සිනො|
    block |තෙ සාරං නාධිගච්‌ඡන්‌ති මිච්‌ඡාසඞ්‌කප්‌පගොචරා|
  count |12|
    block |සාරඤ්‌ච සාරතො ඤත්‌වා අසාරඤ්‌ච අසාරතො|
    block |තෙ සාරං අධිගච්‌ඡන්‌ති සම්‌මාසඞ්‌කප්‌පගොචරා|
  count |13|
    block |යථා අගාරං දුච්‌ඡන්‌නං වුට්‌ඨී සමතිවිජ්‌ඣති|
    block |එවං අභාවිතං චිත්‌තං රාගො සමතිවිජ්‌ඣති|
  count |14|
    block |යථා අගාරං සුඡන්‌නං වුට්‌ඨී න සමතිවිජ්‌ඣති|
    block |එවං සුභාවිතං චිත්‌තං රාගො න සමතිවිජ්‌ඣති|
  count |15|
    block |ඉධ සොචති පෙච්‌ච සොචති පාපකාරී උභයත්‌ථ සොචති|
    block |සො සොචති සො විහඤ්‌ඤති දිස්‌වා කම්‌මකිලිට්‌ඨමත්‌තනො|
  count |16|
    block |ඉධ මොදති පෙච්‌ච මොදති කතපුඤ්‌ඤො උභයත්‌ථ මොදති|
    block |සො මොදති සො පමොදති දිස්‌වා කම්‌මවිසුද්‌ධිමත්‌තනො|
  count |17|
    block |ඉධ තප්‌පති පෙච්‌ච තප්‌පති පාපකාරී උභයත්‌ථ තප්‌පති|
    block |පාපං මෙ කතන්‌ති තප්‌පති භිය්‍යො තප්‌පති දුග්‌ගතිං ගතො|
  count |18|
    block |ඉධ නන්‌දති පෙච්‌ච නන්‌දති කතපුඤ්‌ඤො උභයත්‌ථ නන්‌දති|
    block |පුඤ්‌ඤං මෙ කතන්‌ති නන්‌දති භිය්‍යො නන්‌දති සුග්‌ගතිං ගතො|
  count |19|
    block |බහුම්‌පි චෙ සංහිත භාසමානො න තක්‌කරො හොති නරො පමත්‌තො|
    block |ගොපොව ගාවො ගණයං පරෙසං න භාගවා සාමඤ්‌ඤස්‌ස හොති|
  count |20|
    block |අප්‌පම්‌පි චෙ සංහිත භාසමානො ධම්‌මස්‌ස හොති අනුධම්‌මචාරී|
    block |රාගඤ්‌ච දොසඤ්‌ච පහාය මොහං සම්‌මප්‌පජානො සුවිමුත්‌තචිත්‌තො|
    block |අනුපාදියානො ඉධ වා හුරං වා ස භාගවා සාමඤ්‌ඤස්‌ස හොති|
  stand |යමකවග්‌ගො පඨමො නිට්‌ඨිතො|
