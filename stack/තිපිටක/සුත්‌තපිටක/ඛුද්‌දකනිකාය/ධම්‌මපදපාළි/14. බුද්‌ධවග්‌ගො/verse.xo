block |බුද්‌ධවග්‌ගො|
  count |179|
    block |යස්‌ස ජිතං නාවජීයති ජිතං යස්‌ස නො යාති කොචි ලොකෙ|
    block |තං බුද්‌ධමනන්‌තගොචරං අපදං කෙන පදෙන නෙස්‌සථ|
  count |180|
    block |යස්‌ස ජාලිනී විසත්‌තිකා තණ්‌හා නත්‌ථි කුහිඤ්‌චි නෙතවෙ|
    block |තං බුද්‌ධමනන්‌තගොචරං අපදං කෙන පදෙන නෙස්‌සථ|
  count |181|
    block |යෙ ඣානපසුතා ධීරා නෙක්‌ඛම්‌මූපසමෙ රතා|
    block |දෙවාපි තෙසං පිහයන්‌ති සම්‌බුද්‌ධානං සතීමතං|
  count |182|
    block |කිච්‌ඡො මනුස්‌සපටිලාභො කිච්‌ඡං මච්‌චාන ජීවිතං|
    block |කිච්‌ඡං සද්‌ධම්‌මස්‌සවනං කිච්‌ඡො බුද්‌ධානමුප්‌පාදො|
  count |183|
    block |සබ්‌බපාපස්‌ස අකරණං කුසලස්‌ස උපසම්‌පදා|
    block |සචිත්‌තපරියොදපනං එතං බුද්‌ධාන සාසනං|
  count |184|
    block |ඛන්‌තී පරමං තපො තිතික්‌ඛා නිබ්‌බානං පරමං වදන්‌ති බුද්‌ධා|
    block |න හි පබ්‌බජිතො පරූපඝාතී න සමණො හොති පරං විහෙඨයන්‌තො|
  count |185|
    block |අනූපවාදො අනූපඝාතො පාතිමොක්‌ඛෙ ච සංවරො|
    block |මත්‌තඤ්‌ඤුතා ච භත්‌තස්‌මිං පන්‌තඤ්‌ච සයනාසනං|
    block |අධිචිත්‌තෙ ච ආයොගො එතං බුද්‌ධාන සාසනං|
  count |186|
    block |න කහාපණවස්‌සෙන තිත්‌ති කාමෙසු විජ්‌ජති|
    block |අප්‌පස්‌සාදා දුඛා කාමා ඉති විඤ්‌ඤාය පණ්‌ඩිතො|
  count |187|
    block |අපි දිබ්‌බෙසු කාමෙසු රතිං සො නාධිගච්‌ඡති|
    block |තණ්‌හක්‌ඛයරතො හොති සම්‌මාසම්‌බුද්‌ධසාවකො|
  count |188|
    block |බහුං වෙ සරණං යන්‌ති පබ්‌බතානි වනානි ච|
    block |ආරාමරුක්‌ඛචෙත්‍යානි මනුස්‌සා භයතජ්‌ජිතා|
  count |189|
    block |නෙතං ඛො සරණං ඛෙමං නෙතං සරණමුත්‌තමං|
    block |නෙතං සරණමාගම්‌ම සබ්‌බදුක්‌ඛා පමුච්‌චති|
  count |190|
    block |යො ච බුද්‌ධඤ්‌ච ධම්‌මඤ්‌ච සඞ්‌ඝඤ්‌ච සරණං ගතො|
    block |චත්‌තාරි අරියසච්‌චානි සම්‌මප්‌පඤ්‌ඤාය පස්‌සති|
  count |191|
    block |දුක්‌ඛං දුක්‌ඛසමුප්‌පාදං දුක්‌ඛස්‌ස ච අතික්‌කමං|
    block |අරියං චට්‌ඨඞ්‌ගිකං මග්‌ගං දුක්‌ඛූපසමගාමිනං|
  count |192|
    block |එතං ඛො සරණං ඛෙමං එතං සරණමුත්‌තමං|
    block |එතං සරණමාගම්‌ම සබ්‌බදුක්‌ඛා පමුච්‌චති|
  count |193|
    block |දුල්‌ලභො පුරිසාජඤ්‌ඤො න සො සබ්‌බත්‌ථ ජායති|
    block |යත්‌ථ සො ජායති ධීරො තං කුලං සුඛමෙධති|
  count |194|
    block |සුඛො බුද්‌ධානමුප්‌පාදො සුඛා සද්‌ධම්‌මදෙසනා|
    block |සුඛා සඞ්‌ඝස්‌ස සාමග්‌ගී සමග්‌ගානං තපො සුඛො|
  count |195|
    block |පූජාරහෙ පූජයතො බුද්‌ධෙ යදි ව සාවකෙ|
    block |පපඤ්‌චසමතික්‌කන්‌තෙ තිණ්‌ණසොකපරිද්‌දවෙ|
  count |196|
    block |තෙ තාදිසෙ පූජයතො නිබ්‌බුතෙ අකුතොභයෙ|
    block |න සක්‌කා පුඤ්‌ඤං සඞ්‌ඛාතුං ඉමෙත්‌තමපි කෙනචි|
  stand |බුද්‌ධවග්‌ගො චුද්‌දසමො නිට්‌ඨිතො|
