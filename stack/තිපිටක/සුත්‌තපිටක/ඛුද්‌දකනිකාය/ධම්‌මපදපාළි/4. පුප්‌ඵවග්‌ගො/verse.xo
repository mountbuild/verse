block |පුප්‌ඵවග්‌ගො|
  count |44|
    block |කො ඉමං පථවිං විචෙස්‌සති යමලොකඤ්‌ච ඉමං සදෙවකං|
    block |කො ධම්‌මපදං සුදෙසිතං කුසලො පුප්‌ඵමිව පචෙස්‌සති|
  count |45|
    block |සෙඛො පථවිං විචෙස්‌සති යමලොකඤ්‌ච ඉමං සදෙවකං|
    block |සෙඛො ධම්‌මපදං සුදෙසිතං කුසලො පුප්‌ඵමිව පචෙස්‌සති|
  count |46|
    block |ඵෙණූපමං කායමිමං විදිත්‌වා මරීචිධම්‌මං අභිසම්‌බුධානො|
    block |ඡෙත්‌වාන මාරස්‌ස පපුප්‌ඵකානි අදස්‌සනං මච්‌චුරාජස්‌ස ගච්‌ඡෙ|
  count |47|
    block |පුප්‌ඵානි හෙව පචිනන්‌තං බ්‍යාසත්‌තමනසං නරං|
    block |සුත්‌තං ගාමං මහොඝොව මච්‌චු ආදාය ගච්‌ඡති|
  count |48|
    block |පුප්‌ඵානි හෙව පචිනන්‌තං බ්‍යාසත්‌තමනසං නරං|
    block |අතිත්‌තඤ්‌ඤෙව කාමෙසු අන්‌තකො කුරුතෙ වසං|
  count |49|
    block |යථාපි භමරො පුප්‌ඵං වණ්‌ණගන්‌ධමහෙඨයං|
    block |පලෙති රසමාදාය එවං ගාමෙ මුනී චරෙ|
  count |50|
    block |න පරෙසං විලොමානි න පරෙසං කතාකතං|
    block |අත්‌තනොව අවෙක්‌ඛෙය්‍ය කතානි අකතානි ච|
  count |51|
    block |යථාපි රුචිරං පුප්‌ඵං වණ්‌ණවන්‌තං අගන්‌ධකං|
    block |එවං සුභාසිතා වාචා අඵලා හොති අකුබ්‌බතො|
  count |52|
    block |යථාපි රුචිරං පුප්‌ඵං වණ්‌ණවන්‌තං සුගන්‌ධකං|
    block |එවං සුභාසිතා වාචා සඵලා හොති කුබ්‌බතො|
  count |53|
    block |යථාපි පුප්‌ඵරාසිම්‌හා කයිරා මාලාගුණෙ බහූ|
    block |එවං ජාතෙන මච්‌චෙන කත්‌තබ්‌බං කුසලං බහුං|
  count |54|
    block |න පුප්‌ඵගන්‌ධො පටිවාතමෙති න චන්‌දනං තගරමල්‌ලිකා|
    block |සතඤ්‌ච ගන්‌ධො පටිවාතමෙති සබ්‌බා දිසා සප්‌පුරිසො පවායති|
  count |55|
    block |චන්‌දනං තගරං වාපි උප්‌පලං අථ වස්‌සිකී|
    block |එතෙසං ගන්‌ධජාතානං සීලගන්‌ධො අනුත්‌තරො|
  count |56|
    block |අප්‌පමත්‌තො අයං ගන්‌ධො ය්‌වායං තගරචන්‌දනං|
    block |යො ච සීලවතං ගන්‌ධො වාති දෙවෙසු උත්‌තමො|
  count |57|
    block |තෙසං සම්‌පන්‌නසීලානං අප්‌පමාදවිහාරිනං|
    block |සම්‌මදඤ්‌ඤා විමුත්‌තානං මාරො මග්‌ගං න වින්‌දති|
  count |58|
    block |යථා සඞ්‌කාරඨානස්‌මිං උජ්‌ඣිතස්‌මිං මහාපථෙ|
    block |පදුමං තත්‌ථ ජායෙථ සුචිගන්‌ධං මනොරමං|
  count |59|
    block |එවං සඞ්‌කාරභූතෙසු අන්‌ධභූතෙ පුථුජ්‌ජනෙ|
    block |අතිරොචති පඤ්‌ඤාය සම්‌මාසම්‌බුද්‌ධසාවකො|
  stand |පුප්‌ඵවග්‌ගො චතුත්‌ථො නිට්‌ඨිතො|
