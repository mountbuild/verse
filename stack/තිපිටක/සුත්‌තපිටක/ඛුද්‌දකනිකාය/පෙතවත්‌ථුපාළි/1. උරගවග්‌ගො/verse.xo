block |උරගවග්‌ගො|
  stand |නමො තස්‌ස භගවතො අරහතො සම්‌මාසම්‌බුද්‌ධස්‌සඛුද්‌දකනිකායෙ|
  block |ඛෙත්‌තූපමපෙතවත්‌ථු|
    count |1|
      block |ඛෙත්‌තූපමා අරහන්‌තො දායකා කස්‌සකූපමා|
      block |බීජූපමං දෙය්‍යධම්‌මං එත්‌තො නිබ්‌බත්‌තතෙ ඵලං|
    count |2|
      block |එතං බීජං කසි ඛෙත්‌තං පෙතානං දායකස්‌ස ච|
      block |තං පෙතා පරිභුඤ්‌ජන්‌ති දාතා පුඤ්‌ඤෙන වඩ්‌ඪති|
    count |3|
      block |ඉධෙව කුසලං කත්‌වා පෙතෙ ච පටිපූජිය|
      block |සග්‌ගඤ්‌ච කමති ට්‌ඨානං කම්‌මං කත්‌වාන භද්‌දකන්‌ති|
    stand |ඛෙත්‌තූපමපෙතවත්‌ථු පඨමං|
  block |සූකරමුඛපෙතවත්‌ථු|
    count |4|
      block |කායො තෙ සබ්‌බසොවණ්‌ණො සබ්‌බා ඔභාසතෙ දිසා|
      block |මුඛං තෙ සූකරස්‌සෙව කිං කම්‌මමකරී පුරෙ|
    count |5|
      block |කායෙන සඤ්‌ඤතො ආසිං වාචායාසිමසඤ්‌ඤතො|
      block |තෙන මෙතාදිසො වණ්‌ණො යථා පස්‌සසි නාරද|
    count |6|
      block |තං ත්‍යාහං නාරද බ්‍රූමි සාමං දිට්‌ඨමිදං තයා|
      block |මාකාසි මුඛසා පාපං මා ඛො සූකරමුඛො අහූති|
    stand |සූකරමුඛපෙතවත්‌ථු දුතියං|
  block |පූතිමුඛපෙතවත්‌ථු|
    count |7|
      block |දිබ්‌බං සුභං ධාරෙසි වණ්‌ණධාතුං වෙහායසං තිට්‌ඨසි අන්‌තලික්‌ඛෙ|
      block |මුඛඤ්‌ච තෙ කිමයො පූතිගන්‌ධං ඛාදන්‌ති කිං කම්‌මමකාසි පුබ්‌බෙ|
    count |8|
      block |සමණො අහං පාපොතිදුට්‌ඨවාචො තපස්‌සිරූපො මුඛසා අසඤ්‌ඤතො|
      block |ලද්‌ධා ච මෙ තපසා වණ්‌ණධාතු මුඛඤ්‌ච මෙ පෙසුණියෙන පූති|
    count |9|
      block |තයිදං තයා නාරද සාමං දිට්‌ඨං|
      block |අනුකම්‌පකා යෙ කුසලා වදෙය්‍යුං|
      block |මා පෙසුණං මා ච මුසා අභාණි|
      block |යක්‌ඛො තුවං හොහිසි කාමකාමීති|
    stand |පූතිමුඛපෙතවත්‌ථු තතියං|
  block |පිට්‌ඨධීතලිකපෙතවත්‌ථු|
    count |10|
      block |යං කිඤ්‌චාරම්‌මණං කත්‌වා දජ්‌ජා දානං අමච්‌ඡරී|
      block |පුබ්‌බපෙතෙ ච ආරබ්‌භ අථ වා වත්‌ථුදෙවතා|
    count |11|
      block |චත්‌තාරො ච මහාරාජෙ ලොකපාලෙ යසස්‌සිනෙ|
      block ||
      block |කුවෙරං ධතරට්‌ඨඤ්‌ච විරූපක්‌ඛං විරූළ්‌හකං|
      block |තෙ චෙව පූජිතා හොන්‌ති දායකා ච අනිප්‌ඵලා|
    count |12|
      block |න හි රුණ්‌ණං වා සොකො වා යා චඤ්‌ඤා පරිදෙවනා|
      block |න තං පෙතස්‌ස අත්‌ථාය එවං තිට්‌ඨන්‌ති ඤාතයො|
    count |13|
      block |අයඤ්‌ච ඛො දක්‌ඛිණා දින්‌නා සඞ්‌ඝම්‌හි සුප්‌පතිට්‌ඨිතා|
      block |දීඝරත්‌තං හිතායස්‌ස ඨානසො උපකප්‌පතීති|
    stand |පිට්‌ඨධීතලිකපෙතවත්‌ථු චතුත්‌ථං|
  block |තිරොකුට්‌ටපෙතවත්‌ථු|
    count |14|
      block |තිරොකුට්‌ටෙසු තිට්‌ඨන්‌ති සන්‌ධිසිඞ්‌ඝාටකෙසු ච|
      block |ද්‌වාරබාහාසු තිට්‌ඨන්‌ති ආගන්‌ත්‌වාන සකං ඝරං|
    count |15|
      block |පහූතෙ අන්‌නපානම්‌හි ඛජ්‌ජභොජ්‌ජෙ උපට්‌ඨිතෙ|
      block |න තෙසං කොචි සරති සත්‌තානං කම්‌මපච්‌චයා|
    count |16|
      block |එවං දදන්‌ති ඤාතීනං යෙ හොන්‌ති අනුකම්‌පකා|
      block |සුචිං පණීතං කාලෙන කප්‌පියං පානභොජනං|
      block |ඉදං වො ඤාතීනං හොතු සුඛිතා හොන්‌තු ඤාතයො|
    count |17|
      block |තෙ ච තත්‌ථ සමාගන්‌ත්‌වා ඤාතිපෙතා සමාගතා|
      block |පහූතෙ අන්‌නපානම්‌හි සක්‌කච්‌චං අනුමොදරෙ|
    count |18|
      block |චිරං ජීවන්‌තු නො ඤාතී යෙසං හෙතු ලභාමසෙ|
      block |අම්‌හාකඤ්‌ච කතා පූජා දායකා ච අනිප්‌ඵලා|
    count |19|
      block |න හි තත්‌ථ කසි අත්‌ථි ගොරක්‌ඛෙත්‌ථ න විජ්‌ජති|
      block |වණිජ්‌ජා තාදිසී නත්‌ථි හිරඤ්‌ඤෙන කයාකයං|
      block |ඉතො දින්‌නෙන යාපෙන්‌ති පෙතා කාලගතා තහිං|
    count |20|
      block |උන්‌නමෙ උදකං වුට්‌ඨං යථා නින්‌නං පවත්‌තති|
      block |එවමෙව ඉතො දින්‌නං පෙතානං උපකප්‌පති|
    count |21|
      block |යථා වාරිවහා පූරා පරිපූරෙන්‌ති සාගරං|
      block |එවමෙව ඉතො දින්‌නං පෙතානං උපකප්‌පති|
    count |22|
      block |අදාසි මෙ අකාසි මෙ ඤාති මිත්‌තා සඛා ච මෙ|
      block |පෙතානං දක්‌ඛිණං දජ්‌ජා පුබ්‌බෙ කතමනුස්‌සරං|
    count |23|
      block |න හි රුණ්‌ණං වා සොකො වා යා චඤ්‌ඤා පරිදෙවනා|
      block |න තං පෙතානමත්‌ථාය එවං තිට්‌ඨන්‌ති ඤාතයො|
    count |24|
      block |අයඤ්‌ච ඛො දක්‌ඛිණා දින්‌නා සඞ්‌ඝම්‌හි සුප්‌පතිට්‌ඨිතා|
      block |දීඝරත්‌තං හිතායස්‌ස ඨානසො උපකප්‌පති|
    count |25|
      block |සො ඤාතිධම්‌මො ච අයං නිදස්‌සිතො පෙතාන පූජා ච කතා උළාරා|
      block |බලඤ්‌ච භික්‌ඛූනමනුප්‌පදින්‌නං තුම්‌හෙහි පුඤ්‌ඤං පසුතං අනප්‌පකන්‌ති|
    stand |තිරොකුට්‌ටපෙතවත්‌ථු පඤ්‌චමං|
  block |පඤ්‌චපුත්‌තඛාදපෙතිවත්‌ථු|
    count |26|
      block |නග්‌ගා දුබ්‌බණ්‌ණරූපාසි දුග්‌ගන්‌ධා පූති වායසි|
      block |මක්‌ඛිකාහි පරිකිණ්‌ණා කා නු ත්‌වං ඉධ තිට්‌ඨසීති|
    count |27|
      block |අහං භදන්‌තෙ පෙතීම්‌හි දුග්‌ගතා යමලොකිකා|
      block |පාපකම්‌මං කරිත්‌වාන පෙතලොකං ඉතො ගතා|
    count |28|
      block |කාලෙන පඤ්‌ච පුත්‌තානි සායං පඤ්‌ච පුනාපරෙ|
      block |විජායිත්‌වාන ඛාදාමි තෙපි නා හොන්‌ති මෙ අලං|
    count |29|
      block |පරිඩය්‌හති ධූමායති ඛුදාය හදයං මම|
      block |පානීයං න ලභෙ පාතුං පස්‌ස මං බ්‍යසනං ගතන්‌ති|
    count |30|
      block |කිං නු කායෙන වාචාය මනසා දුක්‌කටං කතං|
      block |කිස්‌ස කම්‌මවිපාකෙන පුත්‌තමංසානි ඛාදසීති|
    count |31|
      block |සපතී මෙ ගබ්‌භිනී ආසි තස්‌සා පාපං අචෙතයිං|
      block |සාහං පදුට්‌ඨමනසා අකරිං ගබ්‌භපාතනං|
    count |32|
      block |තස්‌සා ද්‌වෙමාසිකො ගබ්‌භො ලොහිතඤ්‌ඤෙව පග්‌ඝරි|
      block |තදස්‌සා මාතා කුපිතා මය්‌හං ඤාතී සමානයි|
      block |සපථඤ්‌ච මං කාරෙසි පරිභාසාපයී ච මං|
    count |33|
      block |සාහං ඝොරඤ්‌ච සපථං මුසාවාදං අභාසිසං|
      block |පුත්‌තමංසානි ඛාදාමි සචෙ තං පකතං මයා|
    count |34|
      block |තස්‌ස කම්‌මස්‌ස විපාකෙන මුසාවාදස්‌ස චූභයං|
      block |පුත්‌තමංසානි ඛාදාමි පුබ්‌බලොහිතමක්‌ඛිතාති|
    stand |පඤ්‌චපුත්‌තඛාදපෙතිවත්‌ථු ඡට්‌ඨං|
  block |සත්‌තපුත්‌තඛාදපෙතිවත්‌ථු|
    count |35|
      block |නග්‌ගා දුබ්‌බණ්‌ණරූපාසි දුග්‌ගන්‌ධා පූති වායසි|
      block |මක්‌ඛිකාහි පරිකිණ්‌ණා කා නු ත්‌වං ඉධ තිට්‌ඨසීති|
    count |36|
      block |අහං භදන්‌තෙ පෙතීම්‌හි දුග්‌ගතා යමලොකිකා|
      block |පාපකම්‌මං කරිත්‌වාන පෙතලොකං ඉතො ගතා|
    count |37|
      block |කාලෙන සත්‌ත පුත්‌තානි සායං සත්‌ත පුනාපරෙ|
      block |විජායිත්‌වාන ඛාදාමි තෙපි නා හොන්‌ති මෙ අලං|
    count |38|
      block |පරිඩය්‌හති ධූමායති ඛුදාය හදයං මම|
      block |නිබ්‌බුතිං නාධිගච්‌ඡාමි අග්‌ගිදඩ්‌ඪාව ආතපෙති|
    count |39|
      block |කිං නු කායෙන වාචාය මනසා දුක්‌කටං කතං|
      block |කිස්‌ස කම්‌මවිපාකෙන පුත්‌තමංසානි ඛාදසීති|
    count |40|
      block |අහූ මය්‌හං දුවෙ පුත්‌තා උභො සම්‌පත්‌තයොබ්‌බනා|
      block |සාහං පුත්‌තබලූපෙතා සාමිකං අතිමඤ්‌ඤිසං|
    count |41|
      block |තතො මෙ සාමිකො කුද්‌ධො සපත්‌තිං මය්‌හමානයි|
      block |සා ච ගබ්‌භං අලභිත්‌ථ තස්‌සා පාපං අචෙතයිං|
    count |42|
      block |සාහං පදුට්‌ඨමනසා අකරිං ගබ්‌භපාතනං|
      block |තස්‌සා තෙමාසිකො ගබ්‌භො පුබ්‌බලොහිතකො පති|
    count |43|
      block |තදස්‌සා මාතා කුපිතා මය්‌හං ඤාතී සමානයි|
      block |සපථඤ්‌ච මං කාරෙසි පරිභාසාපයී ච මං|
    count |44|
      block |සාහං ඝොරඤ්‌ච සපථං මුසාවාදං අභාසිසං|
      block |පුත්‌තමංසානි ඛාදාමි සචෙ තං පකතං මයා|
    count |45|
      block |තස්‌ස කම්‌මස්‌ස විපාකෙන මුසාවාදස්‌ස චූභයං|
      block |පුත්‌තමංසානි ඛාදාමි පුබ්‌බලොහිතමක්‌ඛිතාති|
    stand |සත්‌තපුත්‌තඛාදපෙතිවත්‌ථු සත්‌තමං|
  block |ගොණපෙතවත්‌ථු|
    count |46|
      block |කිං නු උම්‌මත්‌තරූපොව ලායිත්‌වා හරිතං තිණං|
      block |ඛාද ඛාදාති ලපසි ගතසත්‌තං ජරග්‌ගවං|
    count |47|
      block |න හි අන්‌නෙන පානෙන මතො ගොණො සමුට්‌ඨහෙ|
      block |ත්‌වංසි බාලො ච දුම්‌මෙධො යථා තඤ්‌ඤොව දුම්‌මතීති|
    count |48|
      block |ඉමෙ පාදා ඉදං සීසං අයං කායො සවාලධි|
      block |නෙත්‌තා තථෙව තිට්‌ඨන්‌ති අයං ගොණො සමුට්‌ඨහෙ|
    count |49|
      block |නාය්‍යකස්‌ස හත්‌ථපාදා කායො සීසඤ්‌ච දිස්‌සති|
      block |රුදං මත්‌තිකථූපස්‌මිං නනු ත්‌වඤ්‌ඤෙව දුම්‌මතීති|
    count |50|
      block |ආදිත්‌තං වත මං සන්‌තං ඝතසිත්‌තංව පාවකං|
      block |වාරිනා විය ඔසිඤ්‌චං සබ්‌බං නිබ්‌බාපයෙ දරං|
    count |51|
      block |අබ්‌බහී වත මෙ සල්‌ලං සොකං හදයනිස්‌සිතං|
      block |යො මෙ සොකපරෙතස්‌ස පිතුසොකං අපානුදි|
    count |52|
      block |ස්‌වාහං අබ්‌බූළ්‌හසල්‌ලොස්‌මි සීතිභූතොස්‌මි නිබ්‌බුතො|
      block |න සොචාමි න රොදාමි තව සුත්‌වාන මාණව|
    count |53|
      block |එවං කරොන්‌ති සප්‌පඤ්‌ඤා යෙ හොන්‌ති අනුකම්‌පකා|
      block |විනිවත්‌තයන්‌ති සොකම්‌හා සුජාතො පිතරං යථාති|
    stand |ගොණපෙතවත්‌ථු අට්‌ඨමං|
  block |මහාපෙසකාරපෙතිවත්‌ථු|
    count |54|
      block |ගූථඤ්‌ච මුත්‌තං රුහිරඤ්‌ච පුබ්‌බං පරිභුඤ්‌ජති කිස්‌ස අයං විපාකො|
      block |අයං නු කිං කම්‌මමකාසි නාරී යා සබ්‌බදා ලොහිතපුබ්‌බභක්‌ඛා|
    count |55|
      block |නවානි වත්‌ථානි සුභානි චෙව මුදූනි සුද්‌ධානි ච ලොමසානි|
      block |දින්‌නානි මිස්‌සා කිතකා භවන්‌ති අයං නු කිං කම්‌මමකාසි නාරීති|
    count |56|
      block |භරියා මමෙසා අහූ භදන්‌තෙ අදායිකා මච්‌ඡරිනී කදරියා|
      block |සා මං දදන්‌තං සමණබ්‍රාහ්‌මණානං අක්‌කොසති ච පරිභාසති ච|
    count |57|
      block |ගූථඤ්‌ච මුත්‌තං රුහිරඤ්‌ච පුබ්‌බං පරිභුඤ්‌ජ ත්‌වං අසුචිං සබ්‌බකාලං|
      block |එතං තෙ පරලොකස්‌මිං හොතු වත්‌ථා ච තෙ කිටකසමා භවන්‌තු|
      block |එතාදිසං දුච්‌චරිතං චරිත්‌වා ඉධාගතා චිරරත්‌තාය ඛාදතීති|
    stand |මහාපෙසකාරපෙතිවත්‌ථු නවමං|
  block |ඛල්‌ලාටියපෙතිවත්‌ථු|
    count |58|
      block |කා නු අන්‌තොවිමානස්‌මිං තිට්‌ඨන්‌තී නූපනික්‌ඛමි|
      block |උපනික්‌ඛමස්‌සු භද්‌දෙ පස්‌සාම තං බහිට්‌ඨිතන්‌ති|
    count |59|
      block |අට්‌ටීයාමි හරායාමි නග්‌ගා නික්‌ඛමිතුං බහි|
      block |කෙසෙහම්‌හි පටිච්‌ඡන්‌නා පුඤ්‌ඤං මෙ අප්‌පකං කතන්‌ති|
    count |60|
      block |හන්‌දුත්‌තරීයං දදාමි තෙ ඉදං දුස්‌සං නිවාසය|
      block |ඉදං දුස්‌සං නිවාසෙත්‌වා එහි නික්‌ඛම සොභනෙ|
      block |උපනික්‌ඛමස්‌සු භද්‌දෙ පස්‌සාම තං බහිට්‌ඨිතන්‌ති|
    count |61|
      block |හත්‌ථෙන හත්‌ථෙ තෙ දින්‌නං න මය්‌හං උපකප්‌පති|
      block |එසෙත්‌ථුපාසකො සද්‌ධො සම්‌මාසම්‌බුද්‌ධසාවකො|
    count |62|
      block |එතං අච්‌ඡාදයිත්‌වාන මම දක්‌ඛිණමාදිස|
      block |තථාහං සුඛිතා හෙස්‌සං සබ්‌බකාමසමිද්‌ධිනීති|
    count |63|
      block |තඤ්‌ච තෙ න්‌හාපයිත්‌වාන විලිම්‌පෙත්‌වාන වාණිජා|
      block |වත්‌ථෙහච්‌ඡාදයිත්‌වාන තස්‌සා දක්‌ඛිණමාදිසුං|
    count |64|
      block |සමනන්‌තරානුද්‌දිට්‌ඨෙ විපාකො උදපජ්‌ජථ|
      block |භොජනච්‌ඡාදනපානීයං දක්‌ඛිණාය ඉදං ඵලං|
    count |65|
      block |තතො සුද්‌ධා සුචිවසනා කාසිකුත්‌තමධාරිනී|
      block |හසන්‌තී විමානා නික්‌ඛමි දක්‌ඛිණාය ඉදං ඵලන්‌ති|
    count |66|
      block |සුචිත්‌තරූපං රුචිරං විමානං තෙ පභාසති|
      block |දෙවතෙ පුච්‌ඡිතාචික්‌ඛ කිස්‌ස කම්‌මස්‌සිදං ඵලන්‌ති|
    count |67|
      block |භික්‌ඛුනො චරමානස්‌ස දොණිනිම්‌මජ්‌ජනිං අහං|
      block |අදාසිං උජුභූතස්‌ස විප්‌පසන්‌නෙන චෙතසා|
    count |68|
      block |තස්‌ස කම්‌මස්‌ස කුසලස්‌ස විපාකං දීඝමන්‌තරං|
      block |අනුභොමි විමානස්‌මිං තඤ්‌ච දානි පරිත්‌තකං|
    count |69|
      block |උද්‌ධං චතූහි මාසෙහි කාලංකිරියා භවිස්‌සති|
      block |එකන්‌තකටුකං ඝොරං නිරයං පපතිස්‌සහං|
    count |70|
      block |චතුක්‌කණ්‌ණං චතුද්‌වාරං විභත්‌තං භාගසො මිතං|
      block |අයොපාකාරපරියන්‌තං අයසා පටිකුජ්‌ජිතං|
    count |71|
      block |තස්‌ස අයොමයා භූමි ජලිතා තෙජසා යුතා|
      block |සමන්‌තා යොජනසතං ඵරිත්‌වා තිට්‌ඨති සබ්‌බදා|
    count |72|
      block |තත්‌ථාහං දීඝමද්‌ධානං දුක්‌ඛං වෙදිස්‌ස වෙදනං|
      block |ඵලඤ්‌ච පාපකම්‌මස්‌ස තස්‌මා සොචාමහං භුසන්‌ති|
    stand |ඛල්‌ලාටියපෙතිවත්‌ථු දසමං|
  block |නාගපෙතවත්‌ථු|
    count |73|
      block |පුරතොව සෙතෙන පලෙති හත්‌ථිනා මජ්‌ඣෙ පන අස්‌සතරීරථෙන|
      block |පච්‌ඡා ච කඤ්‌ඤා සිවිකාය නීයති ඔභාසයන්‌තී දස සබ්‌බතො දිසා|
    count |74|
      block |තුම්‌හෙ පන මුග්‌ගරහත්‌ථපාණිනො රුදංමුඛා ඡින්‌නපභින්‌නගත්‌තා|
      block |මනුස්‌සභූතා කිමකත්‌ථ පාපං යෙනඤ්‌ඤමඤ්‌ඤස්‌ස පිවාථ ලොහිතන්‌ති|
    count |75|
      block |පුරතොව යො ගච්‌ඡති කුඤ්‌ජරෙන සෙතෙන නාගෙන චතුක්‌කමෙන|
      block |අම්‌හාක පුත්‌තො අහු ජෙට්‌ඨකො සො දානානි දත්‌වාන සුඛී පමොදති|
    count |76|
      block |යො සො මජ්‌ඣෙ අස්‌සතරීරථෙන චතුබ්‌භි යුත්‌තෙන සුවග්‌ගිතෙන|
      block |අම්‌හාක පුත්‌තො අහු මජ්‌ඣිමො සො අමච්‌ඡරී දානවතී විරොචති|
    count |77|
      block |යා සා ච පච්‌ඡා සිවිකාය නීයති නාරී සපඤ්‌ඤා මිගමන්‌දලොචනා|
      block |අම්‌හාක ධීතා අහු සා කනිට්‌ඨිකා භාගඩ්‌ඪභාගෙන සුඛී පමොදති|
    count |78|
      block |එතෙ ච දානානි අදංසු පුබ්‌බෙ පසන්‌නචිත්‌තා සමණබ්‍රාහ්‌මණානං|
      block |මයං පන මච්‌ඡරිනො අහුම්‌හ පරිභාසකා සමණබ්‍රාහ්‌මණානං|
      block |එතෙ ච දත්‌වා පරිචාරයන්‌ති මයඤ්‌ච සුස්‌සාම නළොව ඡින්‌නොති|
    count |79|
      block |කිං තුම්‌හාකං භොජනං කිං සයානං කථඤ්‌ච යාපෙථ සුපාපධම්‌මිනො|
      block |පහූතභොගෙසු අනප්‌පකෙසු සුඛං විරාධාය දුක්‌ඛජ්‌ජ පත්‌තාති|
    count |80|
      block |අඤ්‌ඤමඤ්‌ඤං වධිත්‌වාන පිවාම පුබ්‌බලොහිතං|
      block |බහුං පිත්‌වා න ධාතා හොම නච්‌ඡාදිම්‌හසෙ මයං|
    count |81|
      block |ඉච්‌චෙව මච්‌චා පරිදෙවයන්‌ති අදායකා පෙච්‌ච යමස්‌ස ඨායිනො|
      block |යෙ තෙ විදිච්‌ච අධිගම්‌ම භොගෙ න භුඤ්‌ජරෙ නාපි කරොන්‌ති පුඤ්‌ඤං|
    count |82|
      block |තෙ ඛුප්‌පිපාසූපගතා පරත්‌ථ පච්‌ඡා චිරං ඣායරෙ ඩය්‌හමානා|
      block |කම්‌මානි කත්‌වාන දුඛුද්‍රානි අනුභොන්‌ති දුක්‌ඛං කටුකප්‌ඵලානි|
    count |83|
      block |ඉත්‌තරං හි ධනං ධඤ්‌ඤං ඉත්‌තරං ඉධ ජීවිතං|
      block |ඉත්‌තරං ඉත්‌තරතො ඤත්‌වා දීපං කයිරාථ පණ්‌ඩිතො|
    count |84|
      block |යෙ තෙ එවං පජානන්‌ති නරා ධම්‌මස්‌ස කොවිදා|
      block |තෙ දානෙ නප්‌පමජ්‌ජන්‌ති සුත්‌වා අරහතං වචොති|
    stand |නාගපෙතවත්‌ථු එකාදසමං|
  block |උරගපෙතවත්‌ථු|
    count |85|
      block |උරගොව තචං ජිණ්‌ණං හිත්‌වා ගච්‌ඡති සන්‌තනුං|
      block |එවං සරීරෙ නිබ්‌භොගෙ පෙතෙ කාලඞ්‌කතෙ සති|
    count |86|
      block |ඩය්‌හමානො න ජානාති ඤාතීනං පරිදෙවිතං|
      block |තස්‌මා එතං න රොදාමි ගතො සො තස්‌ස යා ගති|
    count |87|
      block |අනබ්‌භිතො තතො ආගා නානුඤ්‌ඤාතො ඉතො ගතො|
      block |යථාගතො තථා ගතො තත්‌ථ කා පරිදෙවනා|
    count |88|
      block |ඩය්‌හමානො න ජානාති ඤාතීනං පරිදෙවිතං|
      block |තස්‌මා එතං න රොදාමි ගතො සො තස්‌ස යා ගති|
    count |89|
      block |සචෙ රොදෙ කිසා අස්‌සං තත්‌ථ මෙ කිං ඵලං සියා|
      block |ඤාතිමිත්‌තසුහජ්‌ජානං භිය්‍යො නො අරතී සියා|
    count |90|
      block |ඩය්‌හමානො න ජානාති ඤාතීනං පරිදෙවිතං|
      block |තස්‌මා එතං න රොදාමි ගතො සො තස්‌ස යා ගති|
    count |91|
      block |යථාපි දාරකො චන්‌දං ගච්‌ඡන්‌තමනුරොදති|
      block |එවං සම්‌පදමෙවෙතං යො පෙතමනුසොචති|
    count |92|
      block |ඩය්‌හමානො න ජානාති ඤාතීනං පරිදෙවිතං|
      block |තස්‌මා එතං න රොදාමි ගතො සො තස්‌ස යා ගති|
    count |93|
      block |යථාපි බ්‍රහ්‌මෙ උදකුම්‌භො භින්‌නො අප්‌පටිසන්‌ධියො|
      block |එවං සම්‌පදමෙවෙතං යො පෙතමනුසොචති|
    count |94|
      block |ඩය්‌හමානො න ජානාති ඤාතීනං පරිදෙවිතං|
      block |තස්‌මා එතං න රොදාමි ගතො සො තස්‌ස යා ගතීති|
      block |ඛෙත්‌තඤ්‌ච සූකරං පූති පිට්‌ඨං චාපි තිරොකුට්‌ටං|
      block |පඤ්‌චාපි සත්‌තපුත්‌තඤ්‌ච ගොණං පෙසකාරකඤ්‌ච|
      block |තථා ඛල්‌ලාටියං නාගං ද්‌වාදසං උරගඤ්‌චෙවාති|
    stand |උරගපෙතවත්‌ථු ද්‌වාදසමං|
    stand |උරගවග්‌ගො පඨමො නිට්‌ඨිතො|
    block |තස්‌සුද්‌දානං|
