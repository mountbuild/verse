block |චූළවග්‌ගො|
  block |අභිජ්‌ජමානපෙතවත්‌ථු|
    count |387|
      block |අභිජ්‌ජමානෙ වාරිම්‌හි ගඞ්‌ගාය ඉධ ගච්‌ඡසි|
      block |නග්‌ගො පුබ්‌බද්‌ධපෙතොව මාලධාරී අලඞ්‌කතො|
      block |කුහිං ගමිස්‌සසි පෙත කත්‌ථ වාසො භවිස්‌සතීති|
    count |388|
      block |චුන්‌දට්‌ඨිලං ගමිස්‌සාමි පෙතො සො ඉති භාසති|
      block |අන්‌තරෙ වාසභගාමං බාරාණසිං ච සන්‌තිකෙ|
    count |389|
      block |තඤ්‌ච දිස්‌වා මහාමත්‌තො කොලියො ඉති විස්‌සුතො|
      block |සත්‌තුං භත්‌තඤ්‌ච පෙතස්‌ස පීතකඤ්‌ච යුගං අදා|
    count |390|
      block |නාවාය තිට්‌ඨමානාය කප්‌පකස්‌ස අදාපයි|
      block |කප්‌පකස්‌ස පදින්‌නම්‌හි ඨානෙ පෙතස්‌ස දිස්‌සථ|
    count |391|
      block |තතො සුවත්‌ථවසනො මාලධාරී අලඞ්‌කතො|
      block |ඨානෙ ඨිතස්‌ස පෙතස්‌ස දක්‌ඛිණා උපකප්‌පථ|
      block |තස්‌මා දජ්‌ජෙථ පෙතානං අනුකම්‌පාය පුනප්‌පුනං|
    count |392|
      block |සාතුන්‌නවසනා එකෙ අඤ්‌ඤෙ කෙසනිවාසනා|
      block |පෙතා භත්‌තාය ගච්‌ඡන්‌ති පක්‌කමන්‌ති දිසොදිසං|
    count |393|
      block |දූරෙ එකෙ පධාවිත්‌වා අලද්‌ධාව නිවත්‌තරෙ|
      block |ඡාතා පමුච්‌ඡිතා භන්‌තා භූමියං පටිසුම්‌භිතා|
    count |394|
      block |තෙ ච තත්‌ථ පපතිතා භූමියං පටිසුම්‌භිතා|
      block |පුබ්‌බෙ අකතකල්‍යාණා අග්‌ගිදඩ්‌ඪාව ආතපෙ|
    count |395|
      block |මයං පුබ්‌බෙ පාපධම්‌මා ඝරණී කුලමාතරො|
      block |සන්‌තෙසු දෙය්‍යධම්‌මෙසු දීපං නාකම්‌හ අත්‌තනො|
    count |396|
      block |පහූතං අන්‌නපානම්‌පි අපිස්‌සු අවකිරීයති|
      block |සම්‌මග්‌ගතෙ පබ්‌බජිතෙ න ච කිඤ්‌චි අදම්‌හසෙ|
    count |397|
      block |අකම්‌මකාමා අලසා සාදුකාමා මහග්‌ඝසා|
      block |ආලොපපිණ්‌ඩදාතාරො පටිග්‌ගහෙ පරිභාසිම්‌හසෙ|
    count |398|
      block |තෙ ඝරා තා ච දාසියො තානෙවාභරණානි නො|
      block |තෙ අඤ්‌ඤෙ පරිචාරෙන්‌ති මයං දුක්‌ඛස්‌ස භාගිනො|
    count |399|
      block |වෙණී වා අවඤ්‌ඤා හොන්‌ති රථකාරී ච දුබ්‌භිකා|
      block |චණ්‌ඩාලී කපණා හොන්‌ති කප්‌පකා ච පුනප්‌පුනං|
    count |400|
      block |යානි යානි නිහීනානි කුලානි කපණානි ච|
      block |තෙසු තෙස්‌වෙව ජායන්‌ති එසා මච්‌ඡරිනො ගති|
    count |401|
      block |පුබ්‌බෙ ච කතකල්‍යාණා දායකා වීතමච්‌ඡරා|
      block |සග්‌ගං තෙ පරිපූරෙන්‌ති ඔභාසෙන්‌ති ච නන්‌දනං|
    count |402|
      block |වෙජයන්‌තෙ ච පාසාදෙ රමිත්‌වා කාමකාමිනො|
      block |උච්‌චාකුලෙසු ජායන්‌ති සභොගෙසු තතො චුතා|
    count |403|
      block |කූටාගාරෙ ච පාසාදෙ පල්‌ලඞ්‌කෙ ගොනකත්‌ථතෙ|
      block |බීජිතඞ්‌ගා මොරහත්‌ථෙහි කුලෙ ජාතා යසස්‌සිනො|
    count |404|
      block |අඞ්‌කතො අඞ්‌කං ගච්‌ඡන්‌ති මාලධාරී අලඞ්‌කතා|
      block |ධාතියො උපතිට්‌ඨන්‌ති සායං පාතං සුඛෙසිනො|
    count |405|
      block |නයිදං අකතපුඤ්‌ඤානං කතපුඤ්‌ඤානමෙවිදං|
      block |අසොකං නන්‌දනං රම්‌මං තිදසානං මහාවනං|
    count |406|
      block |සුඛං අකතපුඤ්‌ඤානං ඉධ නත්‌ථි පරත්‌ථ ච|
      block |සුඛඤ්‌ච කතපුඤ්‌ඤානං ඉධ චෙව පරත්‌ථ ච|
    count |407|
      block |තෙසං සහබ්‍යකාමානං කත්‌තබ්‌බං කුසලං බහුං|
      block |කතපුඤ්‌ඤා හි මොදන්‌ති සග්‌ගෙ භොගසමඞ්‌ගිනොති|
    stand |අභිජ්‌ජමානපෙතවත්‌ථු පඨමං|
  block |සාණවාසීථෙරපෙතවත්‌ථු|
    count |408|
      block |කුණ්‌ඩිනාගරියො ථෙරො සාණවාසි නිවාසිකො|
      block |පොට්‌ඨපාදොති නාමෙන සමණො භාවිතින්‌ද්‍රියො|
    count |409|
      block |තස්‌ස මාතා පිතා භාතා දුග්‌ගතා යමලොකිකා|
      block |පාපකම්‌මං කරිත්‌වාන පෙතලොකං ඉතො ගතා|
    count |410|
      block |තෙ දුග්‌ගතා සූචිකට්‌ටා කිලන්‌තා නග්‌ගිනො කිසා|
      block |උත්‌තසන්‌තා මහත්‌තාසා න දස්‌සෙන්‌ති කුරූරිනො|
    count |411|
      block |තස්‌ස භාතා විතරිත්‌වා නග්‌ගො එකපථෙකකො|
      block |චතුකුණ්‌ඩිකො භවිත්‌වාන ථෙරස්‌ස දස්‌සයීතුමං|
    count |412|
      block |ථෙරො චාමනසිකත්‌වා තුණ්‌හීභූතො අතික්‌කමි|
      block |සො ච විඤ්‌ඤාපයී ථෙරං භාතා පෙතගතො අහං|
    count |413|
      block |මාතා පිතා ච තෙ භන්‌තෙ දුග්‌ගතා යමලොකිකා|
      block |පාපකම්‌මං කරිත්‌වාන පෙතලොකං ඉතො ගතා|
    count |414|
      block |තෙ දුග්‌ගතා සූචිකට්‌ටා කිලන්‌තා නග්‌ගිනො කිසා|
      block |උත්‌තසන්‌තා මහත්‌තාසා න දස්‌සෙන්‌ති කුරූරිනො|
    count |415|
      block |අනුකම්‌පස්‌සු කාරුණිකො දත්‌වා අන්‌වාදිසාහි නො|
      block |තව දින්‌නෙන දානෙන යාපෙස්‌සන්‌ති කුරූරිනොති|
    count |416|
      block |ථෙරො චරිත්‌වා පිණ්‌ඩාය භික්‌ඛූ අඤ්‌ඤෙ ච ද්‌වාදස|
      block |එකජ්‌ඣං සන්‌නිපතිංසු භත්‌තවිස්‌සග්‌ගකාරණා|
    count |417|
      block |ථෙරො සබ්‌බෙව තෙ ආහ යථාලද්‌ධං දදාථ මෙ|
      block |සඞ්‌ඝභත්‌තං කරිස්‌සාමි අනුකම්‌පාය ඤාතිනං|
    count |418|
      block |නිය්‍යාදයිංසු ථෙරස්‌ස ථෙරො සඞ්‌ඝං නිමන්‌තයි|
      block |දත්‌වා අන්‌වාදිසි ථෙරො මාතු පිතු ච භාතුනො|
      block |ඉදං මෙ ඤාතීනං හොතු සුඛිතා හොන්‌තු ඤාතයො|
    count |419|
      block |සමනන්‌තරානුද්‌දිට්‌ඨෙ භොජනං උදපජ්‌ජථ|
      block |සුචිං පණීතං සම්‌පන්‌නං අනෙකරසබ්‍යඤ්‌ජනං|
    count |420|
      block |තතො උද්‌දස්‌සයී භාතා වණ්‌ණවා බලවා සුඛී|
      block |පහූතං භොජනං භන්‌තෙ පස්‌ස නග්‌ගාම්‌හසෙ මයං|
      block |තථා භන්‌තෙ පරක්‌කම යථා වත්‌ථං ලභාමසෙති|
    count |421|
      block |ථෙරො සඞ්‌කාරකූටම්‌හා උච්‌චිනිත්‌වාන නන්‌තකෙ|
      block |පිලොතිකං පටං කත්‌වා සඞ්‌ඝෙ චාතුද්‌දිසෙ අදා|
    count |422|
      block |දත්‌වා අන්‌වාදිසී ථෙරො මාතු පිතු ච භාතුනො|
      block |ඉදං මෙ ඤාතීනං හොතු සුඛිතා හොන්‌තු ඤාතයො|
    count |423|
      block |සමනන්‌තරානුද්‌දිට්‌ඨෙ වත්‌ථානි උදපජ්‌ජිසුං|
      block |තතො සුවත්‌ථවසනො ථෙරස්‌ස දස්‌සයීතුමං|
    count |424|
      block |යාවතා නන්‌දරාජස්‌ස විජිතස්‌මිං පටිච්‌ඡදා|
      block |තතො බහුතරා භන්‌තෙ වත්‌ථානච්‌ඡාදනානි නො|
    count |425|
      block |කොසෙය්‍යකම්‌බලීයානි ඛොම කප්‌පාසිකානි ච|
      block |විපුලා ච මහග්‌ඝා ච තෙපාකාසෙවලම්‌බරෙ|
    count |426|
      block |තෙ මයං පරිදහාම යං යං හි මනසො පියං|
      block |තථා භන්‌තෙ පරක්‌කම යථා ගෙහං ලභාමසෙති|
    count |427|
      block |ථෙරො පණ්‌ණකුටිං කත්‌වා සඞ්‌ඝෙ චාතුද්‌දිසෙ අදා|
      block |දත්‌වා අන්‌වාදිසී ථෙරො මාතු පිතු ච භාතුනො|
      block |ඉදං මෙ ඤාතීනං හොතු සුඛිතා හොන්‌තු ඤාතයො|
    count |428|
      block |සමනන්‌තරානුද්‌දිට්‌ඨෙ ඝරානි උදපජ්‌ජිසුං|
      block |කූටාගාරනිවෙසනා විභත්‌තා භාගසො මිතා|
    count |429|
      block |න මනුස්‌සෙසු ඊදිසා යාදිසා නො ඝරා ඉධ|
      block |අපි දිබ්‌බෙසු යාදිසා තාදිසා නො ඝරා ඉධ|
    count |430|
      block |දද්‌දල්‌ලමානා ආභෙන්‌ති සමන්‌තා චතුරො දිසා|
      block |තථා භන්‌තෙ පරක්‌කම යථා පානීයං ලභාමසෙති|
    count |431|
      block |ථෙරො කරණං පූරෙත්‌වා සඞ්‌ඝෙ චාතුද්‌දිසෙ අදා|
      block |දත්‌වා අන්‌වාදිසී ථෙරො මාතු පිතු ච භාතුනො|
      block |ඉදං මෙ ඤාතීනං හොතු සුඛිතා හොන්‌තු ඤාතයො|
    count |432|
      block |සමනන්‌තරානුද්‌දිට්‌ඨෙ පානීයං උදපජ්‌ජථ|
      block |ගම්‌භීරා චතුරස්‌සා ච පොක්‌ඛරඤ්‌ඤො සුනිම්‌මිතා|
    count |433|
      block |සීතොදිකා සුප්‌පතිත්‌ථා සීතා අප්‌පටිගන්‌ධියා|
      block |පදුමුප්‌පලසඤ්‌ඡන්‌නා වාරිකිඤ්‌ජක්‌ඛපූරිතා|
    count |434|
      block |තත්‌ථ න්‌හත්‌වා පිවිත්‌වා ච ථෙරස්‌ස පටිදස්‌සයුං|
      block |පහූතං පානීයං භන්‌තෙ පාදා දුක්‌ඛා ඵලන්‌ති නො|
    count |435|
      block |ආහිණ්‌ඩමානා ඛඤ්‌ජාම සක්‌ඛරෙ කුසකණ්‌ටකෙ|
      block |තථා භන්‌තෙ පරක්‌කම යථා යානං ලභාමසෙති|
    count |436|
      block |ථෙරො සිපාටිකං ලද්‌ධා සඞ්‌ඝෙ චාතුද්‌දිසෙ අදා|
      block |දත්‌වා අන්‌වාදිසී ථෙරො මාතු පිතු ච භාතුනො|
      block |ඉදං මෙ ඤාතීනං හොතු සුඛිතා හොන්‌තු ඤාතයො|
    count |437|
      block |සමනන්‌තරානුද්‌දිට්‌ඨෙ පෙතා රථෙන මාගමුං|
      block |අනුකම්‌පිතම්‌හ භදන්‌තෙ භත්‌තෙනච්‌ඡාදනෙන ච|
    count |438|
      block |ඝරෙන පානීයදානෙන යානදානෙන චූභයං|
      block |මුනිං කාරුණිකං ලොකෙ භන්‌තෙ වන්‌දිතුමාගතාති|
    stand |සාණවාසීථෙරපෙතවත්‌ථු දුතියං|
  block |රථකාරපෙතිවත්‌ථු|
    count |439|
      block |වෙළුරියථම්‌භං රුචිරං පභස්‌සරං විමානමාරුය්‌හ අනෙකචිත්‌තං|
      block |තත්‌ථච්‌ඡසි දෙවි මහානුභාවෙ පථද්‌ධනි පන්‌නරසෙව චන්‌දො|
    count |440|
      block |වණ්‌ණො ච තෙ කනකස්‌ස සන්‌නිභො උත්‌තත්‌තරූපො භුස දස්‌සනෙය්‍යො|
      block |පල්‌ලඞ්‌කසෙට්‌ඨෙ අතුලෙ නිසින්‌නා එකා තුවං නත්‌ථි ච තුය්‌හ සාමිකො|
    count |441|
      block |ඉමා ච තෙ පොක්‌ඛරණී සමන්‌තා පහූතමල්‍යා බහුපුණ්‌ඩරීකා|
      block |සුවණ්‌ණචුණ්‌ණෙහි සමන්‌තමොත්‌ථතා න තත්‌ථ පඞ්‌කො පණකො ච විජ්‌ජති|
    count |442|
      block |හංසා චිමෙ දස්‌සනීයා මනොරමා උදකස්‌මිමනුපරියන්‌ති සබ්‌බදා|
      block |සමය්‍ය වග්‌ගූපනදන්‌ති සබ්‌බෙ බින්‌දුස්‌සරා දුන්‌දුභීනංව ඝොසො|
    count |443|
      block |දද්‌දල්‌ලමානා යසසා යසස්‌සිනී නාවාය ච ත්‌වං අවලම්‌බ තිට්‌ඨසි|
      block |ආළාරපම්‌හෙ හසිතෙ පියංවදෙ සබ්‌බඞ්‌ගකල්‍යාණි භුසං විරොචසි|
    count |444|
      block |ඉදං විමානං විරජං සමෙ ඨිතං උය්‍යානවන්‌තං රතිනන්‌දිවඩ්‌ඪනං|
      block |ඉච්‌ඡාමහං නාරි අනොමදස්‌සනෙ තයා සහ නන්‌දනෙ ඉධ මොදිතුන්‌ති|
    count |445|
      block |කරොහි කම්‌මං ඉධ වෙදනීයං චිත්‌තඤ්‌ච තෙ ඉධ නිහිතං භවතු|
      block |කත්‌වාන කම්‌මං ඉධ වෙදනීයං එවං මමං ලච්‌ඡසි කාමකාමිනින්‌ති|
    count |446|
      block |සාධූති සො තස්‌සා පටිස්‌සුණිත්‌වා අකාසි කම්‌මං තහිං වෙදනීයං|
      block |කත්‌වාන කම්‌මං තහිං වෙදනීයං උපපජ්‌ජි සො මාණවො තස්‌සා සහබ්‍යතන්‌ති|
    stand |රථකාරපෙතිවත්‌ථු තතියං|
    stand |භාණවාරං දුතියං නිට්‌ඨිතං|
  block |භුසපෙතවත්‌ථු|
    count |447|
      block |භුසානි එකො සාලිං පුනාපරො අයඤ්‌ච නාරී සකමංසලොහිතං|
      block |තුවඤ්‌ච ගූථං අසුචිං අකන්‌තං පරිභුඤ්‌ජසි කිස්‌ස අයං විපාකොති|
    count |448|
      block |අයං පුරෙ මාතරං හිංසති අයං පන කූටවාණිජො|
      block |අයං මංසානි ඛාදිත්‌වා මුසාවාදෙන වඤ්‌චෙති|
    count |449|
      block |අහං මනුස්‌සෙසු මනුස්‌සභූතා අගාරිනී සබ්‌බකුලස්‌ස ඉස්‌සරා|
      block |සන්‌තෙසු පරිගුහාමි මා ච කිඤ්‌චි ඉතො අදං|
    count |450|
      block |මුසාවාදෙන ඡාදෙමි නත්‌ථි එතං මම ගෙහෙ|
      block |සචෙ සන්‌තං නිගුහාමි ගූථො මෙ හොතු භොජනං|
    count |451|
      block |තස්‌ස කම්‌මස්‌ස විපාකෙන මුසාවාදස්‌ස චූභයං|
      block |සුගන්‌ධං සාලිනො භත්‌තං ගූථං මෙ පරිවත්‌තති|
    count |452|
      block |අවඤ්‌ඣානි ච කම්‌මානි න හි කම්‌මං විනස්‌සති|
      block |දුග්‌ගන්‌ධං කිමිනං මීළං භුඤ්‌ජාමි ච පිවාමි චාති|
    stand |භුසපෙතවත්‌ථු චතුත්‌ථං|
  block |කුමාරපෙතවත්‌ථු|
    count |453|
      block |අච්‌ඡෙරරූපං සුගතස්‌ස ඤාණං සත්‌ථා යථා පුග්‌ගලං බ්‍යාකාසි|
      block |උස්‌සන්‌නපුඤ්‌ඤාපි භවන්‌ති හෙකෙ පරිත්‌තපුඤ්‌ඤාපි භවන්‌ති හෙකෙ|
    count |454|
      block |අයං කුමාරො සීවථිකාය ඡඩ්‌ඩිතො අඞ්‌ගුට්‌ඨස්‌නෙහෙන යාපෙති රත්‌තිං|
      block |න යක්‌ඛභූතා න සරීසපා වා විහෙඨයෙය්‍යුං කතපුඤ්‌ඤං කුමාරං|
    count |455|
      block |සුනඛාපිමස්‌ස පලිහිංසු පාදෙ ධඞ්‌කා සිඞ්‌ගාලා පරිවත්‌තයන්‌ති|
      block |ගබ්‌භාසයං පක්‌ඛිගණා හරන්‌ති කාකා පන අක්‌ඛිමලං හරන්‌ති|
    count |456|
      block |නයිමස්‌ස රක්‌ඛං විදහිංසු කෙචි න ඔසධං සාසපධූපනං වා|
      block |නක්‌ඛත්‌තයොගම්‌පි න අග්‌ගහෙසුං න සබ්‌බධඤ්‌ඤානිපි ආකිරිංසු|
    count |457|
      block |එතාදිසං උත්‌තමකිච්‌ඡපත්‌තං රත්‌තාභතං සීවථිකාය ඡඩ්‌ඩිතං|
      block |නොනීතපිණ්‌ඩංව පවෙධමානං සසංසයං ජීවිතසාවසෙසං|
    count |458|
      block |තමද්‌දසා දෙවමනුස්‌සපූජිතො දිස්‌වා ච තං බ්‍යාකරි භූරිපඤ්‌ඤො|
      block |අයං කුමාරො නගරස්‌සිමස්‌ස අග්‌ගකුලිකො භවිස්‌සති භොගතො ච|
    count |459|
      block |කිස්‌ස වතං කිං පන බ්‍රහ්‌මචරියං කිස්‌ස සුචිණ්‌ණස්‌ස අයං විපාකො|
      block |එතාදිසං බ්‍යසනං පාපුණිත්‌වා තං තාදිසං පච්‌චනුභොස්‌සතිද්‌ධින්‌ති|
    count |460|
      block |බුද්‌ධපමුඛස්‌ස භික්‌ඛුසඞ්‌ඝස්‌ස පූජං අකාසි ජනතා උළාරං|
      block |තත්‍රස්‌ස චිත්‌තස්‌සහු අඤ්‌ඤථත්‌තං වාචං අභාසි ඵරුසං අසබ්‌භං|
    count |461|
      block |සො තං විතක්‌කං පවිනොදයිත්‌වා පීතිං පසාදං පටිලද්‌ධා පච්‌ඡා|
      block |තථාගතං ජෙතවනෙ වසන්‌තං යාගුයා උපට්‌ඨාසි සත්‌තරත්‌තං|
    count |462|
      block |තස්‌ස වතං තං පන බ්‍රහ්‌මචරියං තස්‌ස සුචිණ්‌ණස්‌ස අයං විපාකො|
      block |එතාදිසං බ්‍යසනං පාපුණිත්‌වා තං තාදිසං පච්‌චනුභොස්‌සතිද්‌ධිං|
    count |463|
      block |ඨත්‌වාන සො වස්‌සසතං ඉධෙව සබ්‌බෙහි කාමෙහි සමඞ්‌ගිභූතො|
      block |කායස්‌ස භෙදා අභිසම්‌පරායං සහබ්‍යතං ගච්‌ඡති වාසවස්‌සාති|
    stand |කුමාරපෙතවත්‌ථු පඤ්‌චමං|
  block |සෙරිණීපෙතවත්‌ථු|
    count |464|
      block |නග්‌ගා දුබ්‌බණ්‌ණරූපාසි කිසා ධමනිසන්‌ථතා|
      block |උප්‌ඵාසුලිකෙ කිසිකෙ කා නු ත්‌වං ඉධ තිට්‌ඨසීති|
    count |465|
      block |අහං භදන්‌තෙ පෙතීම්‌හි දුග්‌ගතා යමලොකිකා|
      block |පාපකම්‌මං කරිත්‌වාන පෙතලොකං ඉතො ගතාති|
    count |466|
      block |කිං නු කායෙන වාචාය මනසා කුක්‌කටං කතං|
      block |කිස්‌ස කම්‌මවිපාකෙන පෙතලොකං ඉතො ගතාති|
    count |467|
      block |අනාවටෙසු තිත්‌ථෙසු විචිනිං අඩ්‌ඪමාසකං|
      block |සන්‌තෙසු දෙය්‍යධම්‌මෙසු දීපං නාකාසිමත්‌තනො|
    count |468|
      block |නදිං උපෙමි තසිතා රිත්‌තකා පරිවත්‌තති|
      block |ඡායං උපෙමි උණ්‌හෙසු ආතපො පරිවත්‌තති|
    count |469|
      block |අග්‌ගිවණ්‌ණො ච මෙ වාතො ඩහන්‌තො උපවායති|
      block |එතඤ්‌ච භන්‌තෙ අරහාමි අඤ්‌ඤඤ්‌ච පාපකං තතො|
    count |470|
      block |ගන්‌ත්‌වාන හත්‌ථිනිං පුරං වජ්‌ජෙසි මය්‌හ මාතරං|
      block |ධීතා ච තෙ මයා දිට්‌ඨා දුග්‌ගතා යමලොකිකා|
      block |පාපකම්‌මං කරිත්‌වාන පෙතලොකං ඉතො ගතා|
    count |471|
      block |අත්‌ථි මෙ එත්‌ථ නික්‌ඛිත්‌තං අනක්‌ඛාතඤ්‌ච තං මයා|
      block |චත්‌තාරිසතසහස්‌සානි පල්‌ලඞ්‌කස්‌ස ච හෙට්‌ඨතො|
    count |472|
      block |තතො මෙ දානං දදතු තස්‌සා ච හොතු ජීවිකා|
      block |දානං දත්‌වා ච මෙ මාතා දක්‌ඛිණං අනුදිච්‌ඡතු|
      block |තදාහං සුඛිතා හෙස්‌සං සබ්‌බකාමසමිද්‌ධිනීති|
    count |473|
      block |සාධූති සො පටිස්‌සුත්‌වා ගන්‌ත්‌වාන හත්‌ථිනිං පුරං|
      block |ධීතා ච තෙ මයා දිට්‌ඨා දුග්‌ගතා යමලොකිකා|
      block |පාපකම්‌මං කරිත්‌වාන පෙතලොකං ඉතො ගතා|
    block |අවොච තස්‌සා මාතරං|
    count |474|
      block |සා මං තත්‌ථ සමාදපෙසි වජ්‌ජෙසි මය්‌හ මාතරං|
      block |ධීතා ච තෙ මයා දිට්‌ඨා දුග්‌ගතා යමලොකිකා|
      block |පාපකම්‌මං කරිත්‌වාන පෙතලොකං ඉතො ගතා|
    count |475|
      block |අත්‌ථි ච මෙ එත්‌ථ නික්‌ඛිත්‌තං අනක්‌ඛාතඤ්‌ච තං මයා|
      block |චත්‌තාරිසතසහස්‌සානි පල්‌ලඞ්‌කස්‌ස ච හෙට්‌ඨතො|
    count |476|
      block |තතො මෙ දානං දදතු තස්‌සා ච හොතු ජීවිකා|
      block |දානං දත්‌වා ච මෙ මාතා දක්‌ඛිණං අනුදිච්‌ඡතු|
      block |තදා සා සුඛිතා හෙස්‌සං සබ්‌බකාමසමිද්‌ධිනීති|
    count |477|
      block |තතො හි සා දානමදා තස්‌සා දක්‌ඛිණමාදිසී|
      block |පෙතී ච සුඛිතා ආසි තස්‌සා චාසි සුජීවිකාති|
    stand |සෙරිණීපෙතවත්‌ථු ඡට්‌ඨං|
  block |මිගලුද්‌දකපෙතවත්‌ථු|
    count |478|
      block |නරනාරිපුරක්‌ඛතො යුවා රජනීයෙහි කාමගුණෙහි සොභසි|
      block |දිවසං අනුභොසි කාරණං කිමකාසි පුරිමාය ජාතියාති|
    count |479|
      block |අහං රාජගහෙ රම්‌මෙ රමණීයෙ ගිරිබ්‌බජෙ|
      block |මිගලුද්‌දො පුරෙ ආසිං ලොහිතපාණි දාරුණො|
    count |480|
      block |අවිරොධකරෙසු පාණිසු පුථුසත්‌තෙසු පදුට්‌ඨමානසො|
      block |විචරිං අතිදාරුණො සදා පරහිංසාය රතො අසඤ්‌ඤතො|
    count |481|
      block |තස්‌ස මෙ සහායො සුහදයො සද්‌ධො ආසි උපාසකො|
      block |සොපි මං අනුකම්‌පන්‌තො නිවාරෙසි පුනප්‌පුනං|
    count |482|
      block |මාකාසි පාපකං කම්‌මං මා තාත දුග්‌ගතිං අගා|
      block |සචෙ ඉච්‌ඡසි පෙච්‌ච සුඛං විරම පාණවධා අසංයමා|
    count |483|
      block |තස්‌සාහං වචනං සුත්‌වා සුඛකාමස්‌ස හිතානුකම්‌පිනො|
      block |නාකාසිං සකලානුසාසනිං චිරපාපාභිරතො අබුද්‌ධිමා|
    count |484|
      block |සො මං පුන භූරිසුමෙධසො අනුකම්‌පාය සංයමෙ නිවෙසයි|
      block |සචෙ දිවා හනසි පාණිනො අථ තෙ රත්‌තිං භවතු සංයමො|
    count |485|
      block |ස්‌වාහං දිවා හනිත්‌වා පාණිනො විරතො රත්‌තිමහොසි සඤ්‌ඤතො|
      block |රත්‌තාහං පරිචාරෙමි දිවා ඛජ්‌ජාමි දුග්‌ගතො|
    count |486|
      block |තස්‌ස කම්‌මස්‌ස කුසලස්‌ස අනුභොමි රත්‌තිං අමානුසිං|
      block |දිවා පටිහතාව කුක්‌කුරා උපධාවන්‌ති සමන්‌තා ඛාදිතුං|
    count |487|
      block |යෙ ච තෙ සතතානුයොගිනො ධුවං පයුත්‌තා සුගතස්‌ස සාසනෙ|
      block |මඤ්‌ඤාමි තෙ අමතමෙව කෙවලං අධිගච්‌ඡන්‌ති පදං අසඞ්‌ඛතන්‌ති|
    stand |මිගලුද්‌දකපෙතවත්‌ථු සත්‌තමං|
  block |දුතියමිගලුද්‌දකපෙතවත්‌ථු|
    count |488|
      block |කූටාගාරෙ ච පාසාදෙ පල්‌ලඞ්‌කෙ ගොනකත්‌ථතෙ|
      block |පඤ්‌චඞ්‌ගිකෙන තුරියෙන රමසි සුප්‌පවාදිතෙ|
    count |489|
      block |තතො රත්‍යා විවසානෙ සූරියුග්‌ගමනං පති|
      block |අපවිද්‌ධො සුසානස්‌මිං බහුදුක්‌ඛං නිගච්‌ඡසි|
    count |490|
      block |කිං නු කායෙන වාචාය මනසා දුක්‌කටං කතං|
      block |කිස්‌ස කම්‌මවිපාකෙන ඉදං දුක්‌ඛං නිගච්‌ඡසි|
    count |491|
      block |අහං රාජගහෙ රම්‌මෙ රමණීයෙ ගිරිබ්‌බජෙ|
      block |මිගලුද්‌දො පුරෙ ආසිං ලුද්‌දො චාසිමසඤ්‌ඤතො|
    count |492|
      block |තස්‌ස මෙ සහායො සුහදයො සද්‌ධො ආසි උපාසකො|
      block |තස්‌ස කුලුපකො භික්‌ඛු ආසි ගොතමසාවකො|
      block |සොපි මං අනුකම්‌පන්‌තො නිවාරෙසි පුනප්‌පුනං|
    count |493|
      block |මාකාසි පාපකං කම්‌මං මා තාත දුග්‌ගතිං අගා|
      block |සචෙ ඉච්‌ඡසි පෙච්‌ච සුඛං විරම පාණවධා අසංයමා|
    count |494|
      block |තස්‌සාහං වචනං සුත්‌වා සුඛකාමස්‌ස හිතානුකම්‌පිනො|
      block |නාකාසිං සකලානුසාසනිං චිරපාපාභිරතො අබුද්‌ධිමා|
    count |495|
      block |සො මං පුන භූරිසුමෙධසො අනුකම්‌පාය සංයමෙ නිවෙසයි|
      block |සචෙ දිවා හනසි පාණිනො අථ තෙ රත්‌තිං භවතු සංයමො|
    count |496|
      block |ස්‌වාහං දිවා හනිත්‌වා පාණිනො විරතො රත්‌තිමහොසි සඤ්‌ඤතො|
      block |රත්‌තාහං පරිචාරෙමි දිවා ඛජ්‌ජාමි දුග්‌ගතො|
    count |497|
      block |තස්‌ස කම්‌මස්‌ස කුසලස්‌ස අනුභොමි රත්‌තිං අමානුසිං|
      block |දිවා පටිහතාව කුක්‌කුරා උපධාවන්‌ති සමන්‌තා ඛාදිතුං|
    count |498|
      block |යෙ ච තෙ සතතානුයොගිනො ධුවං පයුත්‌තා සුගතස්‌ස සාසනෙ|
      block |මඤ්‌ඤාමි තෙ අමතමෙව කෙවලං අධිගච්‌ඡන්‌ති පදං අසඞ්‌ඛතන්‌ති|
    stand |දුතියමිගලුද්‌දකපෙතවත්‌ථු අට්‌ඨමං|
  block |කූටවිනිච්‌ඡයිකපෙතවත්‌ථු|
    count |499|
      block |මාලී කිරිටී කායූරී ගත්‌තා තෙ චන්‌දනුස්‌සදා|
      block |පසන්‌නමුඛවණ්‌ණොසි සූරියවණ්‌ණොව සොභසි|
    count |500|
      block |අමානුසා පාරිසජ්‌ජා යෙ තෙමෙ පරිචාරකා|
      block |දස කඤ්‌ඤාසහස්‌සානි යා තෙමා පරිචාරිකා|
      block |තා කම්‌බුකායූරධරා කඤ්‌චනාවෙළභූසිතා|
    count |501|
      block |මහානුභාවොසි තුවං ලොමහංසනරූපවා|
      block |පිට්‌ඨිමංසානි අත්‌තනො සාමං උක්‌කච්‌ච ඛාදසි|
    count |502|
      block |කිං නු කායෙන වාචාය මනසා දුක්‌කුටං කතං|
      block |කිස්‌ස කම්‌මවිපාකෙන පිට්‌ඨිමංසානි අත්‌තනො|
      block |සාමං උක්‌කච්‌ච ඛාදසීති|
    count |503|
      block |අත්‌තනොහං අනත්‌ථාය ජීවලොකෙ අචාරිසං|
      block |පෙසුඤ්‌ඤමුසාවාදෙන නිකතිවඤ්‌චනාය ච|
    count |504|
      block |තත්‌ථාහං පරිසං ගන්‌ත්‌වා සච්‌චකාලෙ උපට්‌ඨිතෙ|
      block |අත්‌ථං ධම්‌මං නිරාකත්‌වා අධම්‌මමනුවත්‌තිසං|
    count |505|
      block |එවං සො ඛාදතත්‌තානං යො හොති පිට්‌ඨිමංසිකො|
      block |යථාහං අජ්‌ජ ඛාදාමි පිට්‌ඨිමංසානි අත්‌තනො|
    count |506|
      block |තයිදං තයා නාරද සාමං දිට්‌ඨං අනුකම්‌පකා යෙ කුසලා වදෙය්‍යුං|
      block |මා පෙසුණං මා ච මුසා අභාණි මා ඛොසි පිට්‌ඨිමංසිකො තුවන්‌ති|
    stand |කූටවිනිච්‌ඡයිකපෙතවත්‌ථු නවමං|
  block |ධාතුවිවණ්‌ණපෙතවත්‌ථු|
    count |507|
      block |අන්‌තලික්‌ඛස්‌මිං තිට්‌ඨන්‌තො දුග්‌ගන්‌ධො පූති වායසි|
      block |මුඛඤ්‌ච තෙ කිමයො පූතිගන්‌ධං ඛාදන්‌ති කිං කම්‌මමකාසි පුබ්‌බෙ|
    count |508|
      block |තතො සත්‌ථං ගහෙත්‌වාන ඔක්‌කන්‌තන්‌ති පුනප්‌පුනං|
      block |ඛාරෙන පරිප්‌ඵොසිත්‌වා ඔක්‌කන්‌තන්‌ති පුනප්‌පුනං|
    count |509|
      block |කිං නු කායෙන වාචාය මනසා දුක්‌කටං කතං|
      block |කිස්‌ස කම්‌මවිපාකෙන ඉදං දුක්‌ඛං නිගච්‌ඡසීති|
    count |510|
      block |අහං රාජගහෙ රම්‌මෙ රමණීයෙ ගිරිබ්‌බජෙ|
      block |ඉස්‌සරො ධනධඤ්‌ඤස්‌ස සුපහූතස්‌ස මාරිස|
    count |511|
      block |තස්‌සායං මෙ භරියා ච ධීතා ච සුණිසා ච මෙ|
      block |තා මාලං උප්‌පලඤ්‌චාපි පච්‌චග්‌ඝඤ්‌ච විලෙපනං|
      block |ථූපං හරන්‌තියො වාරෙසිං තං පාපං පකතං මයා|
    count |512|
      block |ඡළාසීතිසහස්‌සානි මයං පච්‌චත්‌තවෙදනා|
      block |ථූපපූජං විවණ්‌ණෙත්‌වා පච්‌චාම නිරයෙ භුසං|
    count |513|
      block |යෙ ච ඛො ථූපපූජාය වත්‌තන්‌තෙ අරහතො මහෙ|
      block |ආදීනවං පකාසෙන්‌ති විවෙචයෙථ නෙ තතො|
    count |514|
      block |ඉමා ච පස්‌ස ආයන්‌තියො මාලධාරී අලඞ්‌කතා|
      block |මාලාවිපාකංනුභොන්‌තියො සමිද්‌ධා ච තා යසස්‌සිනියො|
    count |515|
      block |තඤ්‌ච දිස්‌වාන අච්‌ඡෙරං අබ්‌භුතං ලොමහංසනං|
      block |නමො කරොන්‌ති සප්‌පඤ්‌ඤා වන්‌දන්‌ති තං මහාමුනිං|
    count |516|
      block |සොහං නූන ඉතො ගන්‌ත්‌වා යොනිං ලද්‌ධාන මානුසිං|
      block |ථූපපූජං කරිස්‌සාමි අප්‌පමත්‌තො පුනප්‌පුනන්‌ති|
      block |අභිජ්‌ජමානො කුණ්‌ඩියො රථකාරී භුසෙන ච|
      block |කුමාරො ගණිකා චෙව ද්‌වෙ ලුද්‌දා පිට්‌ඨිපූජනා|
      block |වග්‌ගො තෙන පවුච්‌චතීති|
    stand |ධාතුවිවණ්‌ණපෙතවත්‌ථු දසමං චූළවග්‌ගො තතියො නිට්‌ඨිතො|
    block |තස්‌සුද්‌දානං|
