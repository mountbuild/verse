block |මහාවග්‌ගො|
  block |අම්‌බසක්‌කරපෙතවත්‌ථු|
    count |517|
      block |වෙසාලී නාම නගරත්‌ථි වජ්‌ජීනං තත්‌ථ අහු ලිච්‌ඡවි අම්‌බසක්‌කරො|
      block |දිස්‌වාන පෙතං නගරස්‌ස බාහිරං තත්‌ථෙව පුච්‌ඡිත්‌ථ තං කාරණත්‌ථිකො|
    count |518|
      block |සෙය්‍යා නිසජ්‌ජා නයිමස්‌ස අත්‌ථි අභික්‌කමො නත්‌ථි පටික්‌කමො ච|
      block |අසිතපීතඛායිතවත්‌ථභොගා පරිචාරිකා සාපි ඉමස්‌ස නත්‌ථි|
    count |519|
      block |යෙ ඤාතකා දිට්‌ඨසුතා සුහජ්‌ජා අනුකම්‌පකා යස්‌ස අහෙසුං පුබ්‌බෙ|
      block |දට්‌ඨුම්‌පි තෙ දානි න තං ලභන්‌ති විරාජිතත්‌තො හි ජනෙන තෙන|
    count |520|
      block |න ඔග්‌ගතත්‌තස්‌ස භවන්‌ති මිත්‌තා ජහන්‌ති මිත්‌තා විකලං විදිත්‌වා|
      block |අත්‌ථඤ්‌ච දිස්‌වා පරිවාරයන්‌ති බහූ මිත්‌තා උග්‌ගතත්‌තස්‌ස හොන්‌ති|
    count |521|
      block |නිහීනත්‌තො සබ්‌බභොගෙහි කිච්‌ඡො සම්‌මක්‌ඛිතො සම්‌පරිභින්‌නගත්‌තො|
      block |උස්‌සාවබින්‌දූව පලිම්‌පමානො අජ්‌ජ සුවෙ ජීවිතස්‌සූපරොධො|
    count |522|
      block |එතාදිසං උත්‌තමකිච්‌ඡප්‌පත්‌තං උත්‌තාසිතං පුචිමන්‌දස්‌ස සූලෙ|
      block |අථ ත්‌වං කෙන වණ්‌ණෙන වදෙසි යක්‌ඛ ජීව භො ජීවිතමෙව සෙය්‍යොති|
    count |523|
      block |සාලොහිතො එස අහොසි මය්‌හං අහං සරාමි පුරිමාය ජාතියා|
      block |දිස්‌වා ච මෙ කාරුඤ්‌ඤමහොසි රාජ මා පාපධම්‌මො නිරයං පතායං|
    count |524|
      block |ඉතො චුතො ලිච්‌ඡවි එස පොසො සත්‌තුස්‌සදං නිරයං ඝොරරූපං|
      block |උපපජ්‌ජති දුක්‌කටකම්‌මකාරී මහාභිතාපං කටුකං භයානකං|
    count |525|
      block |අනෙකභාගෙන ගුණෙන සෙය්‍යො අයමෙව සූලො නිරයෙන තෙන|
      block |එකන්‌තදුක්‌ඛං කටුකං භයානකං එකන්‌තතිබ්‌බං නිරයං පතායං|
    count |526|
      block |ඉදඤ්‌ච සුත්‌වා වචනං මමෙසො දුක්‌ඛූපනීතො විජහෙය්‍ය පාණං|
      block |තස්‌මා අහං සන්‌තිකෙ න භණාමි මා මෙ කතො ජීවිතස්‌සූපරොධො|
    count |527|
      block |අඤ්‌ඤාතො එසො පුරිසස්‌ස අත්‌ථො අඤ්‌ඤම්‌පි ඉච්‌ඡාමසෙ පුච්‌ඡිතුං තුවං|
      block |ඔකාසකම්‌මං සචෙ නො කරොසි පුච්‌ඡාම තං නො න ච කුජ්‌ඣිතබ්‌බන්‌ති|
    count |528|
      block |අද්‌ධා පටිඤ්‌ඤා මෙ තදා අහු නාචික්‌ඛනා අප්‌පසන්‌නස්‌ස හොති|
      block |අකාමා සද්‌ධෙය්‍යවචොති කත්‌වා පුච්‌ඡස්‌සු මං කාමං යථා විසය්‌හන්‌ති|
    count |529|
      block |යං කිඤ්‌චහං චක්‌ඛුනා පස්‌සිස්‌සාමි සබ්‌බම්‌පි තාහං අභිසද්‌දහෙය්‍යං|
      block |දිස්‌වාව තං නොපි චෙ සද්‌දහෙය්‍යං කරෙය්‍යාසි මෙ යක්‌ඛ නියස්‌සකම්‌මන්‌ති|
    count |530|
      block |සච්‌චප්‌පටිඤ්‌ඤා තව මෙසා හොතු සුත්‌වාන ධම්‌මං ලභ සුප්‌පසාදං|
      block |අඤ්‌ඤත්‌ථිකො නො ච පදුට්‌ඨචිත්‌තො යං තෙ සුතං අසුතඤ්‌චාපි ධම්‌මං|
      block |සබ්‌බම්‌පි අක්‌ඛිස්‌සං යථා පජානන්‌ති|
    count |531|
      block |සෙතෙන අස්‌සෙන අලඞ්‌කතෙන උපයාසි සූලාවුතකස්‌ස සන්‌තිකෙ|
      block |යානං ඉදං අබ්‌භුතං දස්‌සනෙය්‍යං කිස්‌සෙතං කම්‌මස්‌ස අයං විපාකොති|
    count |532|
      block |වෙසාලියා නගරස්‌ස මජ්‌ඣෙ චික්‌ඛල්‌ලමග්‌ගෙ නරකං අහොසි|
      block |ගොසීසමෙකාහං පසන්‌නචිත්‌තො සෙතං ගහෙත්‌වා නරකස්‌මිං නික්‌ඛිපිං|
    count |533|
      block |එතස්‌මිං පාදානි පතිට්‌ඨපෙත්‌වා මයඤ්‌ච අඤ්‌ඤෙ ච අතික්‌කමිම්‌හා|
      block |යානං ඉදං අබ්‌භුතං දස්‌සනෙය්‍යං තස්‌සෙව කම්‌මස්‌ස අයං විපාකොති|
    count |534|
      block |වණ්‌ණො ච තෙ සබ්‌බදිසා පභාසති ගන්‌ධො ච තෙ සබ්‌බදිසා පවායති|
      block |යක්‌ඛිද්‌ධිපත්‌තොසි මහානුභාවො නග්‌ගො චාසි කිස්‌ස අයං විපාකොති|
    count |535|
      block |අක්‌කොධනො නිච්‌චපසන්‌නචිත්‌තො සණ්‌හාහි වාචාහි ජනං උපෙමි|
      block |තස්‌සෙව කම්‌මස්‌ස අයං විපාකො දිබ්‌බො මෙ වණ්‌ණො සතතං පභාසති|
    count |536|
      block |යසඤ්‌ච කිත්‌තිඤ්‌ච ධම්‌මෙ ඨිතානං දිස්‌වාන මන්‌තෙමි පසන්‌නචිත්‌තො|
      block |තස්‌සෙව කම්‌මස්‌ස අයං විපාකො දිබ්‌බො මෙ ගන්‌ධො සතතං පවායති|
    count |537|
      block |සහායානං තිත්‌ථස්‌මිං න්‌හායන්‌තානං ථලෙ ගහෙත්‌වා නිදහිස්‌ස දුස්‌සං|
      block |ඛිඩ්‌ඩත්‌ථිකො නො ච පදුට්‌ඨචිත්‌තො තෙනම්‌හි නග්‌ගො කසිරා ච වුත්‌තීති|
    count |538|
      block |යො කීළමානො පකරොති පාපං තස්‌සෙදිසං කම්‌මවිපාකමාහු|
      block |අකීළමානො පන යො කරොති කිං තස්‌ස කම්‌මස්‌ස විපාකමාහූති|
    count |539|
      block |යෙ දුට්‌ඨසඞ්‌කප්‌පමනා මනුස්‌සා කායෙන වාචාය ච සඞ්‌කිලිට්‌ඨා|
      block |කායස්‌ස භෙදා අභිසම්‌පරායං අසංසයං තෙ නිරයං උපෙන්‌ති|
    count |540|
      block |අපරෙ පන සුගතිමාසමානා දානෙ රතා සඞ්‌ගහිතත්‌තභාවා|
      block |කායස්‌ස භෙදා අභිසම්‌පරායං අසංසයං තෙ සුගතිං උපෙන්‌තීති|
    count |541|
      block |තං කින්‌ති ජානෙය්‍යමහං අවෙච්‌ච කල්‍යාණපාපස්‌ස අයං විපාකො|
      block |කිං වාහං දිස්‌වා අභිසද්‌දහෙය්‍යං කො වාපි මං සද්‌දහාපෙය්‍ය එතන්‌ති|
    count |542|
      block |දිස්‌වා ච සුත්‌වා අභිසද්‌දහස්‌සු කල්‍යාණපාපස්‌ස අයං විපාකො|
      block |කල්‍යාණපාපෙ උභයෙ අසන්‌තෙ සියා නු සත්‌තා සුගතා දුග්‌ගතා වා|
    count |543|
      block |නො චෙත්‌ථ කම්‌මානි කරෙය්‍යුං මච්‌චා කල්‍යාණපාපානි මනුස්‌සලොකෙ|
      block |නාහෙසුං සත්‌තා සුගතා දුග්‌ගතා වා හීනා පණීතා ච මනුස්‌සලොකෙ|
    count |544|
      block |යස්‌මා ච කම්‌මානි කරොන්‌ති මච්‌චා කල්‍යාණපාපානි මනුස්‌සලොකෙ|
      block |තස්‌මා හි සත්‌තා සුගතා දුග්‌ගතා වා හීනා පණීතා ච මනුස්‌සලොකෙ|
    count |545|
      block |ද්‌වයජ්‌ජ කම්‌මානං විපාකමාහු සුඛස්‌ස දුක්‌ඛස්‌ස ච වෙදනීයං|
      block |තා දෙවතායො පරිචාරයන්‌ති පච්‌චන්‌ති බාලා ද්‌වයතං අපස්‌සිනො|
    count |546|
      block |න මත්‌ථි කම්‌මානි සයංකතානි දත්‌වාපි මෙ නත්‌ථි යො ආදිසෙය්‍ය|
      block |අච්‌ඡාදනං සයනමථන්‌නපානං තෙනම්‌හි නග්‌ගො කසිරා ච වුත්‌තීති|
    count |547|
      block |සියා නු ඛො කාරණං කිඤ්‌චි යක්‌ඛ අච්‌ඡාදනං යෙන තුවං ලභෙථ|
      block |ආචික්‌ඛ මෙ ත්‌වං යදත්‌ථි හෙතු සද්‌ධායිකං හෙතුවචො සුණොමාති|
    count |548|
      block |කප්‌පිතකො නාම ඉධත්‌ථි භික්‌ඛු ඣායී සුසීලො අරහා විමුත්‌තො|
      block |ගුත්‌තින්‌ද්‍රියො සංවුතපාතිමොක්‌ඛො සීතිභූතො උත්‌තමදිට්‌ඨිපත්‌තො|
    count |549|
      block |සඛිලො වදඤ්‌ඤූ සුවචො සුමුඛො ස්‌වාගමො සුප්‌පටිමුත්‌තකො ච|
      block |පුඤ්‌ඤස්‌ස ඛෙත්‌තං අරණවිහාරී දෙවමනුස්‌සානඤ්‌ච දක්‌ඛිණෙය්‍යො|
    count |550|
      block |සන්‌තො විධූමො අනීඝො නිරාසො මුත්‌තො විසල්‌ලො අමමො අවඞ්‌කො|
      block |නිරූපධී සබ්‌බපපඤ්‌චඛීණො තිස්‌සො විජ්‌ජා අනුප්‌පත්‌තො ජුතිමා|
    count |551|
      block |අප්‌පඤ්‌ඤාතො දිස්‌වාපි න ච සුජානො මුනීති නං වජ්‌ජිසු වොහරන්‌ති|
      block |ජානන්‌ති තං යක්‌ඛභූතා අනෙජං කල්‍යාණධම්‌මං විචරන්‌තං ලොකෙ|
    count |552|
      block |තස්‌ස තුවං එකයුගං දුවෙ වා මමුද්‌දිසිත්‌වාන සචෙ දදෙථ|
      block |පටිග්‌ගහීතානි ච තානි අස්‌සු මමඤ්‌ච පස්‌සෙථ සන්‌නද්‌ධදුස්‌සන්‌ති|
    count |553|
      block |කස්‌මිං පදෙසෙ සමණං වසන්‌තං ගන්‌ත්‌වාන පස්‌සෙමු මයං ඉදානි|
      block |යො මජ්‌ජ කඞ්‌ඛං විචිකිච්‌ඡිතඤ්‌ච දිට්‌ඨීවිසූකානි විනොදයෙය්‍යාති|
    count |554|
      block |එසො නිසින්‌නො කපිනච්‌චනායං පරිවාරිතො දෙවතාහි බහූහි|
      block |ධම්‌මිං කථං භාසති සච්‌චනාමො සකස්‌මිමාචෙරකෙ අප්‌පමත්‌තොති|
    count |555|
      block |තථාහං කස්‌සාමි ගන්‌ත්‌වා ඉදානි අච්‌ඡාදයිස්‌සං සමණං යුගෙන|
      block |පටිග්‌ගහිතානි ච තානි අස්‌සු තුවඤ්‌ච පස්‌සෙමු සන්‌නද්‌ධදුස්‌සන්‌ති|
    count |556|
      block |මා අක්‌ඛණෙ පබ්‌බජිතං උපාගමි සාධු වො ලිච්‌ඡවි නෙස ධම්‌මො|
      block |තතො ච කාලෙ උපසඞ්‌කමිත්‌වා තත්‌ථෙව පස්‌සාහි රහො නිසින්‌නන්‌ති|
    count |557|
      block |තථාති වත්‌වා අගමාසි තත්‌ථ පරිවාරිතො දාසගණෙන ලිච්‌ඡවි|
      block |සො තං නගරං උපසඞ්‌කමිත්‌වා වාසූපගච්‌ඡිත්‌ථ සකෙ නිවෙසනෙ|
    count |558|
      block |තතො ච කාලෙ ගිහිකිච්‌චානි කත්‌වා න්‌හත්‌වා පිවිත්‌වා ච ඛණං ලභිත්‌වා|
      block |විචෙය්‍ය පෙළාතො ච යුගානි අට්‌ඨ ගාහාපයී දාසගණෙන ලිච්‌ඡවි|
    count |559|
      block |සො තං පදෙසං උපසඞ්‌කමිත්‌වා තං අද්‌දස සමණං සන්‌තචිත්‌තං|
      block |පටික්‌කන්‌තං ගොචරතො නිවත්‌තං සීතිභූතං රුක්‌ඛමූලෙ නිසින්‌නං|
    count |560|
      block |තමෙනමවොච උපසඞ්‌කමිත්‌වා අප්‌පාබාධං ඵාසුවිහාරඤ්‌ච පුච්‌ඡි|
      block |වෙසාලියං ලිච්‌ඡවිහං භදන්‌තෙ ජානන්‌ති මං ලිච්‌ඡවි අම්‌බසක්‌කරො|
    count |561|
      block |ඉමානි මෙ අට්‌ඨ යුගා සුභානි පටිගණ්‌හ භන්‌තෙ පදදාමි තුය්‌හං|
      block |තෙනෙව අත්‌ථෙන ඉධාගතොස්‌මි යථා අහං අත්‌තමනො භවෙය්‍යන්‌ති|
    count |562|
      block |දූරතොව සමණබ්‍රාහ්‌මණා ච නිවෙසනං තෙ පරිවජ්‌ජයන්‌ති|
      block |පත්‌තානි භිජ්‌ජන්‌ති ච තෙ නිවෙසනෙ සඞ්‌ඝාටියො චාපි විදාලයන්‌ති|
    count |563|
      block |අථාපරෙ පාදකුඨාරිකාහි අවංසිරා සමණා පාතයන්‌ති|
      block |එතාදිසං පබ්‌බජිතා විහෙසං තයා කතං සමණා පාපුණන්‌ති|
    count |564|
      block |තිණෙන තෙලම්‌පි න ත්‌වං අදාසි මූළ්‌හස්‌ස මග්‌ගම්‌පි න පාවදාසි|
      block |අන්‌ධස්‌ස දණ්‌ඩං සයමාදියාසි එතාදිසො කදරියො අසංවුතො තුවං|
      block |අථ ත්‌වං කෙන වණ්‌ණෙන කිමෙව දිස්‌වා|
      block |අම්‌හෙහි සහ සංවිභාගං කරොසීති|
    count |565|
      block |පච්‌චෙමි භන්‌තෙ යං ත්‌වං වදෙසි විහෙසයිං සමණෙ බ්‍රාහ්‌මණෙ ච|
      block |ඛිඩ්‌ඩත්‌ථිකො නො ච පදුට්‌ඨචිත්‌තො එතම්‌පි මෙ දුක්‌කටමෙව භන්‌තෙ|
    count |566|
      block |ඛිඩ්‌ඩාය යක්‌ඛො පසවිත්‌වා පාපං වෙදෙති දුක්‌ඛං අසමත්‌තභොගී|
      block |දහරො යුවා නග්‌ගනියස්‌ස භාගී කිං සු තතො දුක්‌ඛතරස්‌ස හොති|
    count |567|
      block |තං දිස්‌වා සංවෙගමලත්‌ථං භන්‌තෙ තප්‌පච්‌චයා වාපි දදාමි දානං|
      block |පටිගණ්‌හ භන්‌තෙ වත්‌ථයුගානි අට්‌ඨ යක්‌ඛස්‌සිමා ගච්‌ඡන්‌තු දක්‌ඛිණායොති|
    count |568|
      block |අද්‌ධා හි දානං බහුධා පසත්‌ථං දදතො ච තෙ අක්‌ඛයධම්‌මමත්‌ථු|
      block |පටිගණ්‌හාමි තෙ වත්‌ථයුගානි අට්‌ඨ යක්‌ඛස්‌සිමා ගච්‌ඡන්‌තු දක්‌ඛිණායොති|
    count |569|
      block |තතො හි සො ආචමයිත්‌වා ලිච්‌ඡවි ථෙරස්‌ස දත්‌වාන යුගානි අට්‌ඨ|
      block |පටිග්‌ගහිතානි ච තානි අස්‌සු යක්‌ඛඤ්‌ච පස්‌සෙථ සන්‌නද්‌ධදුස්‌සං|
    count |570|
      block |තමද්‌දසා චන්‌දනසාරලිත්‌තං ආජඤ්‌ඤමාරූළ්‌හමුළාරවණ්‌ණං|
      block |අලඞ්‌කතං සාධුනිවත්‌ථදුස්‌සං පරිවාරිතං යක්‌ඛමහිද්‌ධිපත්‌තං|
    count |571|
      block |සො තං දිස්‌වා අත්‌තමනා උදග්‌ගො පහට්‌ඨචිත්‌තො ච සුභග්‌ගරූපො|
      block |කම්‌මඤ්‌ච දිස්‌වාන මහාවිපාකං සන්‌දිට්‌ඨිකං චක්‌ඛුනා සච්‌ඡිකත්‌වා|
    count |572|
      block |තමෙනමවොච උපසඞ්‌කමිත්‌වා දස්‌සාමි දානං සමණබ්‍රාහ්‌මණානං|
      block |න චාපි මෙ කිඤ්‌චි අදෙය්‍යමත්‌ථි තුවඤ්‌ච මෙ යක්‌ඛ බහූපකාරොති|
    count |573|
      block |තුවඤ්‌ච මෙ ලිච්‌ඡවි එකදෙසං අදාසි දානානි අමොඝමෙතං|
      block |ස්‌වාහං කරිස්‌සාමි තයාව සක්‌ඛිං අමානුසො මානුසකෙන සද්‌ධින්‌ති|
    count |574|
      block |ගතී ච බන්‌ධූ ච පරායණඤ්‌ච මිත්‌තො මමාසි අථ දෙවතා මෙ|
      block |යාචාමි තං පඤ්‌ජලිකො භවිත්‌වා ඉච්‌ඡාමි තං යක්‌ඛ පුනාපි දට්‌ඨුන්‌ති|
    count |575|
      block |සචෙ තුවං අස්‌සද්‌ධො භවිස්‌සසි කදරියරූපො විප්‌පටිපන්‌නචිත්‌තො|
      block |ත්‌වං නෙව මං ලච්‌ඡසි දස්‌සනාය දිස්‌වා ච තං නොපි ච ආලපිස්‌සං|
    count |576|
      block |සචෙ පන ත්‌වං භවිස්‌සසි ධම්‌මගාරවො දානෙ රතො සඞ්‌ගහිතත්‌තභාවො|
      block |ඔපානභූතො සමණබ්‍රාහ්‌මණානං එවං මමං ලච්‌ඡසි දස්‌සනාය|
    count |577|
      block |දිස්‌වා ච තං ආලපිස්‌සං භදන්‌තෙ ඉමඤ්‌ච සූලතො ලහුං පමුඤ්‌ච|
      block |යතො නිදානං අකරිම්‌හ සක්‌ඛිං මඤ්‌ඤාමි සූලාවුතකස්‌ස කාරණා|
    count |578|
      block |තෙ අඤ්‌ඤමඤ්‌ඤං අකරිම්‌හ සක්‌ඛිං අයඤ්‌ච සූලතො ලහුං පමුත්‌තො|
      block |සක්‌කච්‌ච ධම්‌මානි සමාචරන්‌තො මුච්‌චෙය්‍ය සො නිරයා ච තම්‌හා|
      block |කම්‌මං සියා අඤ්‌ඤත්‍ර වෙදනීයං|
    count |579|
      block |කප්‌පිතකඤ්‌ච උපසඞ්‌කමිත්‌වා තෙනෙව සහ සංවිභජිත්‌වා කාලෙ|
      block |සයං මුඛෙනූපනිසජ්‌ජ පුච්‌ඡ සො තෙ අක්‌ඛිස්‌සති එතමත්‌ථං|
    count |580|
      block |තමෙව භික්‌ඛුං උපසඞ්‌කමිත්‌වා පුච්‌ඡස්‌සු අඤ්‌ඤත්‌ථිකො නො ච පදුට්‌ඨචිත්‌තො|
      block |සො තෙ සුතං අසුතඤ්‌චාපි ධම්‌මං|
      block |සබ්‌බම්‌පි අක්‌ඛිස්‌සති යථා පජානන්‌ති|
    count |581|
      block |සො තත්‌ථ රහස්‌සං සමුල්‌ලපිත්‌වා සක්‌ඛිං කරිත්‌වාන අමානුසෙන|
      block |පක්‌කාමි සො ලිච්‌ඡවීනං සකාසං අථ බ්‍රවි පරිසං සන්‌නිසින්‌නං|
    count |582|
      block |සුණන්‌තු භොන්‌තො මම එකවාක්‍යං වරං වරිස්‌සං ලභිස්‌සාමි අත්‌ථං|
      block |සූලාවුතො පුරිසො ලුද්‌දකම්‌මො පණීහිතදණ්‌ඩො අනුසත්‌තරූපො|
    count |583|
      block |එත්‌තාවතා වීසතිරත්‌තිමත්‌තා යතො ආවුතො නෙව ජීවති න මතො|
      block |තාහං මොචයිස්‌සාමි දානි යථාමතිං අනුජානාතු සඞ්‌ඝොති|
    count |584|
      block |එතඤ්‌ච අඤ්‌ඤඤ්‌ච ලහුං පමුඤ්‌ච කො තං වදෙථ තථා කරොන්‌තං|
      block |යථා පජානාසි තථා කරොහි යථාමතිං අනුජානාති සඞ්‌ඝොති|
    count |585|
      block |සො තං පදෙසං උපසඞ්‌කමිත්‌වා සූලාවුතං මොචයි ඛිප්‌පමෙව|
      block |මා භායි සම්‌මාති ච තං අවොච තිකිච්‌ඡකානඤ්‌ච උපට්‌ඨපෙසි|
    count |586|
      block |කප්‌පිතකඤ්‌ච උපසඞ්‌කමිත්‌වා තෙනෙව සහ සංවිභජිත්‌වා කාලෙ|
      block |සයං මුඛෙනූපනිසජ්‌ජ ලිච්‌ඡවි තථෙව පුච්‌ඡිත්‌ථ නං කාරණත්‌ථිකො|
    count |587|
      block |සූලාවුතො පුරිසො ලුද්‌දකම්‌මො පණීතදණ්‌ඩො අනුසත්‌තරූපො|
      block |එත්‌තාවතා වීසතිරත්‌තිමත්‌තා යතො ආවුතො නෙව ජීවති න මතො|
    count |588|
      block |සො මොචිතො ගන්‌ත්‌වා මයා ඉදානි එතස්‌ස යක්‌ඛස්‌ස වචො හි භන්‌තෙ|
      block |සියා නු ඛො කාරණං කිඤ්‌චිදෙව යෙන සො නිරයං නො වජෙය්‍ය|
    count |589|
      block |ආචික්‌ඛ භන්‌තෙ යදි අත්‌ථි හෙතු සද්‌ධායිකං හෙතුවචො සුණොම|
      block |න තෙසං කම්‌මානං විනාසමත්‌ථි අවෙදයිත්‌වා ඉධ බ්‍යන්‌තිභාවොති|
    count |590|
      block |සචෙ ස ධම්‌මානි සමාචරෙය්‍ය සක්‌කච්‌ච රත්‌තින්‌දිවමප්‌පමත්‌තො|
      block |මුච්‌චෙය්‍ය සො නිරයා ච තම්‌හා කම්‌මං සියා අඤ්‌ඤත්‍ර වෙදනීයන්‌ති|
    count |591|
      block |අඤ්‌ඤාතො එසො පුරිසස්‌ස අත්‌ථො මමම්‌පි දානි අනුකම්‌ප භන්‌තෙ|
      block |අනුසාස මං ඔවද භූරිපඤ්‌ඤ යථා අහං නො නිරයං වජෙය්‍යන්‌ති|
    count |592|
      block |අජ්‌ජෙව බුද්‌ධං සරණං උපෙහි ධම්‌මඤ්‌ච සඞ්‌ඝඤ්‌ච පසන්‌නචිත්‌තො|
      block |තථෙව සික්‌ඛාය පදානි පඤ්‌ච අඛණ්‌ඩඵුල්‌ලානි සමාදියස්‌සු|
    count |593|
      block |පාණාතිපාතා විරමස්‌සු ඛිප්‌පං ලොකෙ අදින්‌නං පරිවජ්‌ජයස්‌සු|
      block |අමජ්‌ජපො මා ච මුසා අභාණී සකෙන දාරෙන ච හොහි තුට්‌ඨො|
      block |ඉමඤ්‌ච අරියං අට්‌ඨඞ්‌ගවරෙනුපෙතං සමාදියාහි කුසලං සුඛුද්‍රයං|
    count |594|
      block |චීවරං පිණ්‌ඩපාතඤ්‌ච පච්‌චයං සයනාසනං|
      block |අන්‌නං පානං ඛාදනීයං වත්‌ථසෙනාසනානි ච|
      block |දදාහි උජුභූතෙසු විප්‌පසන්‌නෙන චෙතසා|
    count |595|
      block |භික්‌ඛූපි සීලසම්‌පන්‌නෙ වීතරාගෙ බහුස්‌සුතෙ|
      block |තප්‌පෙහි අන්‌නපානෙන සදා පුඤ්‌ඤං පවඩ්‌ඪති|
    count |596|
      block |එවඤ්‌ච ධම්‌මානි සමාචරන්‌තො සක්‌කච්‌ච රත්‌තින්‌දිවමප්‌පමත්‌තො|
      block |මුඤ්‌ච තුවං නිරයා ච තම්‌හා කම්‌මං සියා අඤ්‌ඤත්‍ර වෙදනීයන්‌ති|
    count |597|
      block |අජ්‌ජෙව බුද්‌ධං සරණං උපෙමි ධම්‌මඤ්‌ච සඞ්‌ඝඤ්‌ච පසන්‌නචිත්‌තො|
      block |තථෙව සික්‌ඛාය පදානි පඤ්‌ච අඛණ්‌ඩඵුල්‌ලානි සමාදියාමි|
    count |598|
      block |පාණාතිපාතා විරමාමි ඛිප්‌පං ලොකෙ අදින්‌නං පරිවජ්‌ජයාමි|
      block |අමජ්‌ජපො නො ච මුසා භණාමි සකෙන දාරෙන ච හොමි තුට්‌ඨො|
      block |ඉමඤ්‌ච අරියං අට්‌ඨඞ්‌ගවරෙනුපෙතං සමාදියාමි කුසලං සුඛුද්‍රයං|
    count |599|
      block |චීවරං පිණ්‌ඩපාතඤ්‌ච පච්‌චයං සයනාසනං|
      block |අන්‌නං පානං ඛාදනීයං වත්‌ථසෙනාසනානි ච|
    count |600|
      block |භික්‌ඛූ ච සීලසම්‌පන්‌නෙ වීතරාගෙ බහුස්‌සුතෙ|
      block |දදාමි න විකම්‌පාමි බුද්‌ධානං සාසනෙ රතොති|
    count |601|
      block |එතාදිසා ලිච්‌ඡවි අම්‌බසක්‌කරො වෙසාලියං අඤ්‌ඤතරො උපාසකො|
      block |සද්‌ධො මුදූ කාරකරො ච භික්‌ඛු සඞ්‌ඝඤ්‌ච සක්‌කච්‌ච තදා උපට්‌ඨහි|
    count |602|
      block |සූලාවුතො ච අරොගො හුත්‌වා සෙරී සුඛී පබ්‌බජ්‌ජං උපාගමි|
      block |භික්‌ඛුඤ්‌ච ආගම්‌ම කප්‌පිතකුත්‌තමං උභොපි සාමඤ්‌ඤඵලානි අජ්‌ඣගුං|
    count |603|
      block |එතාදිසා සප්‌පුරිසාන සෙවනා මහප්‌ඵලා හොති සතං විජානතං|
      block |සූලාවුතො අග්‌ගඵලං අඵස්‌සයි ඵලං කනිට්‌ඨං පන අම්‌බසක්‌කරොති|
    stand |අම්‌බසක්‌කරපෙතවත්‌ථු පඨමං|
  block |සෙරීසකපෙතවත්‌ථු|
    count |604|
      block |සුණොථ යක්‌ඛස්‌ස වාණිජාන ච සමාගමො යත්‌ථ තදා අහොසි|
      block |යථා කථං ඉතරිතරෙන චාපි සුභාසිතං තඤ්‌ච සුණාථ සබ්‌බෙ|
    count |605|
      block |යො සො අහු රාජා පායාසි නාම භුම්‌මානං සහබ්‍යගතො යසස්‌සී|
      block |සො මොදමානොව සකෙ විමානෙ අමානුසො මානුසෙ අජ්‌ඣභාසීති|
    count |606|
      block |වඞ්‌කෙ අරඤ්‌ඤෙ අමනුස්‌සට්‌ඨානෙ කන්‌තාරෙ අප්‌පොදකෙ අප්‌පභක්‌ඛෙ|
      block |සුදුග්‌ගමෙ වණ්‌ණුපථස්‌ස මජ්‌ඣෙ වඞ්‌කංභයා නට්‌ඨමනා මනුස්‌සා|
    count |607|
      block |නයිධ ඵලා මූලමයා ච සන්‌ති උපාදානං නත්‌ථි කුතොධ භක්‌ඛො|
      block |අඤ්‌ඤත්‍ර පංසූහි ච වාලුකාහි ච තතාහි උණ්‌හාහි ච දාරුණාහි ච|
    count |608|
      block |උජ්‌ජඞ්‌ගලං තත්‌තමිවං කපාලං අනායසං පරලොකෙන තුල්‍යං|
      block |ලුද්‌දානමාවාසමිදං පුරාණං භූමිප්‌පදෙසො අභිසත්‌තරූපො|
    count |609|
      block |අථ තුම්‌හෙ කෙන වණ්‌ණෙන කිමාසමානා ඉමං පදෙසං හි|
      block |අනුපවිට්‌ඨා සහසා සමච්‌ච ලොභා භයා අථ වා සම්‌පමූළ්‌හාති|
    count |610|
      block |මගධෙසු අඞ්‌ගෙසු ච සත්‌ථවාහා ආරොපයිත්‌වා පණියං පුථුත්‌තං|
      block |තෙ යාමසෙ සින්‌ධුසොවීරභූමිං ධනත්‌ථිකා උද්‌දයං පත්‌ථයානා|
    count |611|
      block |දිවා පිපාසං නධිවාසයන්‌තා යොග්‌ගානුකම්‌පඤ්‌ච සමෙක්‌ඛමානා|
      block |එතෙන වෙගෙන ආයාම සබ්‌බෙ රත්‌තිං මග්‌ගං පටිපන්‌නා විකාලෙ|
    count |612|
      block |තෙ දුප්‌පයාතා අපරද්‌ධමග්‌ගා අන්‌ධාකුලා විප්‌පනට්‌ඨා අරඤ්‌ඤෙ|
      block |සුදුග්‌ගමෙ වණ්‌ණුපථස්‌ස මජ්‌ඣෙ දිසං න ජානාම පමූළ්‌හචිත්‌තා|
    count |613|
      block |ඉදඤ්‌ච දිස්‌වාන අදිට්‌ඨපුබ්‌බං විමානසෙට්‌ඨඤ්‌ච තවඤ්‌ච යක්‌ඛ|
      block |තතුත්‌තරිං ජීවිතමාසමානා දිස්‌වා පතීතා සුමනා උදග්‌ගාති|
    count |614|
      block |පාරං සමුද්‌දස්‌ස ඉමඤ්‌ච වණ්‌ණුං වෙත්‌තාචරං සඞ්‌කුපථඤ්‌ච මග්‌ගං|
      block |නදියො පන පබ්‌බතානඤ්‌ච දුග්‌ගා පුථුද්‌දිසා ගච්‌ඡථ භොගහෙතු|
    count |615|
      block |පක්‌ඛන්‌දියාන විජිතං පරෙසං වෙරජ්‌ජකෙ මානුසෙ පෙක්‌ඛමානා|
      block |යං වො සුතං වා අථ වාපි දිට්‌ඨං අච්‌ඡෙරකං තං වො සුණොම තාතාති|
    count |616|
      block |ඉතොපි අච්‌ඡෙරතරං කුමාර න නො සුතං වා අථ වාපි දිට්‌ඨං|
      block |අතීතමානුස්‌සකමෙව සබ්‌බං දිස්‌වා න තප්‌පාම අනොමවණ්‌ණං|
    count |617|
      block |වෙහායසං පොක්‌ඛරඤ්‌ඤො සවන්‌ති පහූතමල්‍යා බහුපුණ්‌ඩරීකා|
      block |දුමා චිමෙ නිච්‌චඵලූපපන්‌නා අතීව ගන්‌ධා සුරභිං පවායන්‌ති|
    count |618|
      block |වෙළූරියථම්‌භා සතමුස්‌සිතාසෙ සිලාපවාළස්‌ස ච ආයතංසා|
      block |මසාරගල්‌ලා සහලොහිතඞ්‌ගා ථම්‌භා ඉමෙ ජොතිරසාමයාසෙ|
    count |619|
      block |සහස්‌සථම්‌භං අතුලානුභාවං තෙසූපරි සාධුමිදං විමානං|
      block |රතනන්‌තරං කඤ්‌චනවෙදිමිස්‌සං තපනීයපට්‌ටෙහි ච සාධුඡන්‌නං|
    count |620|
      block |ජම්‌බොනදුත්‌තත්‌තමිදං සුමට්‌ඨො පාසාදසොපාණඵලූපපන්‌නො|
      block |දළ්‌හො ච වග්‌ගු ච සුසඞ්‌ගතො ච අතීව නිජ්‌ඣානඛමො මනුඤ්‌ඤො|
    count |621|
      block |රතනන්‌තරස්‌මිං බහුඅන්‌නපානං පරිවාරිතො අච්‌ඡරාසඞ්‌ගණෙන|
      block |මුරජආලම්‌බරතූරියඝුට්‌ඨො අභිවන්‌දිතොසි ථුතිවන්‌දනාය|
    count |622|
      block |සො මොදසි නාරිගණප්‌පබොධනො විමානපාසාදවරෙ මනොරමෙ|
      block |අචින්‌තියො සබ්‌බගුණූපපන්‌නො රාජා යථා වෙස්‌සවණො නළින්‍යා|
    count |623|
      block |දෙවො නු ආසි උදවාසි යක්‌ඛො උදාහු දෙවින්‌දො මනුස්‌සභූතො|
      block |පුච්‌ඡන්‌ති තං වාණිජා සත්‌ථවාහා ආචික්‌ඛ කො නාම තුවංසි යක්‌ඛොති|
    count |624|
      block |සෙරීසකො නාම අහම්‌හි යක්‌ඛො කන්‌තාරියො වණ්‌ණුපථම්‌හි ගුත්‌තො|
      block |ඉමං පදෙසං අභිපාලයාමි වචනකරො වෙස්‌සවණස්‌ස රඤ්‌ඤොති|
    count |625|
      block |අධිච්‌චලද්‌ධං පරිණාමජං තෙ සයං කතං උදාහු දෙවෙහි දින්‌නං|
      block |පුච්‌ඡන්‌ති තං වාණිජා සත්‌ථවාහා කථං තයා ලද්‌ධමිදං මනුඤ්‌ඤන්‌ති|
    count |626|
      block |නාධිච්‌චලද්‌ධං න පරිණාමජං මෙ න සයං කතං න හි දෙවෙහි දින්‌නං|
      block |සකෙහි කම්‌මෙහි අපාපකෙහි පුඤ්‌ඤෙහි මෙ ලද්‌ධමිදං මනුඤ්‌ඤන්‌ති|
    count |627|
      block |කිං තෙ වතං කිං පන බ්‍රහ්‌මචරියං කිස්‌ස සුචිණ්‌ණස්‌ස අයං විපාකො|
      block |පුච්‌ඡන්‌ති තං වාණිජා සත්‌ථවාහා කථං තයා ලද්‌ධමිදං විමානන්‌ති|
    count |628|
      block |මමං පායාසීති අහු සමඤ්‌ඤා රජ්‌ජං යදා කාරයිං කොසලානං|
      block |නත්‌ථිකදිට්‌ඨි කදරියො පාපධම්‌මො උච්‌ඡෙදවාදී ච තදා අහොසිං|
    count |629|
      block |සමණො ච ඛො ආසි කුමාරකස්‌සපො බහුස්‌සුතො චිත්‌තකථී උළාරො|
      block |සො මෙ තදා ධම්‌මකථං අභාසි දිට්‌ඨිවිසූකානි විනොදයී මෙ|
    count |630|
      block |තාහං තස්‌ස ධම්‌මකථං සුණිත්‌වා උපාසකත්‌තං පටිදෙවයිස්‌සං|
      block |පාණාතිපාතා විරතො අහොසිං ලොකෙ අදින්‌නං පරිවජ්‌ජයිස්‌සං|
      block |අමජ්‌ජපො නො ච මුසා අභාණිං සකෙන දාරෙන ච අහොසි තුට්‌ඨො|
    count |631|
      block |තං මෙ වතං තං පන බ්‍රහ්‌මචරියං තස්‌ස සුචිණ්‌ණස්‌ස අයං විපාකො|
      block |තෙහෙව කම්‌මෙහි අපාපකෙහි පුඤ්‌ඤෙහි මෙ ලද්‌ධමිදං විමානන්‌ති|
    count |632|
      block |සච්‌චං කිරාහංසු නරා සපඤ්‌ඤා අනඤ්‌ඤථා වචනං පණ්‌ඩිතානං|
      block |යහිං යහිං ගච්‌ඡති පුඤ්‌ඤකම්‌මො තහිං තහිං මොදති කාමකාමී|
    count |633|
      block |යහිං යහිං සොකපරිද්‌දවො ච වධො ච බන්‌ධො ච පරික්‌කිලෙසො|
      block |තහිං තහිං ගච්‌ඡති පාපකම්‌මො න මුච්‌චති දුග්‌ගතියා කදාචීති|
    count |634|
      block |සම්‌මූළ්‌හරූපොව ජනො අහොසි අස්‌මිං මුහුත්‌තෙ කලලීකතොව|
      block |ජනස්‌සිමස්‌ස තුය්‌හඤ්‌ච කුමාර අප්‌පච්‌චයො කෙන නු ඛො අහොසීති|
    count |635|
      block |ඉමෙ ච සිරීසවනා තාතා දිබ්‌බා ගන්‌ධා සුරභී සම්‌පවන්‌ති|
      block |තෙ සම්‌පවායන්‌ති ඉමං විමානං දිවා ච රත්‌තො ච තමං නිහන්‌ත්‌වා|
    count |636|
      block |ඉමෙසඤ්‌ච ඛො වස්‌සසතච්‌චයෙන සිපාටිකා ඵලති එකමෙකා|
      block |මානුස්‌සකං වස්‌සසතං අතීතං යදග්‌ගෙ කායම්‌හි ඉධූපපන්‌නො|
    count |637|
      block |දිස්‌වානහං වස්‌සසතානි පඤ්‌ච අස්‌මිං විමානෙ ඨත්‌වාන තාතා|
      block |ආයුක්‌ඛයා පුඤ්‌ඤක්‌ඛයා චවිස්‌සං තෙනෙව සොකෙන පමුච්‌ඡිතොස්‌මීති|
    count |638|
      block |කථං නු සොචෙය්‍ය තථාවිධො සො ලද්‌ධා විමානං අතුලං චිරාය|
      block |යෙ චාපි ඛො ඉත්‌තරමුපපන්‌නා තෙ නූන සොචෙය්‍යුං පරිත්‌තපුඤ්‌ඤාති|
    count |639|
      block |අනුච්‌ඡවිං ඔවදියඤ්‌ච මෙ තං යං මං තුම්‌හෙ පෙය්‍යවාචං වදෙථ|
      block |තුම්‌හෙ ච ඛො තාතා මයානුගුත්‌තා යෙනිච්‌ඡකං තෙන පලෙථ සොත්‌ථින්‌ති|
    count |640|
      block |ගන්‌ත්‌වා මයං සින්‌ධුසොවීරභූමිං ධන්‌නත්‌ථිකා උද්‌දයං පත්‌ථයානා|
      block |යථාපයොගා පරිපුණ්‌ණචාගා කාහාම සෙරීසමහං උළාරන්‌ති|
    count |641|
      block |මා චෙව සෙරීසමහං අකත්‌ථ සබ්‌බඤ්‌ච වො භවිස්‌සති යං වදෙථ|
      block |පාපානි කම්‌මානි විවජ්‌ජයාථ ධම්‌මානුයොගඤ්‌ච අධිට්‌ඨහාථ|
    count |642|
      block |උපාසකො අත්‌ථි ඉමම්‌හි සඞ්‌ඝෙ බහුස්‌සුතො සීලවතූපපන්‌නො|
      block |සද්‌ධො ච චාගී ච සුපෙසලො ච විචක්‌ඛණො සන්‌තුසිතො මුතීමා|
    count |643|
      block |සඤ්‌ජානමානො න මුසා භණෙය්‍ය පරූපඝාතාය ච චෙතයෙය්‍ය|
      block |වෙභූතිකං පෙසුණං නො කරෙය්‍ය සණ්‌හඤ්‌ච වාචං සඛිලං භණෙය්‍ය|
    count |644|
      block |සගාරවො සප්‌පටිස්‌සො විනීතො අපාපකො අධිසීලෙ විසුද්‌ධො|
      block |සො මාතරං පිතරඤ්‌චාපි ජන්‌තු ධම්‌මෙන පොසෙති අරියවුත්‌ති|
    count |645|
      block |මඤ්‌ඤෙ සො මාතාපිතූනං කාරණා භොගානි පරියෙසති න අත්‌තහෙතු|
      block |මාතාපිතූනඤ්‌ච යො අච්‌චයෙන නෙක්‌ඛම්‌මපොණො චරිස්‌සති බ්‍රහ්‌මචරියං|
    count |646|
      block |උජූ අවඞ්‌කො අසඨො අමායො න ලෙසකප්‌පෙන ච වොහරෙය්‍ය|
      block |සො තාදිසො සුකතකම්‌මකාරී ධම්‌මෙ ඨිතො කින්‌ති ලභෙථ දුක්‌ඛං|
    count |647|
      block |තං කාරණා පාතුකතොම්‌හි අත්‌තනා තස්‌මා ධම්‌මං පස්‌සථ වාණිජාසෙ|
      block |අඤ්‌ඤත්‍ර තෙනිහ භස්‌මී භවෙථ අන්‌ධාකුලා විප්‌පනට්‌ඨා අරඤ්‌ඤෙ|
      block |තං ඛිප්‌පමානෙන ලහුං පරෙන සුඛො හවෙ සප්‌පුරිසෙන සඞ්‌ගමොති|
    count |648|
      block |කිං නාම සො කිඤ්‌ච කරොති කම්‌මං කිං නාමධෙය්‍යං කිං පන තස්‌ස ගොත්‌තං|
      block |මයම්‌පි නං දට්‌ඨුකාමම්‌හ යක්‌ඛ යස්‌සානුකම්‌පාය ඉධාගතොසි|
      block |ලාභා හි තස්‌ස යස්‌ස තුවං පිහෙසීති|
    count |649|
      block |යො කප්‌පකො සම්‌භවනාමධෙය්‍යො උපාසකො කොච්‌ඡඵලූපජීවී|
      block |ජානාථ නං තුම්‌හාකං පෙසියො සො මා ඛො නං හීළිත්‌ථ සුපෙසලො සොති|
    count |650|
      block |ජානාමසෙ යං ත්‌වං පවදෙසි යක්‌ඛ න ඛො නං ජානාම ස එදිසොති|
      block |මයම්‌පි නං පූජයිස්‌සාම යක්‌ඛ සුත්‌වාන තුය්‌හං වචනං උළාරන්‌ති|
    count |651|
      block |යෙ කෙචි ඉමස්‌මිං සත්‌ථෙ මනුස්‌සා දහරා මහන්‌තා අථවාපි මජ්‌ඣිමා|
      block |සබ්‌බෙව තෙ ආලම්‌බන්‌තු විමානං පස්‌සන්‌තු පුඤ්‌ඤානං ඵලං කදරියාති|
    count |652|
      block |තෙ තත්‌ථ සබ්‌බෙව අහං පුරෙති තං කප්‌පකං තත්‌ථ පුරක්‌ඛත්‌වා|
      block |සබ්‌බෙව තෙ ආලම්‌බිංසු විමානං මසක්‌කසාරං විය වාසවස්‌ස|
    count |653|
      block |තෙ තත්‌ථ සබ්‌බෙව අහං පුරෙති උපාසකත්‌තං පටිවෙදයිංසු|
      block |පාණාතිපාතා පටිවිරතා අහෙසුං ලොකෙ අදින්‌නං පරිවජ්‌ජයිංසු|
      block |අමජ්‌ජපා නො ච මුසා භණිංසු සකෙන දාරෙන ච අහෙසුං තුට්‌ඨා|
    count |654|
      block |තෙ තත්‌ථ සබ්‌බෙව අහං පුරෙති උපාසකත්‌තං පටිවෙදයිත්‌වා|
      block |පක්‌කාමි සත්‌ථො අනුමොදමානො යක්‌ඛිද්‌ධියා අනුමතො පුනප්‌පුනං|
    count |655|
      block |ගන්‌ත්‌වාන තෙ සින්‌ධුසොවීරභූමිං ධනත්‌ථිකා උද්‌දයං පත්‌ථයානා|
      block |යථාපයොගා පරිපුණ්‌ණලාභා පච්‌චාගමුං පාටලිපුත්‌තමක්‌ඛතං|
    count |656|
      block |ගන්‌ත්‌වාන තෙ සඞ්‌ඝරං සොත්‌ථිවන්‌තො පුත්‌තෙහි දාරෙහි සමඞ්‌ගිභූතා|
      block |ආනන්‌දී විත්‌තා සුමනා පතීතා අකංසු සෙරීසමහං උළාරං|
      block |සෙරීසකං තෙ පරිවෙණං මාපයිංසු|
    count |657|
      block |එතාදිසා සප්‌පුරිසාන සෙවනා මහත්‌ථිකා ධම්‌මගුණාන සෙවනා|
      block |එකස්‌ස අත්‌ථාය උපාසකස්‌ස සබ්‌බෙව සත්‌තා සුඛිතා අහෙසුන්‌ති|
    stand |සෙරීසකපෙතවත්‌ථු දුතියං|
    stand |භාණවාරං තතියං නිට්‌ඨිතං|
  block |නන්‌දකපෙතවත්‌ථු|
    count |658|
      block |රාජා පිඞ්‌ගලකො නාම සුරට්‌ඨානං අධිපති අහු|
      block |මොරියානං උපට්‌ඨානං ගන්‌ත්‌වා සුරට්‌ඨං පුනරාගමා|
    count |659|
      block |උණ්‌හෙ මජ්‌ඣන්‌හිකෙ කාලෙ රාජා පඞ්‌කං උපාගමි|
      block |අද්‌දස මග්‌ගං රමණීයං පෙතානං තං වණ්‌ණුපථං|
    count |660|
      block |සාරථිං ආමන්‌තයී රාජා|
      block |අයං මග්‌ගො රමණීයො ඛෙමො සොවත්‌ථිකො සිවො|
      block |ඉමිනා සාරථි යාම සුරට්‌ඨානං සන්‌තිකෙ ඉතො|
    count |661|
      block |තෙන පායාසි සොරට්‌ඨො සෙනාය චතුරඞ්‌ගිනියා|
      block |උබ්‌බිග්‌ගරූපො පුරිසො සොරට්‌ඨං එතදබ්‍රවි|
    count |662|
      block |කුම්‌මග්‌ගං පටිපන්‌නම්‌හා භිංසනං ලොමහංසනං|
      block |පුරතො දිස්‌සති මග්‌ගො පච්‌ඡතො ච න දිස්‌සති|
    count |663|
      block |කුම්‌මග්‌ගං පටිපන්‌නම්‌හා යමපුරිසාන සන්‌තිකෙ|
      block |අමානුසො වායති ගන්‌ධො ඝොසො සුය්‍යති දාරුණො|
    count |664|
      block |සංවිග්‌ගො රාජා සොරට්‌ඨො සාරථිං එතදබ්‍රවි|
      block |කුම්‌මග්‌ගං පටිපන්‌නම්‌හා භිංසනං ලොමහංසනං|
      block |පුරතො දිස්‌සති මග්‌ගො පච්‌ඡතො ච න දිස්‌සති|
    count |665|
      block |කුම්‌මග්‌ගං පටිපන්‌නම්‌හා යමපුරිසාන සන්‌තිකෙ|
      block |අමානුසො වායති ගන්‌ධො ඝොසො සුය්‍යති දාරුණො|
    count |666|
      block |හත්‌ථික්‌ඛන්‌ධං සමාරුය්‌හ ඔලොකෙන්‌තො චතුද්‌දිසං|
      block |අද්‌දස නිග්‍රොධං රමණීයං පාදපං ඡායාසම්‌පන්‌නං|
      block |නීලබ්‌භවණ්‌ණසදිසං මෙඝවණ්‌ණසිරීනිභං|
    count |667|
      block |සාරථිං ආමන්‌තයී රාජා කිං එසො දිස්‌සති බ්‍රහා|
      block |නීලබ්‌භවණ්‌ණසදිසො මෙඝවණ්‌ණසිරීනිභො|
    count |668|
      block |නිග්‍රොධො සො මහාරාජ පාදපො ඡායාසම්‌පන්‌නො|
      block |නීලබ්‌භවණ්‌ණසදිසො මෙඝවණ්‌ණසිරීනිභො|
    count |669|
      block |තෙන පායාසි සොරට්‌ඨො යෙන සො දිස්‌සතෙ බ්‍රහා|
      block |නීලබ්‌භවණ්‌ණසදිසො මෙඝවණ්‌ණසිරීනිභො|
    count |670|
      block |හත්‌ථික්‌ඛන්‌ධතො ඔරුය්‌හ රාජා රුක්‌ඛං උපාගමි|
      block |නිසීදි රුක්‌ඛමූලස්‌මිං සාමච්‌චො සපරිජ්‌ජනො|
      block |පූරං පානීයසරකං පූවෙ විත්‌තෙ ච අද්‌දස|
    count |671|
      block |පුරිසො ච දෙවවණ්‌ණී සබ්‌බාභරණභූසිතො|
      block |උපසඞ්‌කමිත්‌වා රාජානං සොරට්‌ඨං එතදබ්‍රවි|
    count |672|
      block |ස්‌වාගතං තෙ මහාරාජ අථො තෙ අදුරාගතං|
      block |පිවතු දෙවො පානීයං පූවෙ ඛාද අරින්‌දම|
    count |673|
      block |පිවිත්‌වා රාජා පානීයං සාමච්‌චො සපරිජ්‌ජනො|
      block |පූවෙ ඛාදිත්‌වා පිත්‌වා ච සොරට්‌ඨො එතදබ්‍රවි|
    count |674|
      block |දෙවතා නුසි ගන්‌ධබ්‌බො අදු සක්‌කො පුරින්‌දදො|
      block |අජානන්‌තා තං පුච්‌ඡාම කථං ජානෙමු තං මයන්‌ති|
    count |675|
      block |නාම්‌හි දෙවො න ගන්‌ධබ්‌බො නාපි සක්‌කො පුරින්‌දදො|
      block |පෙතො අහං මහාරාජ සුරට්‌ඨා ඉධ මාගතොති|
    count |676|
      block |කිංසීලො කිංසමාචාරො සුරට්‌ඨස්‌මිං පුරෙ තුවං|
      block |කෙන තෙ බ්‍රහ්‌මචරියෙන ආනුභාවො අයං තවාති|
    count |677|
      block |තං සුණොහි මහාරාජ අරින්‌දම රට්‌ඨවඩ්‌ඪන|
      block |අමච්‌චා පාරිසජ්‌ජා ච බ්‍රාහ්‌මණො ච පුරොහිතො|
    count |678|
      block |සුරට්‌ඨස්‌මිං අහං දෙව පුරිසො පාපචෙතසො|
      block |මිච්‌ඡාදිට්‌ඨි ච දුස්‌සීලො කදරියො පරිභාසකො|
    count |679|
      block |දදන්‌තානං කරොන්‌තානං වාරයිස්‌සං බහුජ්‌ජනං|
      block |අඤ්‌ඤෙසං දදමානානං අන්‌තරායකරො අහං|
    count |680|
      block |විපාකො නත්‌ථි දානස්‌ස සංයමස්‌ස කුතො ඵලං|
      block |නත්‌ථි ආචරියො නාම අදන්‌තං කො දමෙස්‌සති|
    count |681|
      block |සමතුල්‍යානි භූතානි කුතො ජෙට්‌ඨාපචායිකො|
      block |නත්‌ථි බලං වීරියං වා කුතො උට්‌ඨානපොරිසං|
    count |682|
      block |නත්‌ථි දානඵලං නාම න විසොධෙති වෙරිනං|
      block |ලද්‌ධෙය්‍යං ලභතෙ මච්‌චො නියතිපරිණාමජං|
    count |683|
      block |නත්‌ථි මාතා පිතා භාතා ලොකො නත්‌ථි ඉතො පරං|
      block |නත්‌ථි දින්‌නං නත්‌ථි හුතං සුනිහිතං න විජ්‌ජති|
    count |684|
      block |යොපි හනෙය්‍ය පුරිසං පරස්‌ස ඡින්‌දතෙ සිරං|
      block |න කොචි කඤ්‌චි හනති සත්‌තන්‌නං විවරමන්‌තරෙ|
    count |685|
      block |අච්‌ඡෙජ්‌ජාභෙජ්‌ජො හි ජීවො අට්‌ඨංසො ගුළපරිමණ්‌ඩලො|
      block |යොජනානං සතං පඤ්‌ච කො ජීවං ඡෙත්‌තුමරහති|
    count |686|
      block |යථා සුත්‌තගුළෙ ඛිත්‌තෙ නිබ්‌බෙඨෙන්‌තං පලායති|
      block |එවමෙව ච සො ජීවො නිබ්‌බෙඨෙන්‌තො පලායති|
    count |687|
      block |යථා ගාමතො නික්‌ඛම්‌ම අඤ්‌ඤං ගාමං පවිසති|
      block |එවමෙව ච සො ජීවො අඤ්‌ඤං බොන්‌දිං පවිසති|
    count |688|
      block |යථා ගෙහතො නික්‌ඛම්‌ම අඤ්‌ඤං ගෙහං පවිසති|
      block |එවමෙව ච සො ජීවො අඤ්‌ඤං බොන්‌දිං පවිසති|
    count |689|
      block |චුල්‌ලාසීති මහාකප්‌පිනො සතසහස්‌සානි හි|
      block |යෙ බාලා යෙ ච පණ්‌ඩිතා සංසාරං ඛෙපයිත්‌වාන|
      block |දුක්‌ඛස්‌සන්‌තං කරිස්‌සරෙ|
    count |690|
      block |මිතානි සුඛදුක්‌ඛානි දොණෙහි පිටකෙහි ච|
      block |ජිනො සබ්‌බං පජානාති සම්‌මූළ්‌හා ඉතරා පජා|
    count |691|
      block |එවංදිට්‌ඨි පුරෙ ආසිං සම්‌මූළ්‌හො මොහපාරුතො|
      block |මිච්‌ඡාදිට්‌ඨි ච දුස්‌සීලො කදරියො පරිභාසකො|
    count |692|
      block |ඔරං මෙ ඡහි මාසෙහි කාලඞ්‌කිරියා භවිස්‌සති|
      block |එකන්‌තකටුකං ඝොරං නිරයං පපතිස්‌සහං|
    count |693|
      block |චතුක්‌කණ්‌ණං චතුද්‌වාරං විභත්‌තං භාගසො මිතං|
      block |අයොපාකාරපරියන්‌තං අයසා පටිකුජ්‌ජිතං|
    count |694|
      block |තස්‌ස අයොමයා භූමි ජලිතා තෙජසා යුතා|
      block |සමන්‌තා යොජනසතං ඵරිත්‌වා තිට්‌ඨති සබ්‌බදා|
    count |695|
      block |වස්‌සානි සතසහස්‌සානි ඝොසො සුය්‍යති තාවදෙ|
      block |ලක්‌ඛො එසො මහාරාජ සතභාගවස්‌සකොටියො|
    count |696|
      block |කොටිසතසහස්‌සානි නිරයෙ පච්‌චරෙ ජනා|
      block |මිච්‌ඡාදිට්‌ඨී ච දුස්‌සීලා යෙ ච අරියූපවාදිනො|
    count |697|
      block |තත්‌ථාහං දීඝමද්‌ධානං දුක්‌ඛං වෙදිස්‌ස වෙදනං|
      block |ඵලං පාපස්‌ස කම්‌මස්‌ස තස්‌මා සොචාමහං භුසං|
    count |698|
      block |තං සුණොහි මහාරාජ අරින්‌දම රට්‌ඨවඩ්‌ඪන|
      block |ධීතා මය්‌හං මහාරාජ උත්‌තරා භද්‌දමත්‌ථු තෙ|
    count |699|
      block |කරොති භද්‌දකං කම්‌මං සීලෙසුපොසථෙ රතා|
      block |සඤ්‌ඤතා සංවිභාගී ච වදඤ්‌ඤූ වීතමච්‌ඡරා|
    count |700|
      block |අඛණ්‌ඩකාරී සික්‌ඛාය සුණ්‌හා පරකුලෙසු ච|
      block |උපාසිකා සක්‍යමුනිනො සම්‌බුද්‌ධස්‌ස සිරීමතො|
    count |701|
      block |භික්‌ඛු ච සීලසම්‌පන්‌නො ගාමං පිණ්‌ඩාය පාවිසි|
      block |ඔක්‌ඛිත්‌තචක්‌ඛු සතිමා ගුත්‌තද්‌වාරො සුසංවුතො|
    count |702|
      block |සපදානං චරමානො අගමා තං නිවෙසනං|
      block |තමද්‌දස මහාරාජ උත්‌තරා භද්‌දමත්‌ථු තෙ|
    count |703|
      block |පූරං පානීයසරකං පූවෙ විත්‌තෙ ච සා අදා|
      block |පිතා මෙ කාලඞ්‌කතො භන්‌තෙ තස්‌සෙතං උපකප්‌පතු|
    count |704|
      block |සමනන්‌තරානුද්‌දිට්‌ඨෙ විපාකො උදපජ්‌ජථ|
      block |භුඤ්‌ජාමි කාමකාමීහං රාජා වෙස්‌සවණො යථා|
    count |705|
      block |තං සුණොහි මහාරාජ අරින්‌දම රට්‌ඨවඩ්‌ඪන|
      block |සදෙවකස්‌ස ලොකස්‌ස බුද්‌ධො අග්‌ගො පවුච්‌චති|
      block |තං බුද්‌ධං සරණං ගච්‌ඡ සපුත්‌තදාරො අරින්‌දම|
    count |706|
      block |අට්‌ඨඞ්‌ගිකෙන මග්‌ගෙන ඵුසන්‌ති අමතං පදං|
      block |තං ධම්‌මං සරණං ගච්‌ඡ සපුත්‌තදාරො අරින්‌දම|
    count |707|
      block |චත්‌තාරො ච පටිපන්‌නා චත්‌තාරො ච ඵලෙ ඨිතා|
      block |එස සඞ්‌ඝො උජුභූතො පඤ්‌ඤාසීලසමාහිතො|
      block |තං සඞ්‌ඝං සරණං ගච්‌ඡ සපුත්‌තදාරො අරින්‌දම|
    count |708|
      block |පාණාතිපාතා විරමස්‌සු ඛිප්‌පං ලොකෙ අදින්‌නං පරිවජ්‌ජයස්‌සු|
      block |අමජ්‌ජපො මා ච මුසා අභාණී සකෙන දාරෙන ච හොහි තුට්‌ඨොති|
    count |709|
      block |අත්‌ථකාමොසි මෙ යක්‌ඛ හිතකාමොසි දෙවතෙ|
      block |කරොමි තුය්‌හං වචනං ත්‌වංසි ආචරියො මම|
    count |710|
      block |උපෙමි සරණං බුද්‌ධං ධම්‌මඤ්‌චාපි අනුත්‌තරං|
      block |සඞ්‌ඝඤ්‌ච නරදෙවස්‌ස ගච්‌ඡාමි සරණං අහං|
    count |711|
      block |පාණාතිපාතා විරමාමි ඛිප්‌පං ලොකෙ අදින්‌නං පරිවජ්‌ජයාමි|
      block |අමජ්‌ජපො නො ච මුසා භණාමි සකෙන දාරෙන ච හොමි තුට්‌ඨො|
    count |712|
      block |ඔඵුණාමි මහාවාතෙ නදියා සීඝගාමියා|
      block |වමාමි පාපිකං දිට්‌ඨිං බුද්‌ධානං සාසනෙ රතො|
    count |713|
      block |ඉදං වත්‌වාන සොරට්‌ඨො විරමිත්‌වා පාපදස්‌සනා|
      block |නමො භගවතො කත්‌වා පාමොක්‌ඛො රථමාරුහීති|
    stand |නන්‌දකපෙතවත්‌ථු තතියං|
  block |රෙවතීපෙතවත්‌ථු|
    count |714|
      block |උට්‌ඨෙහි රෙවතෙ සුපාපධම්‌මෙ අපාරුතද්‌වාරෙ අදානසීලෙ|
      block |නෙස්‌සාම තං යත්‌ථ ථුනන්‌ති දුග්‌ගතා සමප්‌පිතා නෙරයිකා දුඛෙනාති|
    count |715|
      block |ඉච්‌චෙව වත්‌වාන යමස්‌ස දූතා තෙ ද්‌වෙ යක්‌ඛා ලොහිතක්‌ඛා බ්‍රහන්‌තා|
      block |පච්‌චෙකබාහාසු ගහෙත්‌වා රෙවතං පක්‌කාමයුං දෙවගණස්‌ස සන්‌තිකෙ|
    count |716|
      block |ආදිච්‌චවණ්‌ණං රුචිරං පභස්‌සරං බ්‍යම්‌හං සුභං කඤ්‌චනජාලඡන්‌නං|
      block |කස්‌සෙතමාකිණ්‌ණජනං විමානං සුරියස්‌ස රංසීරිව ජොතමානං|
    count |717|
      block |නාරීගණා චන්‌දනසාරලිත්‌තා උභතො විමානං උපසොභයන්‌ති|
      block |තං දිස්‌සති සුරියසමානවණ්‌ණං කො මොදති සග්‌ගපත්‌තො විමානෙති|
    count |718|
      block |බාරාණසියං නන්‌දියො නාමාසි උපාසකො අමච්‌ඡරී දානපති වදඤ්‌ඤූ|
      block |තස්‌සෙතමාකිණ්‌ණජනං විමානං සුරියස්‌ස රංසීරිව ජොතමානං|
    count |719|
      block |නාරීගණා චන්‌දනසාරලිත්‌තා උභතො විමානං උපසොභයන්‌ති|
      block |තං දිස්‌සති සුරියසමානවණ්‌ණං සො මොදති සග්‌ගපත්‌තො විමානෙති|
    count |720|
      block |නන්‌දියස්‌සාහං භරියා අගාරිනී සබ්‌බකුලස්‌ස ඉස්‌සරා|
      block |භත්‌තු විමානෙ රමිස්‌සාමි දානහං න පත්‌ථයෙ නිරයදස්‌සනායාති|
    count |721|
      block |එසො තෙ නිරයො සුපාපධම්‌මෙ පුඤ්‌ඤං තයා අකතං ජීවලොකෙ|
      block |න හි මච්‌ඡරී රොසකො පාපධම්‌මො සග්‌ගූපගානං ලභති සහබ්‍යතන්‌ති|
    count |722|
      block |කිං නු ගූථඤ්‌ච මුත්‌තඤ්‌ච අසුචී පටිදිස්‌සති|
      block |දුග්‌ගන්‌ධං කිමිදං මීළ්‌හං කිමෙතං උපවායතීති|
    count |723|
      block |එස සංසවකො නාම ගම්‌භීරො සතපොරිසො|
      block |යත්‌ථ වස්‌සසහස්‌සානි තුවං පච්‌චසි රෙවතෙති|
    count |724|
      block |කිං නු කායෙන වාචාය මනසා දුක්‌කටං කතං|
      block |කෙන සංසවකො ලද්‌ධො ගම්‌භීරො සතපොරිසොති|
    count |725|
      block |සමණෙ බ්‍රාහ්‌මණෙ චාපි අඤ්‌ඤෙ වාපි වනිබ්‌බකෙ|
      block |මුසාවාදෙන වඤ්‌චෙසි තං පාපං පකතං තයා|
    count |726|
      block |තෙන සංසවකො ලද්‌ධො ගම්‌භීරො සතපොරිසො|
      block |තත්‌ථ වස්‌සසහස්‌සානි තුවං පච්‌චසි රෙවතෙ|
    count |727|
      block |හත්‌ථෙපි ඡින්‌දන්‌ති අථොපි පාදෙ කණ්‌ණෙපි ඡින්‌දන්‌ති අථොපි නාසං|
      block |අථොපි කාකොළගණා සමෙච්‌ච සඞ්‌ගම්‌ම ඛාදන්‌ති විඵන්‌දමානන්‌ති|
    count |728|
      block |සාධු ඛො මං පටිනෙථ කාහාමි කුසලං බහුං|
      block |දානෙන සමචරියාය සංයමෙන දමෙන ච|
      block |යං කත්‌වා සුඛිතා හොන්‌ති න ච පච්‌ඡානුතප්‌පරෙති|
    count |729|
      block |පුරෙ තුවං පමජ්‌ජිත්‌වා ඉදානි පරිදෙවසි|
      block |සයං කතානං කම්‌මානං විපාකං අනුභොස්‌සසීති|
    count |730|
      block |කො දෙවලොකතො මනුස්‌සලොකං ගන්‌ත්‌වාන පුට්‌ඨො මෙ එවං වදෙය්‍ය|
      block |නික්‌ඛිත්‌තදණ්‌ඩෙසු දදාථ දානං අච්‌ඡාදනං සෙය්‍ය මථන්‌නපානං|
      block |න හි මච්‌ඡරී රොසකො පාපධම්‌මො සග්‌ගූපගානං ලභති සහබ්‍යතං|
    count |731|
      block |සාහං නූන ඉතො ගන්‌ත්‌වා යොනිං ලද්‌ධාන මානුසිං|
      block |වදඤ්‌ඤූ සීලසම්‌පන්‌නා කාහාමි කුසලං බහුං|
      block |දානෙන සමචරියාය සංයමෙන දමෙන ච|
    count |732|
      block |ආරාමානි ච රොපිස්‌සං දුග්‌ගෙ සඞ්‌කමනානි ච|
      block |පපඤ්‌ච උදපානඤ්‌ච විප්‌පසන්‌නෙන චෙතසා|
    count |733|
      block |චාතුද්‌දසිං පඤ්‌චදසිං යා ච පක්‌ඛස්‌ස අට්‌ඨමී|
      block |පාටිහාරියපක්‌ඛඤ්‌ච අට්‌ඨඞ්‌ගසුසමාගතං|
    count |734|
      block |උපොසථං උපවසිස්‌සං සදා සීලෙසු සංවුතා|
      block |න ච දානෙ පමජ්‌ජිස්‌සං සාමං දිට්‌ඨමිදං මයාති|
    count |735|
      block |ඉච්‌චෙවං විප්‌පලපන්‌තිං ඵන්‌දමානං තතො තතො|
      block |ඛිපිංසු නිරයෙ ඝොරෙ උද්‌ධංපාදං අවංසිරං|
    count |736|
      block |අහං පුරෙ මච්‌ඡරිනී අහොසිං පරිභාසිකා සමණබ්‍රාහ්‌මණානං|
      block |විතථෙන ච සාමිකං වඤ්‌චයිත්‌වා පච්‌චාමහං නිරයෙ ඝොරරූපෙති|
    stand |රෙවතීපෙතවත්‌ථු චතුත්‌ථං|
  block |උච්‌ඡුපෙතවත්‌ථු|
    count |737|
      block |ඉදං මම උච්‌ඡුවනං මහන්‌තං නිබ්‌බත්‌තති පුඤ්‌ඤඵලං අනප්‌පකං|
      block |තං දානි මෙ න පරිභොගමෙති ආචික්‌ඛ භන්‌තෙ කිස්‌ස අයං විපාකො|
    count |738|
      block |හඤ්‌ඤාමි ඛජ්‌ජාමි ච වායමාමි පරිසක්‌කාමි පරිභුඤ්‌ජිතුං කිඤ්‌චි|
      block |ස්‌වාහං ඡින්‌නථාමො කපණො ලාලපාමි කිස්‌ස කම්‌මස්‌ස අයං විපාකො|
    count |739|
      block |විඝාතො චාහං පරිපතාමි ඡමායං පරිවත්‌තාමි වාරිචරොව ඝම්‌මෙ|
      block |රුදතො ච මෙ අස්‌සුකා නිග්‌ගලන්‌ති ආචික්‌ඛ භන්‌තෙ කිස්‌ස අයං විපාකො|
    count |740|
      block |ඡාතො කිලන්‌තො ච පිපාසිතො ච සන්‌තස්‌සිතො සාතසුඛං න වින්‌දෙ|
      block |පුච්‌ඡාමි තං එතමත්‌ථං භදන්‌තෙ කථං නු උච්‌ඡුපරිභොගං ලභෙය්‍යන්‌ති|
    count |741|
      block |පුරෙ තුවං කම්‌මමකාසි අත්‌තනා මනුස්‌සභූතො පුරිමාය ජාතියා|
      block |අහඤ්‌ච තං එතමත්‌ථං වදාමි සුත්‌වාන ත්‌වං එතමත්‌ථං විජාන|
    count |742|
      block |උච්‌ඡුං තුවං ඛාදමානො පයාතො පුරිසො ච තෙ පිට්‌ඨිතො අන්‌වගච්‌ඡි|
      block |සො ච තං පච්‌චාසන්‌තො කථෙසි තස්‌ස තුවං න කිඤ්‌චි ආලපිත්‌ථ|
    count |743|
      block |සො ච තං අභණන්‌තං අයාචි දෙහය්‍ය උච්‌ඡුන්‌ති ච තං අවොච|
      block |තස්‌ස තුවං පිට්‌ඨිතො උච්‌ඡුං අදාසි තස්‌සෙතං කම්‌මස්‌ස අයං විපාකො|
    count |744|
      block |ඉඞ්‌ඝ ත්‌වං ගන්‌ත්‌වාන පිට්‌ඨිතො ගණ්‌හෙය්‍යාසි ගහෙත්‌වාන තං ඛාදස්‌සු යාවදත්‌ථං|
      block |තෙනෙව ත්‌වං අත්‌තමනො භවිස්‌සසි හට්‌ඨො චුදග්‌ගො ච පමොදිතො චාති|
    count |745|
      block |ගන්‌ත්‌වාන සො පිට්‌ඨිතො අග්‌ගහෙසි ගහෙත්‌වාන තං ඛාදි යාවදත්‌ථං|
      block |තෙනෙව සො අත්‌තමනො අහොසි හට්‌ඨො චුදග්‌ගො ච පමොදිතො චාති|
    stand |උච්‌ඡුපෙතවත්‌ථු පඤ්‌චමං|
  block |කුමාරපෙතවත්‌ථු|
    count |746|
      block |සාවත්‌ථි නාම නගරං හිමවන්‌තස්‌ස පස්‌සතො|
      block |තත්‌ථ ආසුං ද්‌වෙ කුමාරා රාජපුත්‌තාති මෙ සුතං|
    count |747|
      block |සම්‌මත්‌තා රජනීයෙසු කාමස්‌සාදාභිනන්‌දිනො|
      block |පච්‌චුප්‌පන්‌නසුඛෙ ගිද්‌ධා න තෙ පස්‌සිංසුනාගතං|
    count |748|
      block |තෙ චුතා ච මනුස්‌සත්‌තා පරලොකං ඉතො ගතා|
      block |තෙධ ඝොසෙන්‌ත්‍යදිස්‌සන්‌තා පුබ්‌බෙ දුක්‌කටමත්‌තනො|
    count |749|
      block |බහූසු වත සන්‌තෙසු දෙය්‍යධම්‌මෙ උපට්‌ඨිතෙ|
      block |නාසක්‌ඛිම්‌හා ච අත්‌තානං පරිත්‌තං කාතුං සුඛාවහං|
    count |750|
      block |කිං තතො පාපකං අස්‌ස යං නො රාජකුලා චුතා|
      block |උපපන්‌නා පෙත්‌තිවිසයං ඛුප්‌පිපාසසමප්‌පිතා|
    count |751|
      block |සාමිනො ඉධ හුත්‌වාන හොන්‌ති අසාමිනො තහිං|
      block |භමන්‌ති ඛුප්‌පිපාසාය මනුස්‌සා උන්‌නතොනතා|
    count |752|
      block |එතමාදීනවං ඤත්‌වා ඉස්‌සරමදසම්‌භවං|
      block |පහාය ඉස්‌සරමදං භවෙ සග්‌ගගතො නරො|
      block |කායස්‌ස භෙදා සප්‌පඤ්‌ඤො සග්‌ගං සො උපපජ්‌ජතීති|
    stand |කුමාරපෙතවත්‌ථු ඡට්‌ඨං|
  block |රාජපුත්‌තපෙතවත්‌ථු|
    count |753|
      block |පුබ්‌බෙ කතානං කම්‌මානං විපාකො මථයෙ මනං|
      block |රූපෙ සද්‌දෙ රසෙ ගන්‌ධෙ ඵොට්‌ඨබ්‌බෙ ච මනොරමෙ|
    count |754|
      block |නච්‌චං ගීතං රතිං ඛිඩ්‌ඩං අනුභුත්‌වා අනප්‌පකං|
      block |උය්‍යානෙ පරිචරිත්‌වා පවිසන්‌තො ගිරිබ්‌බජං|
    count |755|
      block |ඉසිං සුනෙත්‌ත මද්‌දක්‌ඛි අත්‌තදන්‌තං සමාහිතං|
      block |අප්‌පිච්‌ඡං හිරිසම්‌පන්‌නං උඤ්‌ඡෙ පත්‌තගතෙ රතං|
    count |756|
      block |හත්‌ථික්‌ඛන්‌ධතො ඔරුය්‌හ ලද්‌ධා භන්‌තෙති චාබ්‍රවි|
      block |තස්‌ස පත්‌තං ගහෙත්‌වාන උච්‌චං පග්‌ගය්‌හ ඛත්‌තියො|
    count |757|
      block |ථණ්‌ඩිලෙ පත්‌තං භින්‌දිත්‌වා හසමානො අපක්‌කමි|
      block |රඤ්‌ඤො කිතවස්‌සාහං පුත්‌තො කිං මං භික්‌ඛු කරිස්‌සසි|
    count |758|
      block |තස්‌ස කම්‌මස්‌ස ඵරුසස්‌ස විපාකො කටුකො අහු|
      block |යං රාජපුත්‌තො වෙදෙසි නිරයම්‌හි සමප්‌පිතො|
    count |759|
      block |ඡළෙව චතුරාසීති වස්‌සානි නවුතානි ච|
      block |භුසං දුක්‌ඛං නිගච්‌ඡිත්‌ථො නිරයෙ කතකිබ්‌බිසො|
    count |760|
      block |උත්‌තානොපි ච පච්‌චිත්‌ථ නිකුජ්‌ජො වාමදක්‌ඛිණො|
      block |උද්‌ධංපාදො ඨිතො චෙව චිරං බාලො අපච්‌චථ|
    count |761|
      block |බහූනි වස්‌සසහස්‌සානි පූගානි නහුතානි ච|
      block |භුසං දුක්‌ඛං නිගච්‌ඡිත්‌ථො නිරයෙ කතකිබ්‌බිසො|
    count |762|
      block |එතාදිසං ඛො කටුකං අප්‌පදුට්‌ඨප්‌පදොසිනං|
      block |පච්‌චන්‌ති පාපකම්‌මන්‌තා ඉසිමාසජ්‌ජ සුබ්‌බතං|
    count |763|
      block |සො තත්‌ථ බහුවස්‌සානි වෙදයිත්‌වා බහුං දුඛං|
      block |ඛුප්‌පිපාසහතො නාම පෙතො ආසි තතො චුතො|
    count |764|
      block |එතමාදීනවං ඤත්‌වා ඉස්‌සරමදසම්‌භවං|
      block |පහාය ඉස්‌සරමදං නිවාතමනුවත්‌තයෙ|
    count |765|
      block |දිට්‌ඨෙව ධම්‌මෙ පාසංසො යො බුද්‌ධෙසු සගාරවො|
      block |කායස්‌ස භෙදා සප්‌පඤ්‌ඤො සග්‌ගං සො උපපජ්‌ජතීති|
    stand |රාජපුත්‌තපෙතවත්‌ථු සත්‌තමං|
  block |ගූථඛාදකපෙතවත්‌ථු|
    count |766|
      block |ගූථකූපතො උග්‌ගන්‌ත්‌වා කො නු දීනො පතිට්‌ඨසි|
      block |නිස්‌සංසයං පාපකම්‌මන්‌තො කිං නු සද්‌දහසෙ තුවන්‌ති|
    count |767|
      block |අහං භදන්‌තෙ පෙතොම්‌හි දුග්‌ගතො යමලොකිකො|
      block |පාපකම්‌මං කරිත්‌වාන පෙතලොකං ඉතො ගතො|
    count |768|
      block |කිං නු කායෙන වාචාය මනසා දුක්‌කටං කතං|
      block |කිස්‌ස කම්‌මවිපාකෙන ඉදං දුක්‌ඛං නිගච්‌ඡසීති|
    count |769|
      block |අහු ආවාසිකො මය්‌හං ඉස්‌සුකී කුලමච්‌ඡරී|
      block |අජ්‌ඣොසිතො මය්‌හං ඝරෙ කදරියො පරිභාසකො|
    count |770|
      block |තස්‌සාහං වචනං සුත්‌වා භික්‌ඛවො පරිභාසිසං|
      block |තස්‌ස කම්‌මවිපාකෙන පෙතලොකං ඉතො ගතොති|
    count |771|
      block |අමිත්‌තො මිත්‌තවණ්‌ණෙන යො තෙ ආසි කුලූපකො|
      block |කායස්‌ස භෙදා දුප්‌පඤ්‌ඤො කිං නු පෙච්‌ච ගතිං ගතොති|
    count |772|
      block |තස්‌සෙවාහං පාපකම්‌මස්‌ස සීසෙ තිට්‌ඨාමි මත්‌ථකෙ|
      block |සො ච පරවිසයං පත්‌තො මමෙව පරිචාරකො|
    count |773|
      block |යං භදන්‌තෙ හදන්‌තඤ්‌ඤෙ එතං මෙ හොති භොජනං|
      block |අහඤ්‌ච ඛො යං හදාමි එතං සො උපජීවතීති|
    stand |ගූථඛාදකපෙතවත්‌ථු අට්‌ඨමං|
  block |ගූථඛාදකපෙතිවත්‌ථු|
    count |774|
      block |ගූථකූපතො උග්‌ගන්‌ත්‌වා කා නු දීනා පතිට්‌ඨසි|
      block |නිස්‌සංසයං පාපකම්‌මන්‌තා කිං නු සද්‌දහසෙ තුවන්‌ති|
    count |775|
      block |අහං භදන්‌තෙ පෙතීම්‌හි දුග්‌ගතා යමලොකිකා|
      block |පාපකම්‌මං කරිත්‌වාන පෙතලොකං ඉතො ගතාති|
    count |776|
      block |කිං නු කායෙන වාචාය මනසා දුක්‌කටං කතං|
      block |කිස්‌ස කම්‌මවිපාකෙන ඉදං දුක්‌ඛං නිගච්‌ඡසීති|
    count |777|
      block |අහු ආවාසිකො මය්‌හං ඉස්‌සුකී කුලමච්‌ඡරී|
      block |අජ්‌ඣොසිතො මය්‌හං ඝරෙ කදරියො පරිභාසකො|
    count |778|
      block |තස්‌සාහං වචනං සුත්‌වා භික්‌ඛවො පරිභාසිසං|
      block |තස්‌ස කම්‌මවිපාකෙන පෙතලොකං ඉතො ගතාති|
    count |779|
      block |අමිත්‌තො මිත්‌තවණ්‌ණෙන යො තෙ ආසි කුලූපකො|
      block |කායස්‌ස භෙදා දුප්‌පඤ්‌ඤො කිං නු පෙච්‌ච ගතිං ගතොති|
    count |780|
      block |තස්‌සෙවාහං පාපකම්‌මස්‌ස සීසෙ තිට්‌ඨාමි මත්‌ථකෙ|
      block |සො ච පරවිසයං පත්‌තො මමෙව පරිචාරකො|
    count |781|
      block |යං භදන්‌තෙ හදන්‌තඤ්‌ඤෙ එතං මෙ හොති භොජනං|
      block |අහඤ්‌ච ඛො යං හදාමි එතං සො උපජීවතීති|
    stand |ගූථඛාදකපෙතිවත්‌ථු නවමං|
  block |ගණපෙතවත්‌ථු|
    count |782|
      block |නග්‌ගා දුබ්‌බණ්‌ණරූපාත්‌ථ කිසා ධමනිසන්‌ථතා|
      block |උප්‌ඵාසුලිකා කිසිකා කෙ නු තුම්‌හෙත්‌ථ මාරිසාති|
    count |783|
      block |මයං භදන්‌තෙ පෙතාම්‌හා දුග්‌ගතා යමලොකිකා|
      block |පාපකම්‌මං කරිත්‌වාන පෙතලොකං ඉතො ගතාති|
    count |784|
      block |කිං නු කායෙන වාචාය මනසා දුක්‌කටං කතං|
      block |කිස්‌ස කම්‌මවිපාකෙන පෙතලොකං ඉතො ගතාති|
    count |785|
      block |අනාවටෙසු තිත්‌ථෙසු විචිනිම්‌හද්‌ධමාසකං|
      block |සන්‌තෙසු දෙය්‍යධම්‌මෙසු දීපං නාකම්‌හ අත්‌තනො|
    count |786|
      block |නදිං උපෙම තසිතා රිත්‌තකා පරිවත්‌තති|
      block |ඡායං උපෙම උණ්‌හෙසු ආතපො පරිවත්‌තති|
    count |787|
      block |අග්‌ගිවණ්‌ණො ච නො වාතො ඩහන්‌තො උපවායති|
      block |එතඤ්‌ච භන්‌තෙ අරහාම අඤ්‌ඤඤ්‌ච පාපකං තතො|
    count |788|
      block |අපි යොජනානි ගච්‌ඡාම ඡාතා ආහාරගෙධිනො|
      block |අලද්‌ධාව නිවත්‌තාම අහො නො අප්‌පපුඤ්‌ඤතා|
    count |789|
      block |ඡාතා පමුච්‌ඡිතා භන්‌තා භූමියං පටිසුම්‌භිතා|
      block |උත්‌තානා පටිකිරාම අවකුජ්‌ජා පතාමසෙ|
    count |790|
      block |තෙ ච තත්‌ථෙව පතිතා භූමියං පටිසුම්‌භිතා|
      block |උරං සීසඤ්‌ච ඝට්‌ටෙම අහො නො අප්‌පපුඤ්‌ඤතා|
    count |791|
      block |එතඤ්‌ච භන්‌තෙ අරහාම අඤ්‌ඤඤ්‌ච පාපකං තතො|
      block |සන්‌තෙසු දෙය්‍යධම්‌මෙසු දීපං නාකම්‌හ අත්‌තනො|
    count |792|
      block |තෙ හි නූන ඉතො ගන්‌ත්‌වා යොනිං ලද්‌ධාන මානුසිං|
      block |වදඤ්‌ඤූ සීලසම්‌පන්‌නා කාහාම කුසලං බහුන්‌ති|
    stand |ගණපෙතවත්‌ථු දසමං|
  block |පාටලිපුත්‌තපෙතවත්‌ථු|
    count |793|
      block |දිට්‌ඨා තයා නිරයා තිරච්‌ඡානයොනි|
      block |පෙතා අසුරා අථවාපි මානුසා දෙවා සයමද්‌දස කම්‌මවිපාකමත්‌තනො|
      block |නෙස්‌සාමි තං පාටලිපුත්‌තමක්‌ඛතං තත්‌ථ ගන්‌ත්‌වා කුසලං කරොහි කම්‌මං|
    count |794|
      block |අත්‌ථකාමොසි මෙ යක්‌ඛ හිතකාමොසි දෙවතෙ|
      block |කරොමි තුය්‌හං වචනං ත්‌වංසි ආචරියො මම|
    count |795|
      block |දිට්‌ඨා මයා නිරයා තිරච්‌ඡානයොනි පෙතා අසුරා අථවාපි මානුසා දෙවා|
      block |සයමද්‌දසං කම්‌මවිපාකමත්‌තනො කාහාමි පුඤ්‌ඤානි අනප්‌පකානීති|
    stand |පාටලිපුත්‌තපෙතවත්‌ථු එකාදසමං|
  block |අම්‌බවනපෙතවත්‌ථු|
    count |796|
      block |අයඤ්‌ච තෙ පොක්‌ඛරණී සුරම්‌මා සමා සුතිත්‌ථා ච මහොදකා ච|
      block |සුපුප්‌ඵිතා භමරගණානුකිණ්‌ණා කථං තයා ලද්‌ධා අයං මනුඤ්‌ඤා|
    count |797|
      block |ඉදඤ්‌ච තෙ අම්‌බවනං සුරම්‌මං සබ්‌බොතුකං ධාරයතෙ ඵලානි|
      block |සුපුප්‌ඵිතං භමරගණානුකිණ්‌ණං කථං තයා ලද්‌ධමිදං විමානං|
    count |798|
      block |අම්‌බපක්‌කං දකං යාගු සීතච්‌ඡායා මනොරමා|
      block |ධීතාය දින්‌නදානෙන තෙන මෙ ඉධ ලබ්‌භති|
    count |799|
      block |සන්‌දිට්‌ඨිකං කම්‌මං එවං පස්‌සථ දානස්‌ස දමස්‌ස සංයමස්‌ස විපාකං|
      block |දාසී අහං අය්‍යකුලෙසු හුත්‌වා සුණිසා හොමි අගාරස්‌ස ඉස්‌සරාති|
    stand |අම්‌බවනපෙතවත්‌ථු ද්‌වාදසමං|
  block |අක්‌ඛරුක්‌ඛපෙතවත්‌ථු|
    count |800|
      block |යං දදාති න තං හොති දෙථෙව දානං දත්‌වා උභයං තරති|
      block |උභයං තෙන දානෙන ගච්‌ඡති ජාගරථ මාපමජ්‌ජථාති|
    stand |අක්‌ඛරුක්‌ඛපෙතවත්‌ථු තෙරසමං|
  block |භොගසංහරපෙතවත්‌ථු|
    count |801|
      block |මයං භොගෙ සංහරිම්‌හ සමෙන විසමෙන ච|
      block |තෙ අඤ්‌ඤෙ පරිභුඤ්‌ජන්‌ති මයං දුක්‌ඛස්‌ස භාගිනීති|
    stand |භොගසංහරපෙතවත්‌ථු චුද්‌දසමං|
  block |සෙට්‌ඨිපුත්‌තපෙතවත්‌ථු|
    count |802|
      block |සට්‌ඨිවස්‌සසහස්‌සානි පරිපුණ්‌ණානි සබ්‌බසො|
      block |නිරයෙ පච්‌චමානානං කදා අන්‌තො භවිස්‌සති|
    count |803|
      block |නත්‌ථි අන්‌තො කුතො අන්‌තො න අන්‌තො පටිදිස්‌සති|
      block |තථා හි පකතං පාපං තුය්‌හං මය්‌හඤ්‌ච මාරිසා|
    count |804|
      block |දුජ්‌ජීවිතමජීවම්‌හ යෙ සන්‌තෙ න දදම්‌හසෙ|
      block |සන්‌තෙසු දෙය්‍යධම්‌මෙසු දීපං නාකම්‌හ අත්‌තනො|
    count |805|
      block |සොහං නූන ඉතො ගන්‌ත්‌වා යොනිං ලද්‌ධාන මානුසිං|
      block |වදඤ්‌ඤූ සීලසම්‌පන්‌නො කාහාමි කුසලං බහුන්‌ති|
    stand |සෙට්‌ඨිපුත්‌තපෙතවත්‌ථු පන්‌නරසමං|
  block |සට්‌ඨිකූටපෙතවත්‌ථු|
    count |806|
      block |කිං නු උම්‌මත්‌තරූපොව මිගො භන්‌තොව ධාවසි|
      block |නිස්‌සංසයං පාපකම්‌මන්‌තො කිං නු සද්‌දායසෙ තුවන්‌ති|
    count |807|
      block |අහං භදන්‌තෙ පෙතොම්‌හි දුග්‌ගතො යමලොකිකො|
      block |පාපකම්‌මං කරිත්‌වාන පෙතලොකං ඉතො ගතො|
    count |808|
      block |සට්‌ඨි කූටසහස්‌සානි පරිපුණ්‌ණානි සබ්‌බසො|
      block |සීසෙ මය්‌හං නිපතන්‌ති තෙ භින්‌දන්‌ති ච මත්‌ථකන්‌ති|
    count |809|
      block |කිං නු කායෙන වාචාය මනසා දුක්‌කටං කතං|
      block |කිස්‌ස කම්‌මවිපාකෙන ඉදං දුක්‌ඛං නිගච්‌ඡසි|
    count |810|
      block |සට්‌ඨි කූටසහස්‌සානි පරිපුණ්‌ණානි සබ්‌බසො|
      block |සීසෙ තුය්‌හං නිපතන්‌ති තෙ භින්‌දන්‌ති ච මත්‌ථකන්‌ති|
    count |811|
      block |අථද්‌දසාසිං සම්‌බුද්‌ධං සුනෙත්‌තං භාවිතින්‌ද්‍රියං|
      block |නිසින්‌නං රුක්‌ඛමූලස්‌මිං ඣායන්‌තං අකුතොභයං|
    count |812|
      block |සාලිත්‌තකප්‌පහාරෙන භින්‌දිස්‌සං තස්‌ස මත්‌ථකං|
      block |තස්‌ස කම්‌මවිපාකෙන ඉදං දුක්‌ඛං නිගච්‌ඡිසං|
    count |813|
      block |සට්‌ඨි කූටසහස්‌සානි පරිපුණ්‌ණානි සබ්‌බසො|
      block |සීසෙ මය්‌හං නිපතන්‌ති තෙ භින්‌දන්‌ති ච මත්‌ථකන්‌ති|
    count |814|
      block |ධම්‌මෙන තෙ කාපුරිස සට්‌ඨිකූටසහස්‌සානි පරිපුණ්‌ණානි සබ්‌බසො|
      block |සීසෙ තුය්‌හං නිපතන්‌ති තෙ භින්‌දන්‌ති ච මත්‌ථකන්‌ති|
      block |අම්‌බසක්‌කරො සෙරීසකො පිඞ්‌ගලො රෙවති උච්‌ඡු|
      block |ද්‌වෙ කුමාරා දුවෙ ගූථා ගණපාටලිඅම්‌බවනං|
      block |අක්‌ඛරුක්‌ඛභොගසංහරා සෙට්‌ඨිපුත්‌තසට්‌ඨිකූටා|
      block |ඉති සොළසවත්‌ථූනි වග්‌ගො තෙන පවුච්‌චති|
      block |උරගො උපරිවග්‌ගො චූළමහාති චතුධා|
      block |වත්‌ථූනි එකපඤ්‌ඤාසං චතුධා භාණවාරතො|
    stand |සට්‌ඨිකූටපෙතවත්‌ථු සොළසමං|
    stand |මහාවග්‌ගො චතුත්‌ථො නිට්‌ඨිතො|
    block |තස්‌සුද්‌දානං|
    block |අථ වග්‌ගුද්‌දානං|
    stand |පෙතවත්‌ථුපාළි නිට්‌ඨිතා|
