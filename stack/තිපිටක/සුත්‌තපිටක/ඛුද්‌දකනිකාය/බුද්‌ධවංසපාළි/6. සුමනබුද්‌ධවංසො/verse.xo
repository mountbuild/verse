block |සුමනබුද්‌ධවංසො|
  count |1|
    block |මඞ්‌ගලස්‌ස අපරෙන සුමනො නාම නායකො|
    block |සබ්‌බධම්‌මෙහි අසමො සබ්‌බසත්‌තානමුත්‌තමො|
  count |2|
    block |තදා අමතභෙරිං සො ආහනී මෙඛලෙ පුරෙ|
    block |ධම්‌මසඞ්‌ඛසමායුත්‌තං නවඞ්‌ගං ජිනසාසනං|
  count |3|
    block |නිජ්‌ජිනිත්‌වා කිලෙසෙ සො පත්‌වා සම්‌බොධිමුත්‌තමං|
    block |මාපෙසි නගරං සත්‌ථා සද්‌ධම්‌මපුරවරුත්‌තමං|
  count |4|
    block |නිරන්‌තරං අකුටිලං උජුං විපුලවිත්‌ථතං|
    block |මාපෙසි සො මහාවීථිං සතිපට්‌ඨානවරුත්‌තමං|
  count |5|
    block |ඵලෙ චත්‌තාරි සාමඤ්‌ඤෙ චතස්‌සො පටිසම්‌භිදා|
    block |ඡළභිඤ්‌ඤාට්‌ඨසමාපත්‌තී පසාරෙසි තත්‌ථ වීථියං|
  count |6|
    block |යෙ අප්‌පමත්‌තා අඛිලා හිරිවීරියෙහුපාගතා|
    block |තෙ තෙ ඉමෙ ගුණවරෙ ආදියන්‌ති යථා සුඛං|
  count |7|
    block |එවමෙතෙන යොගෙන උද්‌ධරන්‌තො මහාජනං|
    block |බොධෙසි පඨමං සත්‌ථා කොටිසතසහස්‌සියො|
  count |8|
    block |යම්‌හි කාලෙ මහාවීරො ඔවදී තිත්‌ථියෙ ගණෙ|
    block |කොටිසහස්‌සාභිසමිංසු දුතියෙ ධම්‌මදෙසනෙ|
  count |9|
    block |යදා දෙවා මනුස්‌සා ච සමග්‌ගා එකමානසා|
    block |නිරොධපඤ්‌හං පුච්‌ඡිංසු සංසයඤ්‌චාපි මානසං|
  count |10|
    block |තදාපි ධම්‌මදෙසනෙ නිරොධපරිදීපනෙ|
    block |නවුතිකොටිසහස්‌සානං තතියාභිසමයො අහු|
  count |11|
    block |සන්‌නිපාතා තයො ආසුං සුමනස්‌ස මහෙසිනො|
    block |ඛීණාසවානං විමලානං සන්‌තචිත්‌තාන තාදිනං|
  count |12|
    block |වස්‌සංවුත්‌ථස්‌ස භගවතො අභිඝුට්‌ඨෙ පවාරණෙ|
    block |කොටිසතසහස්‌සෙහි පවාරෙසි තථාගතො|
  count |13|
    block |තතොපරං සන්‌නිපාතෙ විමලෙ කඤ්‌චනපබ්‌බතෙ|
    block |නවුතිකොටිසහස්‌සානං දුතියො ආසි සමාගමො|
  count |14|
    block |යදා සක්‌කො දෙවරාජා බුද්‌ධදස්‌සනුපාගමි|
    block |අසීතිකොටිසහස්‌සානං තතියො ආසි සමාගමො|
  count |15|
    block |අහං තෙන සමයෙන නාගරාජා මහිද්‌ධිකො|
    block |අතුලො නාම නාමෙන උස්‌සන්‌නකුසලසඤ්‌චයො|
  count |16|
    block |තදාහං නාගභාවනා නික්‌ඛමිත්‌වා සඤාතිභි|
    block |නාගානං දිබ්‌බතුරියෙහි සසඞ්‌ඝං ජිනමුපට්‌ඨහිං|
  count |17|
    block |කොටිසතසහස්‌සානං අන්‌නපානෙන තප්‌පයිං|
    block |පච්‌චෙකදුස්‌සයුගං දත්‌වා සරණං තමුපාගමිං|
  count |18|
    block |සොපි මං බුද්‌ධො බ්‍යාකාසි සුමනො ලොකනායකො|
    block |අපරිමෙය්‍යිතො කප්‌පෙ අයං බුද්‌ධො භවිස්‌සති|
  count |19|
    block |පධානං පදහිත්‌වාන…පෙ … හෙස්‌සාම සම්‌මුඛා ඉමං|
  count |20|
    block |තස්‌සාපි වචනං සුත්‌වා භිය්‍යො චිත්‌තං පසාදයිං|
    block |උත්‌තරිං වතමධිට්‌ඨාසිං දසපාරමිපූරියා|
  count |21|
    block |නගරං මෙඛලං නාම සුදත්‌තො නාම ඛත්‌තියො|
    block |සිරිමා නාම ජනිකා සුමනස්‌ස මහෙසිනො|
  count |22|
    block |නවවස්‌සසහස්‌සානි අගාරං අජ්‌ඣ සො වසි|
    block |චන්‌දො සුචන්‌දො වටංසො ච තයො පාසාදමුත්‌තමා|
  count |23|
    block |තෙසට්‌ඨිසතසහස්‌සානි නාරියො සමලඞ්‌කතා|
    block |වටංසිකා නාම නාරී අනූපමො නාම අත්‍රජො|
  count |24|
    block |නිමිත්‌තෙ චතුරො දිස්‌වා හත්‌ථියානෙන නික්‌ඛමි|
    block |අනූනදසමාසානි පධානං පදහී ජිනො|
  count |25|
    block |බ්‍රහ්‌මුනා යාචිතො සන්‌තො සුමනො ලොකනායකො|
    block |වත්‌ති චක්‌කං මහාවීරො මෙඛලෙ පුරමුත්‌තමෙ|
  count |26|
    block |සරණො භාවිතත්‌තො ච අහෙසුං අග්‌ගසාවකා|
    block |උදෙනො නාමුපට්‌ඨාකො සුමනස්‌ස මහෙසිනො|
  count |27|
    block |සොණා ච උපසොණා ච අහෙසුං අග්‌ගසාවිකා|
    block |සොපි බුද්‌ධො අමිතයසො නාගමූලෙ අබුජ්‌ඣථ|
  count |28|
    block |වරුණො චෙව සරණො ච අහෙසුං අග්‌ගුපට්‌ඨකා|
    block |චාලා ච උපචාලා ච අහෙසුං අග්‌ගුපට්‌ඨිකා|
  count |29|
    block |උච්‌චත්‌තනෙන සො බුද්‌ධො නවුතිහත්‌ථමුග්‌ගතො|
    block |කඤ්‌චනග්‌ඝියසඞ්‌කාසො දසසහස්‌සී විරොචති|
  count |30|
    block |නවුතිවස්‌සසහස්‌සානි ආයු විජ්‌ජති තාවදෙ|
    block |තාවතා තිට්‌ඨමානො සො තාරෙසි ජනතං බහුං|
  count |31|
    block |තාරණීයෙ තාරයිත්‌වා බොධනීයෙ ච බොධයි|
    block |පරිනිබ්‌බායි සම්‌බුද්‌ධො උළුරාජාව අත්‌ථමි|
  count |32|
    block |තෙ ච ඛීණාසවා භික්‌ඛූ සො ච බුද්‌ධො අසාදිසො|
    block |අතුලප්‌පභං දස්‌සයිත්‌වා නිබ්‌බුතා යෙ මහායසා|
  count |33|
    block |තඤ්‌ච ඤාණං අතුලියං තානි ච අතුලානි රතනානි|
    block |සබ්‌බං තමන්‌තරහිතං නනු රිත්‌තා සබ්‌බසඞ්‌ඛාරා|
  count |34|
    block |සුමනො යසධරො බුද්‌ධො අඞ්‌ගාරාමම්‌හි නිබ්‌බුතො|
    block |තත්‌ථෙව තස්‌ස ජිනථූපො චතුයොජනමුග්‌ගතොති|
  stand |සුමනස්‌ස භගවතො වංසො චතුත්‌ථො|
