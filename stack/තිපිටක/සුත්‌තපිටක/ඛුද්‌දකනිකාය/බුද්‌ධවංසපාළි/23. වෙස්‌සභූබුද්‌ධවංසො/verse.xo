block |වෙස්‌සභූබුද්‌ධවංසො|
  count |1|
    block |තත්‌ථෙව මණ්‌ඩකප්‌පම්‌හි අසමො අප්‌පටිපුග්‌ගලො|
    block |වෙස්‌සභූ නාම නාමෙන ලොකෙ උප්‌පජ්‌ජි නායකො|
  count |2|
    block |ආදිත්‌තං වත රාගග්‌ගි තණ්‌හානං විජිතං තදා|
    block |නාගොව බන්‌ධනං ඡෙත්‌වා පත්‌තො සම්‌බොධිමුත්‌තමං|
  count |3|
    block |ධම්‌මචක්‌කං පවත්‌තෙන්‌තෙ වෙස්‌සභූලොකනායකෙ|
    block |අසීතිකොටිසහස්‌සානං පඨමාභිසමයො අහු|
  count |4|
    block |පක්‌කන්‌තෙ චාරිකං රට්‌ඨෙ ලොකජෙට්‌ඨෙ නරාසභෙ|
    block |සත්‌තතිකොටිසහස්‌සානං දුතියාභිසමයො අහු|
  count |5|
    block |මහාදිට්‌ඨිං විනොදෙන්‌තො පාටිහෙරං කරොති සො|
    block |සමාගතා නරමරූ දසසහස්‌සී සදෙවකෙ|
  count |6|
    block |මහාඅච්‌ඡරියං දිස්‌වා අබ්‌භුතං ලොමහංසනං|
    block |දෙවා චෙව මනුස්‌සා ච බුජ්‌ඣරෙ සට්‌ඨිකොටියො|
  count |7|
    block |සන්‌නිපාතා තයො ආසුං වෙස්‌සභුස්‌ස මහෙසිනො|
    block |ඛීණාසවානං විමලානං සන්‌තචිත්‌තාන තාදිනං|
  count |8|
    block |අසීතිභික්‌ඛුසහස්‌සානං පඨමො ආසි සමාගමො|
    block |සත්‌තතිභික්‌ඛුසහස්‌සානං දුතියො ආසි සමාගමො|
  count |9|
    block |සට්‌ඨිභික්‌ඛුසහස්‌සානං තතියො ආසි සමාගමො|
    block |ජරාදිභයභීතානං ඔරසානං මහෙසිනො|
  count |10|
    block |අහං තෙන සමයෙන සුදස්‌සනො නාම ඛත්‌තියො|
    block |නිමන්‌තෙත්‌වා මහාවීරං දානං දත්‌වා මහාරහං|
    block |අන්‌නපානෙන වත්‌ථෙන සසඞ්‌ඝං ජින පූජයිං|
  count |11|
    block |තස්‌ස බුද්‌ධස්‌ස අසමස්‌ස චක්‌කං වත්‌තිතමුත්‌තමං|
    block |සුත්‌වාන පණිතං ධම්‌මං පබ්‌බජ්‌ජමභිරොචයිං|
  count |12|
    block |මහාදානං පවත්‌තෙත්‌වා රත්‌තින්‌දිවමතන්‌දිතො|
    block |පබ්‌බජ්‌ජං ගුණසම්‌පන්‌නං පබ්‌බජිං ජිනසන්‌තිකෙ|
  count |13|
    block |ආචාරගුණසම්‌පන්‌නො වත්‌තසීලසමාහිතො|
    block |සබ්‌බඤ්‌ඤුතං ගවෙසන්‌තො රමාමි ජිනසාසනෙ|
  count |14|
    block |සද්‌ධාපීතිං උපගන්‌ත්‌වා බුද්‌ධං වන්‌දාමි සත්‌ථරං|
    block |පීති උප්‌පජ්‌ජති මය්‌හං බොධියායෙව කාරණා|
  count |15|
    block |අනිවත්‌තමානසං ඤත්‌වා සම්‌බුද්‌ධො එතදබ්‍රවි|
    block |එකතිංසෙ ඉතො කප්‌පෙ අයං බුද්‌ධො භවිස්‌සති|
  count |16|
    block |අහු කපිලව්‌හයා රම්‌මා…පෙ … හෙස්‌සාම සම්‌මුඛා ඉමං|
  count |17|
    block |තස්‌සාහං වචනං සුත්‌වා භිය්‍යො චිත්‌තං පසාදයිං|
    block |උත්‌තරිං වතමධිට්‌ඨාසිං දසපාරමිපූරියා|
  count |18|
    block |අනොමං නාම නගරං සුප්‌පතීතො නාම ඛත්‌තියො|
    block |මාතා යසවතී නාම වෙස්‌සභුස්‌ස මහෙසිනො|
  count |19|
    block |ඡ ච වස්‌සසහස්‌සානි අගාරං අජ්‌ඣ සො වසි|
    block |රුචි සුරුචි රතිවඩ්‌ඪනො තයො පාසාදමුත්‌තමා|
  count |20|
    block |අනූනතිංසසහස්‌සානි නාරියො සමලඞ්‌කතා|
    block |සුචිත්‌තා නාම සා නාරී සුප්‌පබුද්‌ධො නාම අත්‍රජො|
  count |21|
    block |නිමිත්‌තෙ චතුරො දිස්‌වා සිවිකායාභිනික්‌ඛමි|
    block |ඡමාසං පධානචාරං අචරී පුරිසුත්‌තමො|
  count |22|
    block |බ්‍රහ්‌මුනා යාචිතො සන්‌තො වෙස්‌සභූලොකනායකො|
    block |වත්‌ති චක්‌කං මහාවීරො අරුණාරාමෙ නරුත්‌තමො|
  count |23|
    block |සොණො ච උත්‌තරො චෙව අහෙසුං අග්‌ගසාවකා|
    block |උපසන්‌තො නාමුපට්‌ඨාකො වෙස්‌සභුස්‌ස මහෙසිනො|
  count |24|
    block |රාමා චෙව සමාලා ච අහෙසුං අග්‌ගසාවිකා|
    block |බොධි තස්‌ස භගවතො මහාසාලොති වුච්‌චති|
  count |25|
    block |සොත්‌ථිකො චෙව රම්‌භො ච අහෙසුං අග්‌ගුපට්‌ඨකා|
    block |ගොතමී සිරිමා චෙව අහෙසුං අග්‌ගුපට්‌ඨිකා|
  count |26|
    block |සට්‌ඨිරතනමුබ්‌බෙධො හෙමයූපසමූපමො|
    block |කායා නිච්‌ඡරති රස්‌මි රත්‌තිංව පබ්‌බතෙ සිඛී|
  count |27|
    block |සට්‌ඨිවස්‌සසහස්‌සානි ආයු තස්‌ස මහෙසිනො|
    block |තාවතා තිට්‌ඨමානො සො තාරෙසි ජනතං බහුං|
  count |28|
    block |ධම්‌මං විත්‌ථාරිකං කත්‌වා විභජිත්‌වා මහාජනං|
    block |ධම්‌මනාවං ඨපෙත්‌වාන නිබ්‌බුතො සො සසාවකො|
  count |29|
    block |දස්‌සනෙය්‍යං සබ්‌බජනං විහාරං ඉරියාපථං|
    block |සබ්‌බං තමන්‌තරහිතං නනු රිත්‌තා සබ්‌බසඞ්‌ඛාරා|
  count |30|
    block |වෙස්‌සභූ ජිනවරො සත්‌ථා ඛෙමාරාමම්‌හි නිබ්‌බුතො|
    block |ධාතුවිත්‌ථාරිකං ආසි තෙසු තෙසු පදෙසතොති|
  stand |වෙස්‌සභුස්‌ස භගවතො වංසො එකවීසතිමො|
