block |බුද්‌ධපකිණ්‌ණකකණ්‌ඩං|
  count |1|
    block |අපරිමෙය්‍යිතො කප්‌පෙ චතුරො ආසුං විනායකා|
    block |තණ්‌හඞ්‌කරො මෙධඞ්‌කරො අථොපි සරණඞ්‌කරො|
    block |දීපඞ්‌කරො ච සම්‌බුද්‌ධො එකකප්‌පම්‌හි තෙ ජිනා|
  count |2|
    block |දීපඞ්‌කරස්‌ස අපරෙන කොණ්‌ඩඤ්‌ඤො නාම නායකො|
    block |එකොව එකකප්‌පම්‌හි තාරෙසි ජනතං බහුං|
  count |3|
    block |දීපඞ්‌කරස්‌ස භගවතො කොණ්‌ඩඤ්‌ඤස්‌ස ච සත්‌ථුනො|
    block |එතෙසං අන්‌තරා කප්‌පා ගණනාතො අසඞ්‌ඛියා|
  count |4|
    block |කොණ්‌ඩඤ්‌ඤස්‌ස අපරෙන මඞ්‌ගලො නාම නායකො|
    block |තෙසම්‌පි අන්‌තරා කප්‌පා ගණනාතො අසඞ්‌ඛියා|
  count |5|
    block |මඞ්‌ගලො ච සුමනො ච රෙවතො සොභිතො මුනි|
    block |තෙපි බුද්‌ධා එකකප්‌පෙ චක්‌ඛුමන්‌තො පභඞ්‌කරා|
  count |6|
    block |සොභිතස්‌ස අපරෙන අනොමදස්‌සී මහායසො|
    block |තෙසම්‌පි අන්‌තරා කප්‌පා ගණනාතො අසඞ්‌ඛියා|
  count |7|
    block |අනොමදස්‌සී පදුමො නාරදො චාපි නායකො|
    block |තෙපි බුද්‌ධා එකකප්‌පෙ තමන්‌තකාරකා මුනී|
  count |8|
    block |නාරදස්‌ස අපරෙන පදුමුත්‌තරො නාම නායකො|
    block |එකකප්‌පම්‌හි උප්‌පන්‌නො තාරෙසි ජනතං බහුං|
  count |9|
    block |නාරදස්‌ස භගවතො පදුමුත්‌තරස්‌ස සත්‌ථුනො|
    block |තෙසම්‌පි අන්‌තරා කප්‌පා ගණනාතො අසඞ්‌ඛියා|
  count |10|
    block |කප්‌පසතසහස්‌සම්‌හි එකො ආසි මහාමුනි|
    block |පදුමුත්‌තරො ලොකවිදූ ආහුතීනං පටිග්‌ගහො|
  count |11|
    block |තිංසකප්‌පසහස්‌සම්‌හි දුවෙ ආසුං විනායකා|
    block |සුමෙධො ච සුජාතො ච ඔරතො පදුමුත්‌තරා|
  count |12|
    block |අට්‌ඨාරසෙ කප්‌පසතෙ තයො ආසුං විනායකා|
    block |පියදස්‌සී අත්‌ථදස්‌සී ධම්‌මදස්‌සී ච නායකා|
  count |13|
    block |ඔරතො ච සුජාතස්‌ස සම්‌බුද්‌ධා ද්‌විපදුත්‌තමා|
    block |එකකප්‌පම්‌හි තෙ බුද්‌ධා ලොකෙ අප්‌පටිපුග්‌ගලා|
  count |14|
    block |චතුන්‌නවුතිතො කප්‌පෙ එකො ආසි මහාමුනි|
    block |සිද්‌ධත්‌ථො සො ලොකවිදූ සල්‌ලකත්‌තො අනුත්‌තරො|
  count |15|
    block |ද්‌වෙනවුතෙ ඉතො කප්‌පෙ දුවෙ ආසුං විනායකා|
    block |තිස්‌සො ඵුස්‌සො ච සම්‌බුද්‌ධා අසමා අප්‌පටිපුග්‌ගලා|
  count |16|
    block |එකනවුතිතො කප්‌පෙ විපස්‌සී නාම නායකො|
    block |සොපි බුද්‌ධො කාරුණිකො සත්‌තෙ මොචෙසි බන්‌ධනා|
  count |17|
    block |එකතිංසෙ ඉතො කප්‌පෙ දුවෙ ආසුං විනායකා|
    block |සිඛී ච වෙස්‌සභූ චෙව අසමා අප්‌පටිපුග්‌ගලා|
  count |18|
    block |ඉමම්‌හි භද්‌දකෙ කප්‌පෙ තයො ආසුං විනායකා|
    block |කකුසන්‌ධො කොණාගමනො කස්‌සපො චාපි නායකො|
  count |19|
    block |අහමෙතරහි සම්‌බුද්‌ධො මෙත්‌තෙය්‍යො චාපි හෙස්‌සති|
    block |එතෙපිමෙ පඤ්‌ච බුද්‌ධා ධීරා ලොකානුකම්‌පකා|
  count |20|
    block |එතෙසං ධම්‌මරාජූනං අඤ්‌ඤෙසංනෙකකොටිනං|
    block |ආචික්‌ඛිත්‌වාන තං මග්‌ගං නිබ්‌බුතා තෙ සසාවකාති|
  stand |බුද්‌ධපකිණ්‌ණකකණ්‌ඩං නිට්‌ඨිතං|
