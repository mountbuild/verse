block |සිද්‌ධත්‌ථබුද්‌ධවංසො|
  count |1|
    block |ධම්‌මදස්‌සිස්‌ස අපරෙන සිද්‌ධත්‌ථො නාම නායකො|
    block |නිහනිත්‌වා තමං සබ්‌බං සූරියො අබ්‌භුග්‌ගතො යථා|
  count |2|
    block |සොපි පත්‌වාන සම්‌බොධිං සන්‌තාරෙන්‌තො සදෙවකං|
    block |අභිවස්‌සි ධම්‌මමෙඝෙන නිබ්‌බාපෙන්‌තො සදෙවකං|
  count |3|
    block |තස්‌සාපි අතුලතෙජස්‌ස අහෙසුං අභිසමයා තයො|
    block |කොටිසතසහස්‌සානං පඨමාභිසමයො අහු|
  count |4|
    block |පුනාපරං භීමරථෙ යදා ආහනි දුන්‌දුභිං|
    block |තදා නවුතිකොටීනං දුතියාභිසමයො අහු|
  count |5|
    block |යදා බුද්‌ධො ධම්‌මං දෙසෙසි වෙභාරෙ සො පුරුත්‌තමෙ|
    block |තදා නවුතිකොටීනං තතියාභිසමයො අහු|
  count |6|
    block |සන්‌නිපාතා තයො ආසුං තස්‌මිම්‌පි ද්‌විපදුත්‌තමෙ|
    block |ඛීණාසවානං විමලානං සන්‌තචිත්‌තාන තාදිනං|
  count |7|
    block |කොටිසතානං නවුතීනං අසීතියාපි ච කොටිනං|
    block |එතෙ ආසුං තයො ඨානා විමලානං සමාගමෙ|
  count |8|
    block |අහං තෙන සමයෙන මඞ්‌ගලො නාම තාපසො|
    block |උග්‌ගතෙජො දුප්‌පසහො අභිඤ්‌ඤාබලසමාහිතො|
  count |9|
    block |ජම්‌බුතො ඵලමානෙත්‌වා සිද්‌ධත්‌ථස්‌ස අදාසහං|
    block |පටිග්‌ගහෙත්‌වා සම්‌බුද්‌ධො ඉදං වචනමබ්‍රවි|
  count |10|
    block |පස්‌සථ ඉමං තාපසං ජටිලං උග්‌ගතාපනං|
    block |චතුන්‌නවුතිතො කප්‌පෙ අයං බුද්‌ධො භවිස්‌සති|
  count |11|
    block |පධානං පදහිත්‌වාන…පෙ … හෙස්‌සාම සම්‌මුඛා ඉමං|
  count |12|
    block |තස්‌සාපි වචනං සුත්‌වා භිය්‍යො චිත්‌තං පසාදයිං|
    block |උත්‌තරිං වතමධිට්‌ඨාසිං දසපාරමිපූරියා|
  count |13|
    block |වෙභාරං නාම නගරං උදෙනො නාම ඛත්‌තියො|
    block |සුඵස්‌සා නාම ජනිකා සිද්‌ධත්‌ථස්‌ස මහෙසිනො|
  count |14|
    block |දසවස්‌සසහස්‌සානි අගාරං අජ්‌ඣ සො වසි|
    block |කොකාසුප්‌පලකොකනදා තයො පාසාදමුත්‌තමා|
  count |15|
    block |තිසොළසසහස්‌සානි නාරියො සමලඞ්‌කතා|
    block |සොමනස්‌සා නාම සා නාරී අනුපමො නාම අත්‍රජො|
  count |16|
    block |නිමිත්‌තෙ චතුරො දිස්‌වා සිවිකායාභිනික්‌ඛමි|
    block |අනූනදසමාසානි පධානං පදහී ජිනො|
  count |17|
    block |බ්‍රහ්‌මුනා යාචිතො සන්‌තො සිද්‌ධත්‌ථො ලොකනායකො|
    block |වත්‌ති චක්‌කං මහාවීරො මිගදායෙ නරුත්‌තමො|
  count |18|
    block |සම්‌බලො ච සුමිත්‌තො ච අහෙසුං අග්‌ගසාවකා|
    block |රෙවතො නාමුපට්‌ඨාකො සිද්‌ධත්‌ථස්‌ස මහෙසිනො|
  count |19|
    block |සීවලා ච සුරාමා ච අහෙසුං අග්‌ගසාවිකා|
    block |බොධි තස්‌ස භගවතො කණිකාරොති වුච්‌චති|
  count |20|
    block |සුප්‌පියො ච සමුද්‌දො ච අහෙසුං අග්‌ගුපට්‌ඨකා|
    block |රම්‌මා චෙව සුරම්‌මා ච අහෙසුං අග්‌ගුපට්‌ඨිකා|
  count |21|
    block |සො බුද්‌ධො සට්‌ඨිරතනං අහොසි නභමුග්‌ගතො|
    block |කඤ්‌චනග්‌ඝියසඞ්‌කාසො දසසහස්‌සී විරොචති|
  count |22|
    block |සොපි බුද්‌ධො අසමසමො අතුලො අප්‌පටිපුග්‌ගලො|
    block |වස්‌සසතසහස්‌සානි ලොකෙ අට්‌ඨාසි චක්‌ඛුමා|
  count |23|
    block |විපුලං පභං දස්‌සයිත්‌වා පුප්‌ඵාපෙත්‌වාන සාවකෙ|
    block |විලාසෙත්‌වා සමාපත්‍යා නිබ්‌බුතො සො සසාවකො|
  count |24|
    block |සිද්‌ධත්‌ථො මුනිවරො බුද්‌ධො අනොමාරාමම්‌හි නිබ්‌බුතො|
    block |තත්‌ථෙවස්‌ස ථූපවරො චතුයොජනමුග්‌ගතොති|
  stand |සිද්‌ධත්‌ථස්‌ස භගවතො වංසො සොළසමො|
