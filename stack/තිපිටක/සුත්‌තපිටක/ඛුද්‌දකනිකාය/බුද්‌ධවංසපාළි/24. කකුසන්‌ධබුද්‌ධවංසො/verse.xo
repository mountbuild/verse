block |කකුසන්‌ධබුද්‌ධවංසො|
  count |1|
    block |වෙස්‌සභුස්‌ස අපරෙන සම්‌බුද්‌ධො ද්‌විපදුත්‌තමො|
    block |කකුසන්‌ධො නාම නාමෙන අප්‌පමෙය්‍යො දුරාසදො|
  count |2|
    block |උග්‌ඝාටෙත්‌වා සබ්‌බභවං චරියාය පාරමිං ගතො|
    block |සීහොව පඤ්‌ජරං භෙත්‌වා පත්‌තො සම්‌බොධිමුත්‌තමං|
  count |3|
    block |ධම්‌මචක්‌කං පවත්‌තෙන්‌තෙ කකුසන්‌ධෙ ලොකනායකෙ|
    block |චත්‌තාරීසකොටිසහස්‌සානං ධම්‌මාභිසමයො අහු|
  count |4|
    block |අන්‌තලික්‌ඛම්‌හි ආකාසෙ යමකං කත්‌වා විකුබ්‌බනං|
    block |තිංසකොටිසහස්‌සානං බොධෙසි දෙවමානුසෙ|
  count |5|
    block |නරදෙවස්‌ස යක්‌ඛස්‌ස චතුසච්‌චප්‌පකාසනෙ|
    block |ධම්‌මාභිසමයො තස්‌ස ගණනාතො අසඞ්‌ඛියො|
  count |6|
    block |කකුසන්‌ධස්‌ස භගවතො එකො ආසි සමාගමො|
    block |ඛීණාසවානං විමලානං සන්‌තචිත්‌තාන තාදිනං|
  count |7|
    block |චත්‌තාලීසසහස්‌සානං තදා ආසි සමාගමො|
    block |දන්‌තභූමිමනුප්‌පත්‌තානං ආසවාරිගණක්‌ඛයා|
  count |8|
    block |අහං තෙන සමයෙන ඛෙමො නාමාසි ඛත්‌තියො|
    block |තථාගතෙ ජිනපුත්‌තෙ දානං දත්‌වා අනප්‌පකං|
  count |9|
    block |පත්‌තඤ්‌ච චීවරං දත්‌වා අඤ්‌ජනං මධුලට්‌ඨිකං|
    block |ඉමෙතං පත්‌ථිතං සබ්‌බං පටියාදෙමි වරං වරං|
  count |10|
    block |සොපි මං බුද්‌ධො බ්‍යාකාසි කකුසන්‌ධො විනායකො|
    block |ඉමම්‌හි භද්‌දකෙ කප්‌පෙ අයං බුද්‌ධො භවිස්‌සති|
  count |11|
    block |අහු කපිලව්‌හයා රම්‌මා…පෙ … හෙස්‌සාම සම්‌මුඛා ඉමං|
  count |12|
    block |තස්‌සාපි වචනං සුත්‌වා භිය්‍යො චිත්‌තං පසාදයිං|
    block |උත්‌තරිං වතමධිට්‌ඨාසිං දසපාරමිපූරියා|
  count |13|
    block |නගරං ඛෙමාවතී නාම ඛෙමො නාමාසහං තදා|
    block |සබ්‌බඤ්‌ඤුතං ගවෙසන්‌තො පබ්‌බජිං තස්‌ස සන්‌තිකෙ|
  count |14|
    block |බ්‍රාහ්‌මණො අග්‌ගිදත්‌තො ච ආසි බුද්‌ධස්‌ස සො පිතා|
    block |විසාඛා නාම ජනිකා කකුසන්‌ධස්‌ස සත්‌ථුනො|
  count |15|
    block |වසතෙ තත්‌ථ ඛෙමෙ පුරෙ සම්‌බුද්‌ධස්‌ස මහාකුලං|
    block |නරානං පවරං සෙට්‌ඨං ජාතිමන්‌තං මහායසං|
  count |16|
    block |චතුවස්‌සසහස්‌සානි අගාරං අජ්‌ඣ සො වසි|
    block |කාම -කාමවණ්‌ණ-කාමසුද්‌ධිනාමා තයො පාසාදමුත්‌තමා|
  count |17|
    block |සමතිංසසහස්‌සානි නාරියො සමලඞ්‌කතා|
    block |රොචිනී නාම සා නාරී උත්‌තරො නාම අත්‍රජො|
  count |18|
    block |නිමිත්‌තෙ චතුරො දිස්‌වා රථයානෙන නික්‌ඛමි|
    block |අනූනඅට්‌ඨමාසානි පධානං පදහී ජිනො|
  count |19|
    block |බ්‍රහ්‌මුනා යාචිතො සන්‌තො කකුසන්‌ධො විනායකො|
    block |වත්‌ති චක්‌කං මහාවීරො මිගදායෙ නරුත්‌තමො|
  count |20|
    block |විධුරො ච සඤ්‌ජීවො ච අහෙසුං අග්‌ගසාවකා|
    block |බුද්‌ධිජො නාමුපට්‌ඨාකො කකුසන්‌ධස්‌ස සත්‌ථුනො|
  count |21|
    block |සාමා ච චම්‌පානාමා ච අහෙසුං අග්‌ගසාවිකා|
    block |බොධි තස්‌ස භගවතො සිරීසොති පවුච්‌චති|
  count |22|
    block |අච්‌චුතො ච සුමනො ච අහෙසුං අග්‌ගුපට්‌ඨකා|
    block |නන්‌දා චෙව සුනන්‌දා ච අහෙසුං අග්‌ගුපට්‌ඨිකා|
  count |23|
    block |චත්‌තාලීසරතනානි අච්‌චුග්‌ගතො මහාමුනි|
    block |කනකප්‌පභා නිච්‌ඡරති සමන්‌තා දසයොජනං|
  count |24|
    block |චත්‌තාලීසවස්‌සසහස්‌සානි ආයු තස්‌ස මහෙසිනො|
    block |තාවතා තිට්‌ඨමානො සො තාරෙසි ජනතං බහුං|
  count |25|
    block |ධම්‌මාපණං පසාරෙත්‌වා නරනාරීනං සදෙවකෙ|
    block |නදිත්‌වා සීහනාදංව නිබ්‌බුතො සො සසාවකො|
  count |26|
    block |අට්‌ඨඞ්‌ගවචනසම්‌පන්‌නො අච්‌ඡිද්‌දානි නිරන්‌තරං|
    block |සබ්‌බං තමන්‌තරහිතං නනු රිත්‌තා සබ්‌බසඞ්‌ඛාරා|
  count |27|
    block |කකුසන්‌ධො ජිනවරො ඛෙමාරාමම්‌හි නිබ්‌බුතො|
    block |තත්‌ථෙවස්‌ස ථූපවරො ගාවුතං නභමුග්‌ගතොති|
  stand |කකුසන්‌ධස්‌ස භගවතො වංසො ද්‌වාවීසතිමො|
