block |මඞ්‌ගලබුද්‌ධවංසො|
  count |1|
    block |කොණ්‌ඩඤ්‌ඤස්‌ස අපරෙන මඞ්‌ගලො නාම නායකො|
    block |තමං ලොකෙ නිහන්‌ත්‌වාන ධම්‌මොක්‌කමභිධාරයි|
  count |2|
    block |අතුලාසි පභා තස්‌ස ජිනෙහඤ්‌ඤෙහි උත්‌තරිං|
    block |චන්‌දසූරියපභං හන්‌ත්‌වා දසසහස්‌සී විරොචති|
  count |3|
    block |සොපි බුද්‌ධො පකාසෙසි චතුරො සච්‌චවරුත්‌තමෙ|
    block |තෙ තෙ සච්‌චරසං පීත්‌වා විනොදෙන්‌ති මහාතමං|
  count |4|
    block |පත්‌වාන බොධිමතුලං පඨමෙ ධම්‌මදෙසනෙ|
    block |කොටිසතසහස්‌සානං ධම්‌මාභිසමයො අහු|
  count |5|
    block |සුරින්‌දදෙවභවනෙ බුද්‌ධො ධම්‌මමදෙසයි|
    block |තදා කොටිසහස්‌සානං දුතියො සමයො අහු|
  count |6|
    block |යදා සුනන්‌දො චක්‌කවත්‌තී සම්‌බුද්‌ධං උපසඞ්‌කමි|
    block |තදා ආහනි සම්‌බුද්‌ධො ධම්‌මභෙරිං වරුත්‌තමං|
  count |7|
    block |සුනන්‌දස්‌සානුචරා ජනතා තදාසුං නවුතිකොටියො|
    block |සබ්‌බෙපි තෙ නිරවසෙසා අහෙසුං එහි භික්‌ඛුකා|
  count |8|
    block |සන්‌නිපාතා තයො ආසුං මඞ්‌ගලස්‌ස මහෙසිනො|
    block |කොටිසතසහස්‌සානං පඨමො ආසි සමාගමො|
  count |9|
    block |දුතියො කොටිසතසහස්‌සානං තතියො නවුතිකොටිනං|
    block |ඛීණාසවානං විමලානං තදා ආසි සමාගමො|
  count |10|
    block |අහං තෙන සමයෙන සුරුචී නාම බ්‍රාහ්‌මණො|
    block |අජ්‌ඣායකො මන්‌තධරො තිණ්‌ණං වෙදාන පාරගූ|
  count |11|
    block |තමහං උපසඞ්‌කම්‌ම සරණං ගන්‌ත්‌වාන සත්‌ථුනො|
    block |සම්‌බුද්‌ධප්‌පමුඛං සඞ්‌ඝං ගන්‌ධමාලෙන පූජයිං|
    block |පූජෙත්‌වා ගන්‌ධමාලෙන ගවපානෙන තප්‌පයිං|
  count |12|
    block |සොපි මං බුද්‌ධො බ්‍යාකාසි මඞ්‌ගලො ද්‌විපදුත්‌තමො|
    block |අපරිමෙය්‍යිතො කප්‌පෙ අයං බුද්‌ධො භවිස්‌සති|
  count |13|
    block |පධානං පදහිත්‌වාන…පෙ … හෙස්‌සාම සම්‌මුඛා ඉමං|
  count |14|
    block |තස්‌සාපි වචනං සුත්‌වා භිය්‍යො චිත්‌තං පසාදයිං|
    block |උත්‌තරිං වතමධිට්‌ඨාසිං දස පාරමිපූරියා|
  count |15|
    block |තදා පීතිමනුබ්‍රූහන්‌තො සම්‌බොධිවරපත්‌තියා|
    block |බුද්‌ධෙ දත්‌වාන මං ගෙහං පබ්‌බජිං තස්‌ස සන්‌තිකෙ|
  count |16|
    block |සුත්‌තන්‌තං විනයඤ්‌චාපි නවඞ්‌ගං සත්‌ථුසාසනං|
    block |සබ්‌බං පරියාපුණිත්‌වා සොභයිං ජිනසාසනං|
  count |17|
    block |තත්‌ථප්‌පමත්‌තො විහරන්‌තො බ්‍රහ්‌මං භාවෙත්‌ව භාවනං|
    block |අභිඤ්‌ඤාපාරමිං ගන්‌ත්‌වා බ්‍රහ්‌මලොකමගච්‌ඡහං|
  count |18|
    block |උත්‌තරං නාම නගරං උත්‌තරො නාම ඛත්‌තියො|
    block |උත්‌තරා නාම ජනිකා මඞ්‌ගලස්‌ස මහෙසිනො|
  count |19|
    block |නවවස්‌සසහස්‌සානි අගාරං අජ්‌ඣ සො වසි|
    block |යසවා සුචිමා සිරීමා තයො පාසාදමුත්‌තමා|
  count |20|
    block |සමතිංසසහස්‌සානි නාරියො සමලඞ්‌කතා|
    block |යසවතී නාම නාරී සීවලො නාම අත්‍රජො|
  count |21|
    block |නිමිත්‌තෙ චතුරො දිස්‌වා අස්‌සයානෙන නික්‌ඛමි|
    block |අනූනඅට්‌ඨමාසානි පධානං පදහී ජිනො|
  count |22|
    block |බ්‍රහ්‌මුනා යාචිතො සන්‌තො මඞ්‌ගලො නාම නායකො|
    block |වත්‌ති චක්‌කං මහාවීරො වනෙ සිරීවරුත්‌තමෙ|
  count |23|
    block |සුදෙවො ධම්‌මසෙනො ච අහෙසුං අග්‌ගසාවකා|
    block |පාලිතො නාමුපට්‌ඨාකො මඞ්‌ගලස්‌ස මහෙසිනො|
  count |24|
    block |සීවලා ච අසොකා ච අහෙසුං අග්‌ගසාවිකා|
    block |බොධි තස්‌ස භගවතො නාගරුක්‌ඛොති වුච්‌චති|
  count |25|
    block |නන්‌දො චෙව විසාඛො ච අහෙසුං අග්‌ගුපට්‌ඨකා|
    block |අනුලා චෙව සුතනා ච අහෙසුං අග්‌ගුපට්‌ඨිකා|
  count |26|
    block |අට්‌ඨාසීති රතනානි අච්‌චුග්‌ගතො මහාමුනි|
    block |තතො නිද්‌ධාවතී රංසී අනෙකසතසහස්‌සියො|
  count |27|
    block |නවුතිවස්‌සසහස්‌සානි ආයු විජ්‌ජති තාවදෙ|
    block |තාවතා තිට්‌ඨමානො සො තාරෙසි ජනතං බහුං|
  count |28|
    block |යථාපි සාගරෙ ඌමී න සක්‌කා තා ගණෙතුයෙ|
    block |තථෙව සාවකා තස්‌ස න සක්‌කා තෙ ගණෙතුයෙ|
  count |29|
    block |යාව අට්‌ඨාසි සම්‌බුද්‌ධො මඞ්‌ගලො ලොකනායකො|
    block |න තස්‌ස සාසනෙ අත්‌ථි සකිලෙසමරණං තදා|
  count |30|
    block |ධම්‌මොක්‌කං ධාරයිත්‌වාන සන්‌තාරෙත්‌වා මහාජනං|
    block |ජලිත්‌වා ධූමකෙතූව නිබ්‌බුතො සො මහායසො|
  count |31|
    block |සඞ්‌ඛාරානං සභාවත්‌ථං දස්‌සයිත්‌වා සදෙවකෙ|
    block |ජලිත්‌වා අග්‌ගික්‌ඛන්‌ධොව සූරියො අත්‌ථඞ්‌ගතො යථා|
  count |32|
    block |උය්‍යානෙ වස්‌සරෙ නාම බුද්‌ධො නිබ්‌බායි මඞ්‌ගලො|
    block |තත්‌ථෙවස්‌ස ජිනථූපො තිංසයොජනමුග්‌ගතොති|
  stand |මඞ්‌ගලස්‌ස භගවතො වංසො තතියො|
