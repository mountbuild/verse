block |පියදස්‌සීබුද්‌ධවංසො|
  count |1|
    block |සුජාතස්‌ස අපරෙන සයම්‌භූ ලොකනායකො|
    block |දුරාසදො අසමසමො පියදස්‌සී මහායසො|
  count |2|
    block |සොපි බුද්‌ධො අමිතයසො ආදිච්‌චොව විරොචති|
    block |සබ්‌බං තමං නිහන්‌ත්‌වාන ධම්‌මචක්‌කං පවත්‌තයි|
  count |3|
    block |තස්‌සාපි අතුලතෙජස්‌ස අහෙසුං අභිසමයා තයො|
    block |කොටිසතසහස්‌සානං පඨමාභිසමයො අහු|
  count |4|
    block |සුදස්‌සනො දෙවරාජා මිච්‌ඡාදිට්‌ඨිමරොචයි|
    block |තස්‌ස දිට්‌ඨිං විනොදෙන්‌තො සත්‌ථා ධම්‌මමදෙසයි|
  count |5|
    block |ජනසන්‌නිපාතො අතුලො මහාසන්‌නිපතී තදා|
    block |නවුතිකොටිසහස්‌සානං දුතියාභිසමයො අහු|
  count |6|
    block |යදා දොණමුඛං හත්‌ථිං විනෙසි නරසාරථි|
    block |අසීතිකොටිසහස්‌සානං තතියාභිසමයො අහු|
  count |7|
    block |සන්‌නිපාතා තයො ආසුං තස්‌සාපි පියදස්‌සිනො|
    block |කොටිසතසහස්‌සානං පඨමො ආසි සමාගමො|
  count |8|
    block |තතො පරං නවුතිකොටී සමිංසු එකතො මුනී|
    block |තතියෙ සන්‌නිපාතම්‌හි අසීතිකොටියො අහූ|
  count |9|
    block |අහං තෙන සමයෙන කස්‌සපො නාම බ්‍රාහ්‌මණො|
    block |අජ්‌ඣායකො මන්‌තධරො තිණ්‌ණං වෙදාන පාරගූ|
  count |10|
    block |තස්‌ස ධම්‌මං සුණිත්‌වාන පසාදං ජනයිං අහං|
    block |කොටිසතසහස්‌සෙහි සඞ්‌ඝාරාමං අමාපයිං|
  count |11|
    block |තස්‌ස දත්‌වාන ආරාමං හට්‌ඨො සංවිග්‌ගමානසො|
    block |සරණෙ පඤ්‌ච සීලෙ ච දළ්‌හං කත්‌වා සමාදියිං|
  count |12|
    block |සොපි මං බුද්‌ධො බ්‍යාකාසි සඞ්‌ඝමජ්‌ඣෙ නිසීදිය|
    block |අට්‌ඨාරසෙ කප්‌පසතෙ අයං බුද්‌ධො භවිස්‌සති|
  count |13|
    block |පධානං පදහිත්‌වාන…පෙ … හෙස්‌සාම සම්‌මුඛා ඉමං|
  count |14|
    block |තස්‌සාපි වචනං සුත්‌වා භිය්‍යො චිත්‌තං පසාදයිං|
    block |උත්‌තරිං වතමධිට්‌ඨාසිං දසපාරමිපූරියා|
  count |15|
    block |සුධඤ්‌ඤං නාම නගරං සුදත්‌තො නාම ඛත්‌තියො|
    block |චන්‌දා නාමාසි ජනිකා පියදස්‌සිස්‌ස සත්‌ථුනො|
  count |16|
    block |නවවස්‌සසහස්‌සානි අගාරං අජ්‌ඣ සො වසි|
    block |සුනිම්‌මලවිමලගිරිගුහා තයො පාසාදමුත්‌තමා|
  count |17|
    block |තෙත්‌තිංසසහස්‌සානි ච නාරියො සමලඞ්‌කතා|
    block |විමලා නාම නාරී ච කඤ්‌චනාවෙළො නාම අත්‍රජො|
  count |18|
    block |නිමිත්‌තෙ චතුරො දිස්‌වා රථයානෙන නික්‌ඛමි|
    block |ඡමාසං පධානචාරං අචරී පුරිසුත්‌තමො|
  count |19|
    block |බ්‍රහ්‌මුනා යාචිතො සන්‌තො පියදස්‌සී මහාමුනි|
    block |වත්‌ති චක්‌කං මහාවීරො උසභුය්‍යානෙ මනොරමෙ|
  count |20|
    block |පාලිතො සබ්‌බදස්‌සී ච අහෙසුං අග්‌ගසාවකා|
    block |සොභිතො නාමුපට්‌ඨාකො පියදස්‌සිස්‌ස සත්‌ථුනො|
  count |21|
    block |සුජාතා ධම්‌මදින්‌නා ච අහෙසුං අග්‌ගසාවිකා|
    block |බොධි තස්‌ස භගවතො කකුධොති පවුච්‌චති|
  count |22|
    block |සන්‌ධකො ධම්‌මකො චෙව අහෙසුං අග්‌ගුපට්‌ඨකා|
    block |විසාඛා ධම්‌මදින්‌නා ච අහෙසුං අග්‌ගුපට්‌ඨිකා|
  count |23|
    block |සොපි බුද්‌ධො අමිතයසො ද්‌වත්‌තිංසවරලක්‌ඛණො|
    block |අසීතිහත්‌ථමුබ්‌බෙධො සාලරාජාව දිස්‌සති|
  count |24|
    block |අග්‌ගිචන්‌දසූරියානං නත්‌ථි තාදිසිකා පභා|
    block |යථා අහු පභා තස්‌ස අසමස්‌ස මහෙසිනො|
  count |25|
    block |තස්‌සාපි දෙවදෙවස්‌ස ආයු තාවතකං අහු|
    block |නවුතිවස්‌සසහස්‌සානි ලොකෙ අට්‌ඨාසි චක්‌ඛුමා|
  count |26|
    block |සොපි බුද්‌ධො අසමසමො යුගානිපි තානි අතුලියානි|
    block |සබ්‌බං තමන්‌තරහිතං නනු රිත්‌තා සබ්‌බසඞ්‌ඛාරා|
  count |27|
    block |පියදස්‌සී මුනිවරො අස්‌සත්‌ථාරාමම්‌හි නිබ්‌බුතො|
    block |තත්‌ථෙවස්‌ස ජිනථූපො තීණියොජනමුග්‌ගතොති|
  stand |පියදස්‌සිස්‌ස භගවතො වංසො තෙරසමො|
