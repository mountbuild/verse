block |විපස්‌සීබුද්‌ධවංසො|
  count |1|
    block |ඵුස්‌සස්‌ස ච අපරෙන සම්‌බුද්‌ධො ද්‌විපදුත්‌තමො|
    block |විපස්‌සී නාම නාමෙන ලොකෙ උප්‌පජ්‌ජි චක්‌ඛුමා|
  count |2|
    block |අවිජ්‌ජං සබ්‌බං පදාලෙත්‌වා පත්‌තො සම්‌බොධිමුත්‌තමං|
    block |ධම්‌මචක්‌කං පවත්‌තෙතුං පක්‌කාමි බන්‌ධුමතීපුරං|
  count |3|
    block |ධම්‌මචක්‌කං පවත්‌තෙත්‌වා උභො බොධෙසි නායකො|
    block |ගණනාය න වත්‌තබ්‌බො පඨමාභිසමයො අහු|
  count |4|
    block |පුනාපරං අමිතයසො තත්‌ථ සච්‌චං පකාසයි|
    block |චතුරාසීතිසහස්‌සානං දුතියාභිසමයො අහු|
  count |5|
    block |චතුරාසීතිසහස්‌සානි සම්‌බුද්‌ධං අනුපබ්‌බජුං|
    block |තෙසමාරාමපත්‌තානං ධම්‌මං දෙසෙසි චක්‌ඛුමා|
  count |6|
    block |සබ්‌බාකාරෙන භාසතො සුත්‌වා උපනිසාදිනො|
    block |තෙපි ධම්‌මවරං ගන්‌ත්‌වා තතියාභිසමයො අහු|
  count |7|
    block |සන්‌නිපාතා තයො ආසුං විපස්‌සිස්‌ස මහෙසිනො|
    block |ඛීණාසවානං විමලානං සන්‌තචිත්‌තාන තාදිනං|
  count |8|
    block |අට්‌ඨසට්‌ඨිසතසහස්‌සානං පඨමො ආසි සමාගමො|
    block |භික්‌ඛුසතසහස්‌සානං දුතියො ආසි සමාගමො|
  count |9|
    block |අසීතිභික්‌ඛුසහස්‌සානං තතියො ආසි සමාගමො|
    block |තත්‌ථ භික්‌ඛුගණමජ්‌ඣෙ සම්‌බුද්‌ධො අතිරොචති|
  count |10|
    block |අහං තෙන සමයෙන නාගරාජා මහිද්‌ධිකො|
    block |අතුලො නාම නාමෙන පුඤ්‌ඤවන්‌තො ජුතින්‌ධරො|
  count |11|
    block |නෙකානං නාගකොටීනං පරිවාරෙත්‌වානහං තදා|
    block |වජ්‌ජන්‌තො දිබ්‌බතුරියෙහි ලොකජෙට්‌ඨං උපාගමිං|
  count |12|
    block |උපසඞ්‌කමිත්‌වා සම්‌බුද්‌ධං විපස්‌සිං ලොකනායකං|
    block |මණිමුත්‌තරතනඛචිතං සබ්‌බාභරණවිභූසිතං|
    block |නිමන්‌තෙත්‌වා ධම්‌මරාජස්‌ස සුවණ්‌ණපීඨමදාසහං|
  count |13|
    block |සොපි මං බුද්‌ධො බ්‍යාකාසි සඞ්‌ඝමජ්‌ඣෙ නිසීදිය|
    block |එකනවුතිතො කප්‌පෙ අයං බුද්‌ධො භවිස්‌සති|
  count |14|
    block |අහු කපිලව්‌හයා රම්‌මා නික්‌ඛමිත්‌වා තථාගතො|
    block |පධානං පදහිත්‌වාන කත්‌වා දුක්‌කරකාරිකං|
  count |15|
    block |අජපාලරුක්‌ඛමූලස්‌මිං නිසීදිත්‌වා තථාගතො|
    block |තත්‌ථ පායාසං පග්‌ගය්‌හ නෙරඤ්‌ජරමුපෙහිති|
  count |16|
    block |නෙරඤ්‌ජරාය තීරම්‌හි පායාසං අද සො ජිනො|
    block |පටියත්‌තවරමග්‌ගෙන බොධිමූලමුපෙහිති|
  count |17|
    block |තතො පදක්‌ඛිණං කත්‌වා බොධිමණ්‌ඩං අනුත්‌තරො|
    block |අස්‌සත්‌ථමූලෙ සම්‌බොධිං බුජ්‌ඣිස්‌සති මහායසො|
  count |18|
    block |ඉමස්‌ස ජනිකා මාතා මායා නාම භවිස්‌සති|
    block |පිතා සුද්‌ධොදනො නාම අයං හෙස්‌සති ගොතමො|
  count |19|
    block |අනාසවා වීතරාගා සන්‌තචිත්‌තා සමාහිතා|
    block |කොලිතො උපතිස්‌සො ච අග්‌ගා හෙස්‌සන්‌ති සාවකා|
    block |ආනන්‌දො නාමුපට්‌ඨාකො උපට්‌ඨිස්‌සතිමං ජිනං|
  count |20|
    block |ඛෙමා උප්‌පලවණ්‌ණා ච අග්‌ගා හෙස්‌සන්‌ති සාවිකා|
    block |අනාසවා වීතරාගා සන්‌තචිත්‌තා සමාහිතා|
    block |බොධි තස්‌ස භගවතො අස්‌සත්‌ථොති පවුච්‌චති|
  count |21|
    block |චිත්‌තො ච හත්‌ථාළවකො අග්‌ගා හෙස්‌සන්‌තුපට්‌ඨකා|
    block |නන්‌දමාතා ච උත්‌තරා අග්‌ගා හෙස්‌සන්‌තුපට්‌ඨිකා|
    block |ආයු වස්‌සසතං තස්‌ස ගොතමස්‌ස යසස්‌සිනො|
  count |22|
    block |ඉදං සුත්‌වාන වචනං…පෙ … හෙස්‌සාම සම්‌මුඛා ඉමං|
  count |23|
    block |තස්‌සාහං වචනං සුත්‌වා භිය්‍යො චිත්‌තං පසාදයිං|
    block |උත්‌තරිං වතමධිට්‌ඨාසිං දසපාරමිපූරියා|
  count |24|
    block |නගරං බන්‌ධුමතී නාම බන්‌ධුමා නාම ඛත්‌තියො|
    block |මාතා බන්‌ධුමතී නාම විපස්‌සිස්‌ස මහෙසිනො|
  count |25|
    block |අට්‌ඨවස්‌සසහස්‌සානි අගාරං අජ්‌ඣ සො වසි|
    block |නන්‌දො සුනන්‌දො සිරිමා තයො පාසාදමුත්‌තමා|
  count |26|
    block |තිචත්‌තාරීසසහස්‌සානි නාරියො සමලඞ්‌කතා|
    block |සුදස්‌සනා නාම සා නාරී සමවත්‌තක්‌ඛන්‌ධො නාම අත්‍රජො|
  count |27|
    block |නිමිත්‌තෙ චතුරො දිස්‌වා රථයානෙන නික්‌ඛමි|
    block |අනූනඅට්‌ඨමාසානි පධානං පදහී ජිනො|
  count |28|
    block |බ්‍රහ්‌මුනා යාචිතො සන්‌තො විපස්‌සී ලොකනායකො|
    block |වත්‌ති චක්‌කං මහාවීරො මිගදායෙ නරුත්‌තමො|
  count |29|
    block |ඛණ්‌ඩො ච තිස්‌සනාමො ච අහෙසුං අග්‌ගසාවකා|
    block |අසොකො නාමුපට්‌ඨාකො විපස්‌සිස්‌ස මහෙසිනො|
  count |30|
    block |චන්‌දා ච චන්‌දමිත්‌තා ච අහෙසුං අග්‌ගසාවිකා|
    block |බොධි තස්‌ස භගවතො පාටලීති පවුච්‌චති|
  count |31|
    block |පුනබ්‌බසුමිත්‌තො නාගො ච අහෙසුං අග්‌ගුපට්‌ඨකා|
    block |සිරිමා උත්‌තරා චෙව අහෙසුං අග්‌ගුපට්‌ඨිකා|
  count |32|
    block |අසීතිහත්‌ථමුබ්‌බෙධො විපස්‌සී ලොකනායකො|
    block |පභා නිද්‌ධාවති තස්‌ස සමන්‌තා සත්‌තයොජනෙ|
  count |33|
    block |අසීතිවස්‌සසහස්‌සානි ආයු බුද්‌ධස්‌ස තාවදෙ|
    block |තාවතා තිට්‌ඨමානො සො තාරෙසි ජනතං බහුං|
  count |34|
    block |බහුදෙවමනුස්‌සානං බන්‌ධනා පරිමොචයි|
    block |මග්‌ගාමග්‌ගඤ්‌ච ආචික්‌ඛි අවසෙසපුථුජ්‌ජනෙ|
  count |35|
    block |ආලොකං දස්‌සයිත්‌වාන දෙසෙත්‌වා අමතං පදං|
    block |ජලිත්‌වා අග්‌ගික්‌ඛන්‌ධොව නිබ්‌බුතො සො සසාවකො|
  count |36|
    block |ඉද්‌ධිවරං පුඤ්‌ඤවරං ලක්‌ඛණඤ්‌ච කුසුමිතං|
    block |සබ්‌බං තමන්‌තරහිතං නනු රිත්‌තා සබ්‌බසඞ්‌ඛාරා|
  count |37|
    block |විපස්‌සී ජිනවරො බුද්‌ධො සුමිත්‌තාරාමම්‌හි නිබ්‌බුතො|
    block |තත්‌ථෙවස්‌ස ථූපවරො සත්‌තයොජනමුස්‌සිතොති|
  stand |විපස්‌සිස්‌ස භගවතො වංසො එකූනවීසතිමො|
