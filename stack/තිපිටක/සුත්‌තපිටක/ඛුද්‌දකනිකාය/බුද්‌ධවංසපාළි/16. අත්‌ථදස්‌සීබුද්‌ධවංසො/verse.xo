block |අත්‌ථදස්‌සීබුද්‌ධවංසො|
  count |1|
    block |තත්‌ථෙව මණ්‌ඩකප්‌පම්‌හි අත්‌ථදස්‌සී මහායසො|
    block |මහාතමං නිහන්‌ත්‌වාන පත්‌තො සම්‌බොධිමුත්‌තමං|
  count |2|
    block |බ්‍රහ්‌මුනා යාචිතො සන්‌තො ධම්‌මචක්‌කං පවත්‌තයි|
    block |අමතෙන තප්‌පයී ලොකං දසසහස්‌සිසදෙවකං|
  count |3|
    block |තස්‌සාපි ලොකනාථස්‌ස අහෙසුං අභිසමයා තයො|
    block |කොටිසතසහස්‌සානං පඨමාභිසමයො අහු|
  count |4|
    block |යදා බුද්‌ධො අත්‌ථදස්‌සී චරතෙ දෙවචාරිකං|
    block |කොටිසතසහස්‌සානං දුතියාභිසමයො අහු|
  count |5|
    block |පුනාපරං යදා බුද්‌ධො දෙසෙසි පිතුසන්‌තිකෙ|
    block |කොටිසතසහස්‌සානං තතියාභිසමයො අහු|
  count |6|
    block |සන්‌නිපාතා තයො ආසුං තස්‌සාපි ච මහෙසිනො|
    block |ඛීණාසවානං විමලානං සන්‌තචිත්‌තාන තාදිනං|
  count |7|
    block |අට්‌ඨනවුතිසහස්‌සානං පඨමො ආසි සමාගමො|
    block |අට්‌ඨාසීතිසහස්‌සානං දුතියො ආසි සමාගමො|
  count |8|
    block |අට්‌ඨසත්‌තතිසතසහස්‌සානං තතියො ආසි සමාගමො|
    block |අනුපාදා විමුත්‌තානං විමලානං මහෙසිනං|
  count |9|
    block |අහං තෙන සමයෙන ජටිලො උග්‌ගතාපනො|
    block |සුසීමො නාම නාමෙන මහියා සෙට්‌ඨසම්‌මතො|
  count |10|
    block |දිබ්‌බං මන්‌දාරවං පුප්‌ඵං පදුමං පාරිඡත්‌තකං|
    block |දෙවලොකාහරිත්‌වාන සම්‌බුද්‌ධමභිපූජයිං|
  count |11|
    block |සොපි මං බුද්‌ධො බ්‍යාකාසි අත්‌ථදස්‌සී මහාමුනි|
    block |අට්‌ඨාරසෙ කප්‌පසතෙ අයං බුද්‌ධො භවිස්‌සති|
  count |12|
    block |පධානං පදහිත්‌වාන…පෙ … හෙස්‌සාම සම්‌මුඛා ඉමං|
  count |13|
    block |තස්‌සාපි වචනං සුත්‌වා හට්‌ඨො සංවිග්‌ගමානසො|
    block |උත්‌තරිං වතමධිට්‌ඨාසිං දසපාරමිපූරියා|
  count |14|
    block |සොභණං නාම නගරං සාගරො නාම ඛත්‌තියො|
    block |සුදස්‌සනා නාම ජනිකා අත්‌ථදස්‌සිස්‌ස සත්‌ථුනො|
  count |15|
    block |දසවස්‌සසහස්‌සානි අගාරං අජ්‌ඣ සො වසි|
    block |අමරගිරි සුගිරි වාහනා තයො පාසාදමුත්‌තමා|
  count |16|
    block |තෙත්‌තිංසඤ්‌ච සහස්‌සානි නාරියො සමලඞ්‌කතා|
    block |විසාඛා නාම නාරී ච සෙලො නාමාසි අත්‍රජො|
  count |17|
    block |නිමිත්‌තෙ චතුරො දිස්‌වා අස්‌සයානෙන නික්‌ඛමි|
    block |අනූනඅට්‌ඨමාසානි පධානං පදහී ජිනො|
  count |18|
    block |බ්‍රහ්‌මුනා යාචිතො සන්‌තො අත්‌ථදස්‌සී මහායසො|
    block |වත්‌ති චක්‌කං මහාවීරො අනොමුය්‍යානෙ නරාසභො|
  count |19|
    block |සන්‌තො ච උපසන්‌තො ච අහෙසුං අග්‌ගසාවකා|
    block |අභයො නාමුපට්‌ඨාකො අත්‌ථදස්‌සිස්‌ස සත්‌ථුනො|
  count |20|
    block |ධම්‌මා චෙව සුධම්‌මා ච අහෙසුං අග්‌ගසාවිකා|
    block |බොධි තස්‌ස භගවතො චම්‌පකොති පවුච්‌චති|
  count |21|
    block |නකුලො ච නිසභො ච අහෙසුං අග්‌ගුපට්‌ඨකා|
    block |මකිලා ච සුනන්‌දා ච අහෙසුං අග්‌ගුපට්‌ඨිකා|
  count |22|
    block |සොපි බුද්‌ධො අසමසමො අසීතිහත්‌ථමුග්‌ගතො|
    block |සොභතෙ සාලරාජාව උළුරාජාව පූරිතො|
  count |23|
    block |තස්‌ස පාකතිකා රංසී අනෙකසතකොටියො|
    block |උද්‌ධං අධො දස දිසා ඵරන්‌ති යොජනං සදා|
  count |24|
    block |සොපි බුද්‌ධො නරාසභො සබ්‌බසත්‌තුත්‌තමො මුනි|
    block |වස්‌සසතසහස්‌සානි ලොකෙ අට්‌ඨාසි චක්‌ඛුමා|
  count |25|
    block |අතුලං දස්‌සෙත්‌වා ඔභාසං විරොචෙත්‌වා සදෙවකෙ|
    block |සොපි අනිච්‌චතං පත්‌තො යථග්‌ගුපාදානසඞ්‌ඛයා|
  count |26|
    block |අත්‌ථදස්‌සී ජිනවරො අනොමාරාමම්‌හි නිබ්‌බුතො|
    block |ධාතුවිත්‌ථාරිකං ආසි තෙසු තෙසු පදෙසතොති|
  stand |අත්‌ථදස්‌සිස්‌ස භගවතො වංසො චුද්‌දසමො|
