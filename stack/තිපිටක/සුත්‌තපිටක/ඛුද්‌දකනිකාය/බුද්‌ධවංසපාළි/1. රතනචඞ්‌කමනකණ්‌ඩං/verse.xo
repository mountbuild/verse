block |රතනචඞ්‌කමනකණ්‌ඩං|
  stand |නමො තස්‌ස භගවතො අරහතො සම්‌මාසම්‌බුද්‌ධස්‌සඛුද්‌දකනිකායෙ|
  count |1|
    block |බ්‍රහ්‌මා ච ලොකාධිපතී සහම්‌පතී කතඤ්‌ජලී අනධිවරං අයාචථ|
    block |සන්‌තීධ සත්‌තාප්‌පරජක්‌ඛජාතිකා දෙසෙහි ධම්‌මං අනුකම්‌පිමං පජං|
  count |2|
    block |සම්‌පන්‌නවිජ්‌ජාචරණස්‌ස තාදිනො ජුතින්‌ධරස්‌සන්‌තිමදෙහධාරිනො|
    block |තථාගතස්‌සප්‌පටිපුග්‌ගලස්‌ස උප්‌පජ්‌ජි කාරුඤ්‌ඤතා සබ්‌බසත්‌තෙ|
  count |3|
    block |න හෙතෙ ජානන්‌ති සදෙවමානුසා බුද්‌ධො අයං කීදිසකො නරුත්‌තමො|
    block |ඉද්‌ධිබලං පඤ්‌ඤාබලඤ්‌ච කීදිසං බුද්‌ධබලං ලොකහිතස්‌ස කීදිසං|
  count |4|
    block |න හෙතෙ ජානන්‌ති සදෙවමානුසා බුද්‌ධො අයං එදිසකො නරුත්‌තමො|
    block |ඉද්‌ධිබලං පඤ්‌ඤාබලඤ්‌ච එදිසං බුද්‌ධබලං ලොකහිතස්‌ස එදිසං|
  count |5|
    block |හන්‌දාහං දස්‌සයිස්‌සාමි බුද්‌ධබලමනුත්‌තරං|
    block |චඞ්‌කමං මාපයිස්‌සාමි නභෙ රතනමණ්‌ඩිතං|
  count |6|
    block |භුම්‌මා මහාරාජිකා තාවතිංසා යාමා ච දෙවා තුසිතා ච නිම්‌මිතා|
    block |පරනිම්‌මිතා යෙපි ච බ්‍රහ්‌මකායිකා ආනන්‌දිතා විපුලමකංසු ඝොසං|
  count |7|
    block |ඔභාසිතා ච පථවී සදෙවකා පුථූ ච ලොකන්‌තරිකා අසංවුතා|
    block |තමො ච තිබ්‌බො විහතො තදා අහු දිස්‌වාන අච්‌ඡෙරකං පාටිහීරං|
  count |8|
    block |සදෙවගන්‌ධබ්‌බමනුස්‌සරක්‌ඛසෙ ආභා උළාරා විපුලා අජායථ|
    block |ඉමස්‌මිං ලොකෙ පරස්‌මිඤ්‌චොභයස්‌මිං අධො ච උද්‌ධං තිරියඤ්‌ච විත්‌ථතං|
  count |9|
    block |සත්‌තුත්‌තමො අනධිවරො විනායකො සත්‌ථා අහූ දෙවමනුස්‌සපූජිතො|
    block |මහානුභාවො සතපුඤ්‌ඤලක්‌ඛණො දස්‌සෙසි අච්‌ඡෙරකං පාටිහීරං|
  count |10|
    block |සො යාචිතො දෙවවරෙන චක්‌ඛුමා අත්‌ථං සමෙක්‌ඛිත්‌වා තදා නරුත්‌තමො|
    block |චඞ්‌කමං මාපයි ලොකනායකො සුනිට්‌ඨිතං සබ්‌බරතනනිම්‌මිතං|
  count |11|
    block |ඉද්‌ධී ච ආදෙසනානුසාසනී තිපාටිහීරෙ භගවා වසී අහු|
    block |චඞ්‌කමං මාපයි ලොකනායකො සුනිට්‌ඨිතං සබ්‌බරතනනිම්‌මිතං|
  count |12|
    block |දසසහස්‌සීලොකධාතුයා සිනෙරුපබ්‌බතුත්‌තමෙ|
    block |ථම්‌භෙව දස්‌සෙසි පටිපාටියා චඞ්‌කමෙ රතනාමයෙ|
  count |13|
    block |දසසහස්‌සී අතික්‌කම්‌ම චඞ්‌කමං මාපයී ජිනො|
    block |සබ්‌බසොණ්‌ණමයා පස්‌සෙ චඞ්‌කමෙ රතනාමයෙ|
  count |14|
    block |තුලාසඞ්‌ඝාටානුවග්‌ගා සොවණ්‌ණඵලකත්‌ථතා|
    block |වෙදිකා සබ්‌බසොවණ්‌ණා දුභතො පස්‌සෙසු නිම්‌මිතා|
  count |15|
    block |මණිමුත්‌තාවාලුකාකිණ්‌ණා නිම්‌මිතො රතනාමයො|
    block |ඔභාසෙති දිසා සබ්‌බා සතරංසීව උග්‌ගතො|
  count |16|
    block |තස්‌මිං චඞ්‌කමනෙ ධීරො ද්‌වත්‌තිංසවරලක්‌ඛණො|
    block |විරොචමානො සම්‌බුද්‌ධො චඞ්‌කමෙ චඞ්‌කමී ජිනො|
  count |17|
    block |දිබ්‌බං මන්‌දාරවං පුප්‌ඵං පදුමං පාරිඡත්‌තකං|
    block |චඞ්‌කමනෙ ඔකිරන්‌ති සබ්‌බෙ දෙවා සමාගතා|
  count |18|
    block |පස්‌සන්‌ති තං දෙවසඞ්‌ඝා දසසහස්‌සී පමොදිතා|
    block |නමස්‌සමානා නිපතන්‌ති තුට්‌ඨහට්‌ඨා පමොදිතා|
  count |19|
    block |තාවතිංසා ච යාමා ච තුසිතා චාපි දෙවතා|
    block |නිම්‌මානරතිනො දෙවා යෙ දෙවා වසවත්‌තිනො|
    block |උදග්‌ගචිත්‌තා සුමනා පස්‌සන්‌ති ලොකනායකං|
  count |20|
    block |සදෙවගන්‌ධබ්‌බමනුස්‌සරක්‌ඛසා නාගා සුපණ්‌ණා අථ වාපි කින්‌නරා|
    block |පස්‌සන්‌ති තං ලොකහිතානුකම්‌පකං නභෙව අච්‌චුග්‌ගතචන්‌දමණ්‌ඩලං|
  count |21|
    block |ආභස්‌සරා සුභකිණ්‌හා වෙහප්‌ඵලා අකනිට්‌ඨා ච දෙවතා|
    block |සුසුද්‌ධසුක්‌කවත්‌ථවසනා තිට්‌ඨන්‌ති පඤ්‌ජලීකතා|
  count |22|
    block |මුඤ්‌චන්‌ති පුප්‌ඵං පන පඤ්‌චවණ්‌ණිකං මන්‌දාරවං චන්‌දනචුණ්‌ණමිස්‌සිතං|
    block |භමෙන්‌ති චෙලානි ච අම්‌බරෙ තදා අහො ජිනො ලොකහිතානුකම්‌පකො|
  count |23|
    block |තුවං සත්‌ථා ච කෙතූ ච ධජො යූපො ච පාණිනං|
    block |පරායනො පතිට්‌ඨා ච දීපො ච ද්‌විපදුත්‌තමො|
  count |24|
    block |දසසහස්‌සීලොකධාතුයා දෙවතායො මහිද්‌ධිකා|
    block |පරිවාරෙත්‌වා නමස්‌සන්‌ති තුට්‌ඨහට්‌ඨා පමොදිතා|
  count |25|
    block |දෙවතා දෙවකඤ්‌ඤා ච පසන්‌නා තුට්‌ඨමානසා|
    block |පඤ්‌චවණ්‌ණිකපුප්‌ඵෙහි පූජයන්‌ති නරාසභං|
  count |26|
    block |පස්‌සන්‌ති තං දෙවසඞ්‌ඝා පසන්‌නා තුට්‌ඨමානසා|
    block |පඤ්‌චවණ්‌ණිකපුප්‌ඵෙහි පූජයන්‌ති නරාසභං|
  count |27|
    block |අහො අච්‌ඡරියං ලොකෙ අබ්‌භුතං ලොමහංසනං|
    block |න මෙදිසං භූතපුබ්‌බං අච්‌ඡෙරං ලොමහංසනං|
  count |28|
    block |සකසකම්‌හි භවනෙ නිසීදිත්‌වාන දෙවතා|
    block |හසන්‌ති තා මහාහසිතං දිස්‌වානච්‌ඡෙරකං නභෙ|
  count |29|
    block |ආකාසට්‌ඨා ච භූමට්‌ඨා තිණපන්‌ථනිවාසිනො|
    block |කතඤ්‌ජලී නමස්‌සන්‌ති තුට්‌ඨහට්‌ඨා පමොදිතා|
  count |30|
    block |යෙපි දීඝායුකා නාගා පුඤ්‌ඤවන්‌තො මහිද්‌ධිකා|
    block |පමොදිතා නමස්‌සන්‌ති පූජයන්‌ති නරුත්‌තමං|
  count |31|
    block |සඞ්‌ගීතියො පවත්‌තෙන්‌ති අම්‌බරෙ අනිලඤ්‌ජසෙ|
    block |චම්‌මනද්‌ධානි වාදෙන්‌ති දිස්‌වානච්‌ඡෙරකං නභෙ|
  count |32|
    block |සඞ්‌ඛා ච පණවා චෙව අථොපි ඩිණ්‌ඩිමා බහූ|
    block |අන්‌තලික්‌ඛස්‌මිං වජ්‌ජන්‌ති දිස්‌වානච්‌ඡෙරකං නභෙ|
  count |33|
    block |අබ්‌භුතො වත නො අජ්‌ජ උප්‌පජ්‌ජි ලොමහංසනො|
    block |ධුවමත්‌ථසිද්‌ධිං ලභාම ඛණො නො පටිපාදිතො|
  count |34|
    block |බුද්‌ධොති තෙසං සුත්‌වාන පීති උප්‌පජ්‌ජි තාවදෙ|
    block |බුද්‌ධො බුද්‌ධොති කථයන්‌තා තිට්‌ඨන්‌ති පඤ්‌ජලීකතා|
  count |35|
    block |හිඞ්‌කාරා සාධුකාරා ච උක්‌කුට්‌ඨි සම්‌පහංසනං|
    block |පජා ච විවිධා ගගනෙ වත්‌තෙන්‌ති පඤ්‌ජලීකතා|
  count |36|
    block |ගායන්‌ති සෙළෙන්‌ති ච වාදයන්‌ති ච භුජානි පොථෙන්‌ති ච නච්‌චයන්‌ති ච|
    block |මුඤ්‌චන්‌ති පුප්‌ඵං පන පඤ්‌චවණ්‌ණිකං මන්‌දාරවං චන්‌දනචුණ්‌ණමිස්‌සිතං|
  count |37|
    block |යථා තුය්‌හං මහාවීර පාදෙසු චක්‌කලක්‌ඛණං|
    block |ධජවජිරපටාකා වඩ්‌ඪමානඞ්‌කුසාචිතං|
  count |38|
    block |රූපෙ සීලෙ සමාධිම්‌හි පඤ්‌ඤාය ච අසාදිසො|
    block |විමුත්‌තියා අසමසමො ධම්‌මචක්‌කප්‌පවත්‌තනෙ|
  count |39|
    block |දසනාගබලං කායෙ තුය්‌හං පාකතිකං බලං|
    block |ඉද්‌ධිබලෙන අසමො ධම්‌මචක්‌කප්‌පවත්‌තනෙ|
  count |40|
    block |එවං සබ්‌බගුණූපෙතං සබ්‌බඞ්‌ගසමුපාගතං|
    block |මහාමුනිං කාරුණිකං ලොකනාථං නමස්‌සථ|
  count |41|
    block |අභිවාදනං ථොමනඤ්‌ච වන්‌දනඤ්‌ච පසංසනං|
    block |නමස්‌සනඤ්‌ච පූජඤ්‌ච සබ්‌බං අරහසී තුවං|
  count |42|
    block |යෙ කෙචි ලොකෙ වන්‌දනෙය්‍යා වන්‌දනං අරහන්‌ති යෙ|
    block |සබ්‌බසෙට්‌ඨො මහාවීර සදිසො තෙ න විජ්‌ජති|
  count |43|
    block |සාරිපුත්‌තො මහාපඤ්‌ඤො සමාධිජ්‌ඣානකොවිදො|
    block |ගිජ්‌ඣකූටෙ ඨිතොයෙව පස්‌සති ලොකනායකං|
  count |44|
    block |සුඵුල්‌ලං සාලරාජංව චන්‌දංව ගගනෙ යථා|
    block |මජ්‌ඣන්‌හිකෙව සූරියං ඔලොකෙසි නරාසභං|
  count |45|
    block |ජලන්‌තං දීපරුක්‌ඛංව තරුණසූරියංව උග්‌ගතං|
    block |බ්‍යාමප්‌පභානුරඤ්‌ජිතං ධීරං පස්‌සති ලොකනායකං|
  count |46|
    block |පඤ්‌චන්‌නං භික්‌ඛුසතානං කතකිච්‌චාන තාදිනං|
    block |ඛීණාසවානං විමලානං ඛණෙන සන්‌නිපාතයි|
  count |47|
    block |ලොකප්‌පසාදනං නාම පාටිහීරං නිදස්‌සයි|
    block |අම්‌හෙපි තත්‌ථ ගන්‌ත්‌වාන වන්‌දිස්‌සාම මයං ජිනං|
  count |48|
    block |එථ සබ්‌බෙ ගමිස්‌සාම පුච්‌ඡිස්‌සාම මයං ජිනං|
    block |කඞ්‌ඛං විනොදයිස්‌සාම පස්‌සිත්‌වා ලොකනායකං|
  count |49|
    block |සාධූති තෙ පටිස්‌සුත්‌වා නිපකා සංවුතින්‌ද්‍රියා|
    block |පත්‌තචීවරමාදාය තරමානා උපාගමුං|
  count |50|
    block |ඛීණාසවෙහි විමලෙහි දන්‌තෙහි උත්‌තමෙ දමෙ|
    block |සාරිපුත්‌තො මහාපඤ්‌ඤො ඉද්‌ධියා උපසඞ්‌කමි|
  count |51|
    block |තෙහි භික්‌ඛූහි පරිවුතො සාරිපුත්‌තො මහාගණී|
    block |ලළන්‌තො දෙවොව ගගනෙ ඉද්‌ධියා උපසඞ්‌කමි|
  count |52|
    block |උක්‌කාසිතඤ්‌ච ඛිපිතං අජ්‌ඣුපෙක්‌ඛිය සුබ්‌බතා|
    block |සගාරවා සප්‌පතිස්‌සා සම්‌බුද්‌ධං උපසඞ්‌කමුං|
  count |53|
    block |උපසඞ්‌කමිත්‌වා පස්‌සන්‌ති සයම්‌භුං ලොකනායකං|
    block |නභෙ අච්‌චුග්‌ගතං ධීරං චන්‌දංව ගගනෙ යථා|
  count |54|
    block |ජලන්‌තං දීපරුක්‌ඛංව විජ්‌ජුංව ගගනෙ යථා|
    block |මජ්‌ඣන්‌හිකෙව සූරියං පස්‌සන්‌ති ලොකනායකං|
  count |55|
    block |පඤ්‌චභික්‌ඛුසතා සබ්‌බෙ පස්‌සන්‌ති ලොකනායකං|
    block |රහදමිව විප්‌පසන්‌නං සුඵුල්‌ලං පදුමං යථා|
  count |56|
    block |අඤ්‌ජලිං පග්‌ගහෙත්‌වාන තුට්‌ඨහට්‌ඨා පමොදිතා|
    block |නමස්‌සමානා නිපතන්‌ති සත්‌ථුනො චක්‌කලක්‌ඛණෙ|
  count |57|
    block |සාරිපුත්‌තො මහාපඤ්‌ඤො කොරණ්‌ඩසමසාදිසො|
    block |සමාධිජ්‌ඣානකුසලො වන්‌දතෙ ලොකනායකං|
  count |58|
    block |ගජ්‌ජිතා කාලමෙඝොව නීලුප්‌පලසමසාදිසො|
    block |ඉද්‌ධිබලෙන අසමො මොග්‌ගල්‌ලානො මහිද්‌ධිකො|
  count |59|
    block |මහාකස්‌සපොපි ච ථෙරො උත්‌තත්‌තකනකසන්‌නිභො|
    block |ධුතගුණෙ අග්‌ගනික්‌ඛිත්‌තො ථොමිතො සත්‌ථුවණ්‌ණිතො|
  count |60|
    block |දිබ්‌බචක්‌ඛූනං යො අග්‌ගො අනුරුද්‌ධො මහාගණී|
    block |ඤාතිසෙට්‌ඨො භගවතො අවිදූරෙව තිට්‌ඨති|
  count |61|
    block |ආපත්‌තිඅනාපත්‌තියා සතෙකිච්‌ඡාය කොවිදො|
    block |විනයෙ අග්‌ගනික්‌ඛිත්‌තො උපාලි සත්‌ථුවණ්‌ණිතො|
  count |62|
    block |සුඛුමනිපුණත්‌ථපටිවිද්‌ධො කථිකානං පවරො ගණී|
    block |ඉසි මන්‌තානියා පුත්‌තො පුණ්‌ණො නාමාති විස්‌සුතො|
  count |63|
    block |එතෙසං චිත්‌තමඤ්‌ඤාය ඔපම්‌මකුසලො මුනි|
    block |කඞ්‌ඛච්‌ඡෙදො මහාවීරො කථෙසි අත්‌තනො ගුණං|
  count |64|
    block |චත්‌තාරො තෙ අසඞ්‌ඛෙය්‍යා කොටි යෙසං න නායති|
    block |සත්‌තකායො ච ආකාසො චක්‌කවාළා චනන්‌තකා|
    block |බුද්‌ධඤාණං අප්‌පමෙය්‍යං න සක්‌කා එතෙ විජානිතුං|
  count |65|
    block |කිමෙතං අච්‌ඡරියං ලොකෙ යං මෙ ඉද්‌ධිවිකුබ්‌බනං|
    block |අඤ්‌ඤෙ බහූ අච්‌ඡරියා අබ්‌භුතා ලොමහංසනා|
  count |66|
    block |යදාහං තුසිතෙ කායෙ සන්‌තුසිතො නාමහං තදා|
    block |දසසහස්‌සී සමාගම්‌ම යාචන්‌ති පඤ්‌ජලී මමං|
  count |67|
    block |කාලො ඛො තෙ මහාවීර උප්‌පජ්‌ජ මාතුකුච්‌ඡියං|
    block |සදෙවකං තාරයන්‌තො බුජ්‌ඣස්‌සු අමතං පදං|
  count |68|
    block |තුසිතා කායා චවිත්‌වාන යදා ඔක්‌කමි කුච්‌ඡියං|
    block |දසසහස්‌සීලොකධාතු කම්‌පිත්‌ථ ධරණී තදා|
  count |69|
    block |යදාහං මාතුකුච්‌ඡිතො සම්‌පජානොව නික්‌ඛමිං|
    block |සාධුකාරං පවත්‌තෙන්‌ති දසසහස්‌සී පකම්‌පථ|
  count |70|
    block |ඔක්‌කන්‌තිං මෙ සමො නත්‌ථි ජාතිතො අභිනික්‌ඛමෙ|
    block |සම්‌බොධියං අහං සෙට්‌ඨො ධම්‌මචක්‌කප්‌පවත්‌තනෙ|
  count |71|
    block |අහො අච්‌ඡරියං ලොකෙ බුද්‌ධානං ගුණමහන්‌තතා|
    block |දසසහස්‌සීලොකධාතු ඡප්‌පකාරං පකම්‌පථ|
    block |ඔභාසො ච මහා ආසි අච්‌ඡෙරං ලොමහංසනං|
  count |72|
    block |භගවා තම්‌හි සමයෙ ලොකජෙට්‌ඨො නරාසභො|
    block |සදෙවකං දස්‌සයන්‌තො ඉද්‌ධියා චඞ්‌කමී ජිනො|
  count |73|
    block |චඞ්‌කමෙ චඞ්‌කමන්‌තොව කථෙසි ලොකනායකො|
    block |අන්‌තරා න නිවත්‌තෙති චතුහත්‌ථෙ චඞ්‌කමෙ යථා|
  count |74|
    block |සාරිපුත්‌තො මහාපඤ්‌ඤො සමාධිජ්‌ඣානකොවිදො|
    block |පඤ්‌ඤාය පාරමිප්‌පත්‌තො පුච්‌ඡති ලොකනායකං|
  count |75|
    block |කීදිසො තෙ මහාවීර අභිනීහාරො නරුත්‌තම|
    block |කම්‌හි කාලෙ තයා ධීර පත්‌ථිතා බොධිමුත්‌තමා|
  count |76|
    block |දානං සීලඤ්‌ච නෙක්‌ඛම්‌මං පඤ්‌ඤාවීරියඤ්‌ච කීදිසං|
    block |ඛන්‌තිසච්‌චමධිට්‌ඨානං මෙත්‌තුපෙක්‌ඛා ච කීදිසා|
  count |77|
    block |දස පාරමී තයා ධීර කීදිසී ලොකනායක|
    block |කථං උපපාරමී පුණ්‌ණා පරමත්‌ථපාරමී කථං|
  count |78|
    block |තස්‌ස පුට්‌ඨො වියාකාසි කරවීකමධුරගිරො|
    block |නිබ්‌බාපයන්‌තො හදයං හාසයන්‌තො සදෙවකං|
  count |79|
    block |අතීතබුද්‌ධානං ජිනානං දෙසිතං නිකීලිතං බුද්‌ධපරම්‌පරාගතං|
    block |පුබ්‌බෙනිවාසානුගතාය බුද්‌ධියා පකාසයී ලොකහිතං සදෙවකෙ|
  count |80|
    block |පීතිපාමොජ්‌ජජනනං සොකසල්‌ලවිනොදනං|
    block |සබ්‌බසම්‌පත්‌තිපටිලාභං චිත්‌තීකත්‌වා සුණාථ මෙ|
  count |81|
    block |මදනිම්‌මදනං සොකනුදං සංසාරපරිමොචනං|
    block |සබ්‌බදුක්‌ඛක්‌ඛයං මග්‌ගං සක්‌කච්‌චං පටිපජ්‌ජථාති|
  stand |රතනචඞ්‌කමනකණ්‌ඩො නිට්‌ඨිතො|
