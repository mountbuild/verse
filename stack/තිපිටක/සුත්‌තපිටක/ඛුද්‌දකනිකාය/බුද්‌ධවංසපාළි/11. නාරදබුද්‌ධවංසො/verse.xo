block |නාරදබුද්‌ධවංසො|
  count |1|
    block |පදුමස්‌ස අපරෙන සම්‌බුද්‌ධො ද්‌විපදුත්‌තමො|
    block |නාරදො නාම නාමෙන අසමො අප්‌පටිපුග්‌ගලො|
  count |2|
    block |සො බුද්‌ධො චක්‌කවත්‌තිස්‌ස ජෙට්‌ඨො දයිතඔරසො|
    block |ආමුක්‌කමාලාභරණො උය්‍යානං උපසඞ්‌කමි|
  count |3|
    block |තත්‌ථාසි රුක්‌ඛො යසවිපුලො අභිරූපො බ්‍රහා සුචි|
    block |තමජ්‌ඣපත්‌වා උපනිසීදි මහාසොණස්‌ස හෙට්‌ඨතො|
  count |4|
    block |තත්‌ථ ඤාණවරුප්‌පජ්‌ජි අනන්‌තං වජිරූපමං|
    block |තෙන විචිනි සඞ්‌ඛාරෙ උක්‌කුජ්‌ජමවකුජ්‌ජකං|
  count |5|
    block |තත්‌ථ සබ්‌බකිලෙසානි අසෙසමභිවාහයි|
    block |පාපුණී කෙවලං බොධිං බුද්‌ධඤාණෙ ච චුද්‌දස|
  count |6|
    block |පාපුණිත්‌වාන සම්‌බොධිං ධම්‌මචක්‌කං පවත්‌තයි|
    block |කොටිසතසහස්‌සානං පඨමාභිසමයො අහු|
  count |7|
    block |මහාදොණං නාගරාජං විනයන්‌තො මහාමුනි|
    block |පාටිහෙරං තදාකාසි දස්‌සයන්‌තො සදෙවකෙ|
  count |8|
    block |තදා දෙවමනුස්‌සානං තම්‌හි ධම්‌මප්‌පකාසනෙ|
    block |නවුතිකොටිසහස්‌සානි තරිංසු සබ්‌බසංසයං|
  count |9|
    block |යම්‌හි කාලෙ මහාවීරො ඔවදී සකමත්‍රජං|
    block |අසීතිකොටිසහස්‌සානං තතියාභිසමයො අහු|
  count |10|
    block |සන්‌නිපාතා තයො ආසුං නාරදස්‌ස මහෙසිනො|
    block |කොටිසතසහස්‌සානං පඨමො ආසි සමාගමො|
  count |11|
    block |යදා බුද්‌ධො බුද්‌ධගුණං සනිදානං පකාසයි|
    block |නවුතිකොටිසහස්‌සානි සමිංසු විමලා තදා|
  count |12|
    block |යදා වෙරොචනො නාගො දානං දදාති සත්‌ථුනො|
    block |තදා සමිංසු ජිනපුත්‌තා අසීතිසතසහස්‌සියො|
  count |13|
    block |අහං තෙන සමයෙන ජටිලො උග්‌ගතාපනො|
    block |අන්‌තලික්‌ඛචරො ආසිං පඤ්‌චාභිඤ්‌ඤාසු පාරගූ|
  count |14|
    block |තදාපාහං අසමසමං සසඞ්‌ඝං සපරිජ්‌ජනං|
    block |අන්‌නපානෙන තප්‌පෙත්‌වා චන්‌දනෙනාභිපූජයිං|
  count |15|
    block |සොපි මං තදා බ්‍යාකාසි නාරදො ලොකනායකො|
    block |අපරිමෙය්‍යිතො කප්‌පෙ අයං බුද්‌ධො භවිස්‌සති|
  count |16|
    block |පධානං පදහිත්‌වාන…පෙ … හෙස්‌සාම සම්‌මුඛා ඉමං|
  count |17|
    block |තස්‌සාපි වචනං සුත්‌වා භිය්‍යො හාසෙත්‌ව මානසං|
    block |අධිට්‌ඨහිං වතං උග්‌ගං දසපාරමිපූරියා|
  count |18|
    block |නගරං ධඤ්‌ඤවතී නාම සුදෙවො නාම ඛත්‌තියො|
    block |අනොමා නාම ජනිකා නාරදස්‌ස මහෙසිනො|
  count |19|
    block |නවවස්‌සසහස්‌සානි අගාරං අජ්‌ඣ සො වසි|
    block |ජිතො විජිතාභිරාමො තයො පාසාදමුත්‌තමා|
  count |20|
    block |තිචත්‌තාරීසසහස්‌සානි නාරියො සමලඞ්‌කතා|
    block |විජිතසෙනා නාම නාරී නන්‌දුත්‌තරො නාම අත්‍රජො|
  count |21|
    block |නිමිත්‌තෙ චතුරො දිස්‌වා පදසා ගමනෙන නික්‌ඛමි|
    block |සත්‌තාහං පධානචාරං අචරී පුරිසුත්‌තමො|
  count |22|
    block |බ්‍රහ්‌මුනා යාචිතො සන්‌තො නාරදො ලොකනායකො|
    block |වත්‌ති චක්‌කං මහාවීරො ධනඤ්‌චුය්‍යානමුත්‌තමෙ|
  count |23|
    block |භද්‌දසාලො ජිතමිත්‌තො අහෙසුං අග්‌ගසාවකා|
    block |වාසෙට්‌ඨො නාමුපට්‌ඨාකො නාරදස්‌ස මහෙසිනො|
  count |24|
    block |උත්‌තරා ඵග්‌ගුනී චෙව අහෙසුං අග්‌ගසාවිකා|
    block |බොධි තස්‌ස භගවතො මහාසොණොති වුච්‌චති|
  count |25|
    block |උග්‌ගරින්‌දො වසභො ච අහෙසුං අග්‌ගුපට්‌ඨකා|
    block |ඉන්‌දාවරී ච වණ්‌ඩී ච අහෙසුං අග්‌ගුපට්‌ඨිකා|
  count |26|
    block |අට්‌ඨාසීතිරතනානි අච්‌චුග්‌ගතො මහාමුනි|
    block |කඤ්‌චනග්‌ඝියසඞ්‌කාසො දසසහස්‌සී විරොචති|
  count |27|
    block |තස්‌ස බ්‍යාමප්‌පභා කායා නිද්‌ධාවති දිසොදිසං|
    block |නිරන්‌තරං දිවාරත්‌තිං යොජනං ඵරතෙ සදා|
  count |28|
    block |න කෙචි තෙන සමයෙන සමන්‌තා යොජනෙ ජනා|
    block |උක්‌කාපදීපෙ උජ්‌ජාලෙන්‌ති බුද්‌ධරංසීහි ඔත්‌ථටා|
  count |29|
    block |නවුතිවස්‌සසහස්‌සානි ආයු විජ්‌ජති තාවදෙ|
    block |තාවතා තිට්‌ඨමානො සො තාරෙසි ජනතං බහුං|
  count |30|
    block |යථා උළූහි ගගනං විචිත්‌තං උපසොභති|
    block |තථෙව සාසනං තස්‌ස අරහන්‌තෙහි සොභති|
  count |31|
    block |සංසාරසොතං තරණාය සෙසකෙ පටිපන්‌නකෙ|
    block |ධම්‌මසෙතුං දළ්‌හං කත්‌වා නිබ්‌බුතො සො නරාසභො|
  count |32|
    block |සොපි බුද්‌ධො අසමසමො තෙපි ඛීණාසවා අතුලතෙජා|
    block |සබ්‌බං තමන්‌තරහිතං නනු රිත්‌තා සබ්‌බසඞ්‌ඛාරා|
  count |33|
    block |නාරදො ජිනවසභො නිබ්‌බුතො සුදස්‌සනෙ පුරෙ|
    block |තත්‌ථෙවස්‌ස ථූපවරො චතුයොජනමුග්‌ගතොති|
  stand |නාරදස්‌ස භගවතො වංසො නවමො|
