block |ගොතමබුද්‌ධවංසො|
  count |1|
    block |අහමෙතරහි සම්‌බුද්‌ධො ගොතමො සක්‍යවඩ්‌ඪනො|
    block |පධානං පදහිත්‌වාන පත්‌තො සම්‌බොධිමුත්‌තමං|
  count |2|
    block |බ්‍රහ්‌මුනා යාචිතො සන්‌තො ධම්‌මචක්‌කං පවත්‌තයිං|
    block |අට්‌ඨාරසන්‌නං කොටීනං පඨමාභිසමයො අහු|
  count |3|
    block |තතො පරඤ්‌ච දෙසෙන්‌තෙ නරදෙවසමාගමෙ|
    block |ගණනාය න වත්‌තබ්‌බො දුතියාභිසමයො අහු|
  count |4|
    block |ඉධෙවාහං එතරහි ඔවදිං මම අත්‍රජං|
    block |ගණනාය න වත්‌තබ්‌බො තතියාභිසමයො අහු|
  count |5|
    block |එකොසි සන්‌නිපාතො මෙ සාවකානං මහෙසිනං|
    block |අඩ්‌ඪතෙළසසතානං භික්‌ඛූනාසි සමාගමො|
  count |6|
    block |විරොචමානො විමලො භික්‌ඛුසඞ්‌ඝස්‌ස මජ්‌ඣගො|
    block |දදාමි පත්‌ථිතං සබ්‌බං මණීව සබ්‌බකාමදො|
  count |7|
    block |ඵලමාකඞ්‌ඛමානානං භවච්‌ඡන්‌දජහෙසිනං|
    block |චතුසච්‌චං පකාසෙමි අනුකම්‌පාය පාණිනං|
  count |8|
    block |දසවීසසහස්‌සානං ධම්‌මාභිසමයො අහු|
    block |එකද්‌වින්‌නං අභිසමයො ගණනාතො අසඞ්‌ඛියො|
  count |9|
    block |විත්‌ථාරිකං බාහුජඤ්‌ඤං ඉද්‌ධං ඵීතං සුඵුල්‌ලිතං|
    block |ඉධ මය්‌හං සක්‍යමුනිනො සාසනං සුවිසොධිතං|
  count |10|
    block |අනාසවා වීතරාගා සන්‌තචිත්‌තා සමාහිතා|
    block |භික්‌ඛූනෙකසතා සබ්‌බෙ පරිවාරෙන්‌ති මං සදා|
  count |11|
    block |ඉදානි යෙ එතරහි ජහන්‌ති මානුසං භවං|
    block |අප්‌පත්‌තමානසා සෙඛා තෙ භික්‌ඛූ විඤ්‌ඤුගරහිතා|
  count |12|
    block |අරියඤ්‌ච සංථොමයන්‌තා සදා ධම්‌මරතා ජනා|
    block |බුජ්‌ඣිස්‌සන්‌ති සතිමන්‌තො සංසාරසරිතං ගතා|
  count |13|
    block |නගරං කපිලවත්‌ථු මෙ රාජා සුද්‌ධොදනො පිතා|
    block |මය්‌හං ජනෙත්‌තිකා මාතා මායාදෙවීති වුච්‌චති|
  count |14|
    block |එකූනතිංසවස්‌සානි අගාරං අජ්‌ඣහං වසිං|
    block |රම්‌මො සුරම්‌මො සුභකො තයො පාසාදමුත්‌තමා|
  count |15|
    block |චත්‌තාරීසසහස්‌සානි නාරියො සමලඞ්‌කතා|
    block |භද්‌දකඤ්‌චනා නාම නාරී රාහුලො නාම අත්‍රජො|
  count |16|
    block |නිමිත්‌තෙ චතුරො දිස්‌වා අස්‌සයානෙන නික්‌ඛමිං|
    block |ඡබ්‌බස්‌සං පධානචාරං අචරිං දුක්‌කරං අහං|
  count |17|
    block |බාරාණසියං ඉසිපතනෙ චක්‌කං පවත්‌තිතං මයා|
    block |අහං ගොතමසම්‌බුද්‌ධො සරණං සබ්‌බපාණිනං|
  count |18|
    block |කොලිතො උපතිස්‌සො ච ද්‌වෙ භික්‌ඛූ අග්‌ගසාවකා|
    block |ආනන්‌දො නාමුපට්‌ඨාකො සන්‌තිකාවචරො මම|
    block |ඛෙමා උප්‌පලවණ්‌ණා ච භික්‌ඛුනී අග්‌ගසාවිකා|
  count |19|
    block |චිත්‌තො හත්‌ථාළවකො ච අග්‌ගුපට්‌ඨාකුපාසකා|
    block |නන්‌දමාතා ච උත්‌තරා අග්‌ගුපට්‌ඨිකුපාසිකා|
  count |20|
    block |අහං අස්‌සත්‌ථමූලම්‌හි පත්‌තො සම්‌බොධිමුත්‌තමං|
    block |බ්‍යාමප්‌පභා සදා මය්‌හං සොළසහත්‌ථමුග්‌ගතා|
  count |21|
    block |අප්‌පං වස්‌සසතං ආයු ඉදානෙතරහි විජ්‌ජති|
    block |තාවතා තිට්‌ඨමානොහං තාරෙමි ජනතං බහුං|
  count |22|
    block |ඨපයිත්‌වාන ධම්‌මුක්‌කං පච්‌ඡිමං ජනබොධනං|
    block |අහම්‌පි නචිරස්‌සෙව සද්‌ධිං සාවකසඞ්‌ඝතො|
    block |ඉධෙව පරිනිබ්‌බිස්‌සං අග්‌ගී වාහාරසඞ්‌ඛයා|
  count |23|
    block |තානි ච අතුලතෙජානි ඉමානි ච දසබලානි|
    block |අයඤ්‌ච ගුණධාරණො දෙහො ද්‌වත්‌තිංසවරලක්‌ඛණවිචිත්‌තො|
  count |24|
    block |දස දිසා පභාසෙත්‌වා සතරංසීව ඡප්‌පභා|
    block |සබ්‌බං තමන්‌තරහිස්‌සන්‌ති නනු රිත්‌තා සබ්‌බසඞ්‌ඛාරාති|
  stand |ගොතමස්‌ස භගවතො වංසො පඤ්‌චවීසතිමො|
