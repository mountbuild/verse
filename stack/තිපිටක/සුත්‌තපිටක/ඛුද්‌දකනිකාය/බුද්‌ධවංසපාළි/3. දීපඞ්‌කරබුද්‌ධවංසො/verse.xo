block |දීපඞ්‌කරබුද්‌ධවංසො|
  count |1|
    block |තදා තෙ භොජයිත්‌වාන සසඞ්‌ඝං ලොකනායකං|
    block |උපගච්‌ඡුං සරණං තස්‌ස දීපඞ්‌කරස්‌ස සත්‌ථුනො|
  count |2|
    block |සරණාගමනෙ කඤ්‌චි නිවෙසෙසි තථාගතො|
    block |කඤ්‌චි පඤ්‌චසු සීලෙසු සීලෙ දසවිධෙ පරං|
  count |3|
    block |කස්‌සචි දෙති සාමඤ්‌ඤං චතුරො ඵලමුත්‌තමෙ|
    block |කස්‌සචි අසමෙ ධම්‌මෙ දෙති සො පටිසම්‌භිදා|
  count |4|
    block |කස්‌සචි වරසමාපත්‌තියො අට්‌ඨ දෙති නරාසභො|
    block |තිස්‌සො කස්‌සචි විජ්‌ජායො ඡළභිඤ්‌ඤා පවෙච්‌ඡති|
  count |5|
    block |තෙන යොගෙන ජනකායං ඔවදති මහාමුනි|
    block |තෙන විත්‌ථාරිකං ආසි ලොකනාථස්‌ස සාසනං|
  count |6|
    block |මහාහනුසභක්‌ඛන්‌ධො දීපඞ්‌කරස්‌ස නාමකො|
    block |බහූ ජනෙ තාරයති පරිමොචෙති දුග්‌ගතිං|
  count |7|
    block |බොධනෙය්‍යං ජනං දිස්‌වා සතසහස්‌සෙපි යොජනෙ|
    block |ඛණෙන උපගන්‌ත්‌වාන බොධෙති තං මහාමුනි|
  count |8|
    block |පඨමාභිසමයෙ බුද්‌ධො කොටිසතමබොධයි|
    block |දුතියාභිසමයෙ නාථො නවුතිකොටිමබොධයි|
  count |9|
    block |යදා ච දෙවභවනම්‌හි බුද්‌ධො ධම්‌මමදෙසයි|
    block |නවුතිකොටිසහස්‌සානං තතියාභිසමයො අහු|
  count |10|
    block |සන්‌නිපාතා තයො ආසුං දීපඞ්‌කරස්‌ස සත්‌ථුනො|
    block |කොටිසතසහස්‌සානං පඨමො ආසි සමාගමො|
  count |11|
    block |පුන නාරදකූටම්‌හි පවිවෙකගතෙ ජිනෙ|
    block |ඛීණාසවා වීතමලා සමිංසු සතකොටියො|
  count |12|
    block |යම්‌හි කාලෙ මහාවීරො සුදස්‌සනසිලුච්‌චයෙ|
    block |නවකොටිසහස්‌සෙහි පවාරෙසි මහාමුනි|
  count |13|
    block |දසවීසසහස්‌සානං ධම්‌මාභිසමයො අහු|
    block |එකද්‌වින්‌නං අභිසමයා ගණනාතො අසඞ්‌ඛියා|
  count |14|
    block |විත්‌ථාරිකං බාහුජඤ්‌ඤං ඉද්‌ධං ඵීතං අහූ තදා|
    block |දීපඞ්‌කරස්‌ස භගවතො සාසනං සුවිසොධිතං|
  count |15|
    block |චත්‌තාරි සතසහස්‌සානි ඡළභිඤ්‌ඤා මහිද්‌ධිකා|
    block |දීපඞ්‌කරං ලොකවිදුං පරිවාරෙන්‌ති සබ්‌බදා|
  count |16|
    block |යෙ කෙචි තෙන සමයෙන ජහන්‌ති මානුසං භවං|
    block |අපත්‌තමානසා සෙඛා ගරහිතා භවන්‌ති තෙ|
  count |17|
    block |සුපුප්‌ඵිතං පාවචනං අරහන්‌තෙහි තාදිහි|
    block |ඛීණාසවෙහි විමලෙහි උපසොභති සබ්‌බදා|
  count |18|
    block |නගරං රම්‌මවතී නාම සුදෙවො නාම ඛත්‌තියො|
    block |සුමෙධා නාම ජනිකා දීපඞ්‌කරස්‌ස සත්‌ථුනො|
  count |19|
    block |දසවස්‌සසහස්‌සානි අගාරං අජ්‌ඣ සො වසි|
    block |හංසා කොඤ්‌චා මයූරා ච තයො පාසාදමුත්‌තමා|
  count |20|
    block |තීණිසතසහස්‌සානි නාරියො සමලඞ්‌කතා|
    block |පදුමා නාම සා නාරී උසභක්‌ඛන්‌ධො අත්‍රජො|
  count |21|
    block |නිමිත්‌තෙ චතුරො දිස්‌වා හත්‌ථියානෙන නික්‌ඛමි|
    block |අනූනදසමාසානි පධානෙ පදහී ජිනො|
  count |22|
    block |පධානචාරං චරිත්‌වාන අබුජ්‌ඣි මානසං මුනි|
    block |බ්‍රහ්‌මුනා යාචිතො සන්‌තො දීපඞ්‌කරො මහාමුනි|
  count |23|
    block |වත්‌ති චක්‌කං මහාවීරො නන්‌දාරාමෙ සිරීඝරෙ|
    block |නිසින්‌නො සිරීසමූලම්‌හි අකා තිත්‌ථියමද්‌දනං|
  count |24|
    block |සුමඞ්‌ගලො ච තිස්‌සො ච අහෙසුං අග්‌ගසාවකා|
    block |සාගතො නාමුපට්‌ඨාකො දීපඞ්‌කරස්‌ස සත්‌ථුනො|
  count |25|
    block |නන්‌දා චෙව සුනන්‌දා ච අහෙසුං අග්‌ගසාවිකා|
    block |බොධි තස්‌ස භගවතො පිප්‌ඵලීති පවුච්‌චති|
  count |26|
    block |තපුස්‌සභල්‌ලිකා නාම අහෙසුං අග්‌ගුපට්‌ඨකා|
    block |සිරිමා කොණා උපට්‌ඨිකා දීපඞ්‌කරස්‌ස සත්‌ථුනො|
  count |27|
    block |අසීතිහත්‌ථමුබ්‌බෙධො දීපඞ්‌කරො මහාමුනි|
    block |සොභති දීපරුක්‌ඛොව සාලරාජාව ඵුල්‌ලිතො|
  count |28|
    block |සතසහස්‌සවස්‌සානි ආයු තස්‌ස මහෙසිනො|
    block |තාවතා තිට්‌ඨමානො සො තාරෙසි ජනතං බහුං|
  count |29|
    block |ජොතයිත්‌වාන සද්‌ධම්‌මං සන්‌තාරෙත්‌වා මහාජනං|
    block |ජලිත්‌වා අග්‌ගික්‌ඛන්‌ධොව නිබ්‌බුතො සො සසාවකො|
  count |30|
    block |සා ච ඉද්‌ධි සො ච යසො තානි ච පාදෙසු චක්‌කරතනානි|
    block |සබ්‌බං තමන්‌තරහිතං නනු රිත්‌තා සබ්‌බසඞ්‌ඛාරා|
  count |31|
    block |දීපඞ්‌කරො ජිනො සත්‌ථා නන්‌දාරාමම්‌හි නිබ්‌බුතො|
    block |තත්‌ථෙවස්‌ස ජිනථූපො ඡත්‌තිංසුබ්‌බෙධයොජනොති|
  stand |දීපඞ්‌කරස්‌ස භගවතො වංසො පඨමො|
