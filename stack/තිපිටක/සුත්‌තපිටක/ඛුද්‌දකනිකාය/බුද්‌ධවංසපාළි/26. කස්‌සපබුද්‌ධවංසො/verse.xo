block |කස්‌සපබුද්‌ධවංසො|
  count |1|
    block |කොණාගමනස්‌ස අපරෙන සම්‌බුද්‌ධො ද්‌විපදුත්‌තමො|
    block |කස්‌සපො නාම ගොත්‌තෙන ධම්‌මරාජා පභඞ්‌කරො|
  count |2|
    block |සඤ්‌ඡඩ්‌ඩිතං කුලමූලං බහ්‌වන්‌නපානභොජනං|
    block |දත්‌වාන යාචකෙ දානං පූරයිත්‌වාන මානසං|
    block |උසභොව ආළකං භෙත්‌වා පත්‌තො සම්‌බොධිමුත්‌තමං|
  count |3|
    block |ධම්‌මචක්‌කං පවත්‌තෙන්‌තෙ කස්‌සපෙ ලොකනායකෙ|
    block |වීසකොටිසහස්‌සානං පඨමාභිසමයො අහු|
  count |4|
    block |චතුමාසං යදා බුද්‌ධො ලොකෙ චරති චාරිකං|
    block |දසකොටිසහස්‌සානං දුතියාභිසමයො අහු|
  count |5|
    block |යමකං විකුබ්‌බනං කත්‌වා ඤාණධාතුං පකිත්‌තයි|
    block |පඤ්‌චකොටිසහස්‌සානං තතියාභිසමයො අහු|
  count |6|
    block |සුධම්‌මා දෙවපුරෙ රම්‌මෙ තත්‌ථ ධම්‌මං පකිත්‌තයි|
    block |තීණිකොටිසහස්‌සානං දෙවානං බොධයී ජිනො|
  count |7|
    block |නරදෙවස්‌ස යක්‌ඛස්‌ස අපරෙ ධම්‌මදෙසනෙ|
    block |එතෙසානං අභිසමයා ගණනාතො අසඞ්‌ඛියා|
  count |8|
    block |තස්‌සාපි දෙවදෙවස්‌ස එකො ආසි සමාගමො|
    block |ඛීණාසවානං විමලානං සන්‌තචිත්‌තාන තාදිනං|
  count |9|
    block |වීසභික්‌ඛුසහස්‌සානං තදා ආසි සමාගමො|
    block |අතික්‌කන්‌තභවන්‌තානං හිරිසීලෙන තාදිනං|
  count |10|
    block |අහං තදා මාණවකො ජොතිපාලොති විස්‌සුතො|
    block |අජ්‌ඣායකො මන්‌තධරො තිණ්‌ණං වෙදාන පාරගූ|
  count |11|
    block |ලක්‌ඛණෙ ඉතිහාසෙ ච සධම්‌මෙ පාරමිං ගතො|
    block |භූමන්‌තලික්‌ඛකුසලො කතවිජ්‌ජො අනාවයො|
  count |12|
    block |කස්‌සපස්‌ස භගවතො ඝටිකාරො නාමුපට්‌ඨාකො|
    block |සගාරවො සප්‌පතිස්‌සො නිබ්‌බුතො තතියෙ ඵලෙ|
  count |13|
    block |ආදාය මං ඝටීකාරො උපගඤ්‌ඡි කස්‌සපං ජිනං|
    block |තස්‌ස ධම්‌මං සුණිත්‌වාන පබ්‌බජිං තස්‌ස සන්‌තිකෙ|
  count |14|
    block |ආරද්‌ධවීරියො හුත්‌වා වත්‌තාවත්‌තෙසු කොවිදො|
    block |න ක්‌වචි පරිහායාමි පූරෙසිං ජිනසාසනං|
  count |15|
    block |යාවතා බුද්‌ධභණිතං නවඞ්‌ගං ජිනසාසනං|
    block |සබ්‌බං පරියාපුණිත්‌වාන සොභයිං ජිනසාසනං|
  count |16|
    block |මම අච්‌ඡරියං දිස්‌වා සොපි බුද්‌ධො වියාකරි|
    block |ඉමම්‌හි භද්‌දකෙ කප්‌පෙ අයං බුද්‌ධො භවිස්‌සති|
  count |17|
    block |අහු කපිලව්‌හයා රම්‌මා නික්‌ඛමිත්‌වා තථාගතො|
    block |පධානං පදහිත්‌වාන කත්‌වා දුක්‌කරකාරිකං|
  count |18|
    block |අජපාලරුක්‌ඛමූලෙ නිසීදිත්‌වා තථාගතො|
    block |තත්‌ථ පායාසං පග්‌ගය්‌හ නෙරඤ්‌ජරමුපෙහිති|
  count |19|
    block |නෙරඤ්‌ජරාය තීරම්‌හි පායාසං පරිභුඤ්‌ජිය|
    block |පටියත්‌තවරමග්‌ගෙන බොධිමූලමුපෙහිති|
  count |20|
    block |තතො පදක්‌ඛිණං කත්‌වා බොධිමණ්‌ඩං අනුත්‌තරො|
    block |අපරාජිතට්‌ඨානම්‌හි බොධිපල්‌ලඞ්‌කමුත්‌තමෙ|
    block |පල්‌ලඞ්‌කෙන නිසීදිත්‌වා බුජ්‌ඣිස්‌සති මහායසො|
  count |21|
    block |ඉමස්‌ස ජනිකා මාතා මායා නාම භවිස්‌සති|
    block |පිතා සුද්‌ධොදනො නාම අයං හෙස්‌සති ගොතමො|
  count |22|
    block |අනාසවා වීතරාගා සන්‌තචිත්‌තා සමාහිතා|
    block |කොලිතො උපතිස්‌සො ච අග්‌ගා හෙස්‌සන්‌ති සාවකා|
    block |ආනන්‌දො නාමුපට්‌ඨාකො උපට්‌ඨිස්‌සතිමං ජිනං|
  count |23|
    block |ඛෙමා උප්‌පලවණ්‌ණා ච අග්‌ගා හෙස්‌සන්‌ති සාවිකා|
    block |අනාසවා සන්‌තචිත්‌තා වීතරාගා සමාහිතා|
    block |බොධි තස්‌ස භගවතො අස්‌සත්‌ථොති පවුච්‌චති|
  count |24|
    block |චිත්‌තො හත්‌ථාළවකො ච අග්‌ගා හෙස්‌සන්‌තුපට්‌ඨකා|
    block |නන්‌දමාතා ච උත්‌තරා අග්‌ගා හෙස්‌සන්‌තුපට්‌ඨිකා|
  count |25|
    block |ඉදං සුත්‌වාන වචනං අස්‌සමස්‌ස මහෙසිනො|
    block |ආමොදිතා නරමරූ බුද්‌ධබීජං කිර අයං|
  count |26|
    block |උක්‌කුට්‌ඨිසද්‌දා පවත්‌තන්‌ති අප්‌ඵොටෙන්‌ති හසන්‌ති ච|
    block |කතඤ්‌ජලී නමස්‌සන්‌ති දසසහස්‌සී සදෙවකා|
  count |27|
    block |යදිමස්‌ස ලොකනාථස්‌ස විරජ්‌ඣිස්‌සාම සාසනං|
    block |අනාගතම්‌හි අද්‌ධානෙ හෙස්‌සාම සම්‌මුඛා ඉමං|
  count |28|
    block |යථා මනුස්‌සා නදිං තරන්‌තා පටිතිත්‌ථං විරජ්‌ඣිය|
    block |හෙට්‌ඨා තිත්‌ථෙ ගහෙත්‌වාන උත්‌තරන්‌ති මහානදිං|
  count |29|
    block |එවමෙව මයං සබ්‌බෙ යදි මුඤ්‌චාමිමං ජිනං|
    block |අනාගතම්‌හි අද්‌ධානෙ හෙස්‌සාම සම්‌මුඛා ඉමං|
  count |30|
    block |තස්‌සාපි වචනං සුත්‌වා භිය්‍යො චිත්‌තං පසාදයිං|
    block |උත්‌තරිං වතමධිට්‌ඨාසිං දසපාරමිපූරියා|
  count |31|
    block |එවමහං සංසරිත්‌වා පරිවජ්‌ජෙන්‌තො අනාචරං|
    block |දුක්‌කරඤ්‌ච කතං මය්‌හං බොධියායෙව කාරණා|
  count |32|
    block |නගරං බාරාණසී නාම කිකී නාමාසි ඛත්‌තියො|
    block |වසතෙ තත්‌ථ නගරෙ සම්‌බුද්‌ධස්‌ස මහාකුලං|
  count |33|
    block |බ්‍රාහ්‌මණො බ්‍රහ්‌මදත්‌තොව ආසි බුද්‌ධස්‌ස සො පිතා|
    block |ධනවතී නාම ජනිකා කස්‌සපස්‌ස මහෙසිනො|
  count |34|
    block |දුවෙ වස්‌සසහස්‌සානි අගාරං අජ්‌ඣ සො වසි|
    block |හංසො යසො සිරිනන්‌දො තයො පාසාදමුත්‌තමා|
  count |35|
    block |තිසොළසසහස්‌සානි නාරියො සමලඞ්‌කතා|
    block |සුනන්‌දා නාම සා නාරී විජිතසෙනො නාම අත්‍රජො|
  count |36|
    block |නිමිත්‌තෙ චතුරො දිස්‌වා පාසාදෙනාභිනික්‌ඛමි|
    block |සත්‌තාහං පධානචාරං අචරී පුරිසුත්‌තමො|
  count |37|
    block |බ්‍රහ්‌මුනා යාචිතො සන්‌තො කස්‌සපො ලොකනායකො|
    block |වත්‌ති චක්‌කං මහාවීරො මිගදායෙ නරුත්‌තමො|
  count |38|
    block |තිස්‌සො ච භාරද්‌වාජො ච අහෙසුං අග්‌ගසාවකා|
    block |සබ්‌බමිත්‌තො නාමුපට්‌ඨාකො කස්‌සපස්‌ස මහෙසිනො|
  count |39|
    block |අනුළා උරුවෙළා ච අහෙසුං අග්‌ගසාවිකා|
    block |බොධි තස්‌ස භගවතො නිග්‍රොධොති පවුච්‌චති|
  count |40|
    block |සුමඞ්‌ගලො ඝටිකාරො ච අහෙසුං අග්‌ගුපට්‌ඨකා|
    block |විචිතසෙනා භද්‌දා ච අහෙසුං අග්‌ගුපට්‌ඨිකා|
  count |41|
    block |උච්‌චත්‌තනෙන සො බුද්‌ධො වීසතිරතනුග්‌ගතො|
    block |විජ්‌ජුලට්‌ඨීව ආකාසෙ චන්‌දොව ගහපූරිතො|
  count |42|
    block |වීසතිවස්‌සසහස්‌සානි ආයු තස්‌ස මහෙසිනො|
    block |තාවතා තිට්‌ඨමානො සො තාරෙසි ජනතං බහුං|
  count |43|
    block |ධම්‌මතළාකං මාපයිත්‌වා සීලං දත්‌වා විලෙපනං|
    block |ධම්‌මදුස්‌සං නිවාසෙත්‌වා ධම්‌මමාලං විභජ්‌ජිය|
  count |44|
    block |ධම්‌මවිමලමාදාසං ඨපයිත්‌වා මහාජනෙ|
    block |කෙචි නිබ්‌බානං පත්‌ථෙන්‌තා පස්‌සන්‌තු මෙ අලඞ්‌කරං|
  count |45|
    block |සීලකඤ්‌චුකං දත්‌වාන ඣානකවචවම්‌මිතං|
    block |ධම්‌මචම්‌මං පාරුපිත්‌වා දත්‌වා සන්‌නාහමුත්‌තමං|
  count |46|
    block |සතිඵලකං දත්‌වාන තිඛිණඤාණකුන්‌තිමං|
    block |ධම්‌මඛග්‌ගවරං දත්‌වා සීලසංසග්‌ගමද්‌දනං|
  count |47|
    block |තෙවිජ්‌ජාභූසනං දත්‌වාන ආවෙළං චතුරො ඵලෙ|
    block |ඡළභිඤ්‌ඤාභරණං දත්‌වා ධම්‌මපුප්‌ඵපිළන්‌ධනං|
  count |48|
    block |සද්‌ධම්‌මපණ්‌ඩරච්‌ඡත්‌තං දත්‌වා පාපනිවාරණං|
    block |මාපයිත්‌වාභයං පුප්‌ඵං නිබ්‌බුතො සො සසාවකො|
  count |49|
    block |එසො හි සම්‌මාසම්‌බුද්‌ධො අප්‌පමෙය්‍යො දුරාසදො|
    block |එසො හි ධම්‌මරතනො ස්‌වාක්‌ඛාතො එහිපස්‌සිකො|
  count |50|
    block |එසො හි සඞ්‌ඝරතනො සුප්‌පටිපන්‌නො අනුත්‌තරො|
    block |සබ්‌බං තමන්‌තරහිතං නනු රිත්‌තා සබ්‌බසඞ්‌ඛාරා|
  count |51|
    block |මහාකස්‌සපො ජිනො සත්‌ථා සෙතබ්‍යාරාමම්‌හි නිබ්‌බුතො|
    block |තත්‌ථෙවස්‌ස ජිනථූපො යොජනුබ්‌බෙධමුග්‌ගතොති|
  stand |කස්‌සපස්‌ස භගවතො වංසො චතුවීසතිමො|
