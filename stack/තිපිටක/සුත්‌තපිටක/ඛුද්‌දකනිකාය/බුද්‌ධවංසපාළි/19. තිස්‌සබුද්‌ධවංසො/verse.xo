block |තිස්‌සබුද්‌ධවංසො|
  count |1|
    block |සිද්‌ධත්‌ථස්‌ස අපරෙන අසමො අප්‌පටිපුග්‌ගලො|
    block |අනන්‌තතෙජො අමිතයසො තිස්‌සො ලොකග්‌ගනායකො|
  count |2|
    block |තමන්‌ධකාරං විධමිත්‌වා ඔභාසෙත්‌වා සදෙවකං|
    block |අනුකම්‌පකො මහාවීරො ලොකෙ උප්‌පජ්‌ජි චක්‌ඛුමා|
  count |3|
    block |තස්‌සාපි අතුලා ඉද්‌ධි අතුලං සීලං සමාධි ච|
    block |සබ්‌බත්‌ථ පාරමිං ගන්‌ත්‌වා ධම්‌මචක්‌කං පවත්‌තයි|
  count |4|
    block |සො බුද්‌ධො දසසහස්‌සිම්‌හි විඤ්‌ඤාපෙසි ගිරං සුචිං|
    block |කොටිසතානි අභිසමිංසු පඨමෙ ධම්‌මදෙසනෙ|
  count |5|
    block |දුතියො නවුතිකොටීනං තතියො සට්‌ඨිකොටියො|
    block |බන්‌ධනාතො පමොචෙසි සත්‌තෙ නරමරූ තදා|
  count |6|
    block |සන්‌නිපාතා තයො ආසුං තිස්‌සෙ ලොකග්‌ගනායකෙ|
    block |ඛීණාසවානං විමලානං සන්‌තචිත්‌තාන තාදිනං|
  count |7|
    block |ඛීණාසවසතසහස්‌සානං පඨමො ආසි සමාගමො|
    block |නවුතිසතසහස්‌සානං දුතියො ආසි සමාගමො|
  count |8|
    block |අසීතිසතසහස්‌සානං තතියො ආසි සමාගමො|
    block |ඛීණාසවානං විමලානං පුප්‌ඵිතානං විමුත්‌තියා|
  count |9|
    block |අහං තෙන සමයෙන සුජාතො නාම ඛත්‌තියො|
    block |මහාභොගං ඡඩ්‌ඩයිත්‌වා පබ්‌බජිං ඉසිපබ්‌බජං|
  count |10|
    block |මයි පබ්‌බජිතෙ සන්‌තෙ උප්‌පජ්‌ජි ලොකනායකො|
    block |බුද්‌ධොති සද්‌දං සුත්‌වාන පීති මෙ උපපජ්‌ජථ|
  count |11|
    block |දිබ්‌බං මන්‌දාරවං පුප්‌ඵං පදුමං පාරිඡත්‌තකං|
    block |උභො හත්‌ථෙහි පග්‌ගය්‌හ ධුනමානො උපාගමිං|
  count |12|
    block |චතුවණ්‌ණපරිවුතං තිස්‌සං ලොකග්‌ගනායකං|
    block |තමහං පුප්‌ඵං ගහෙත්‌වා මත්‌ථකෙ ධාරයිං ජිනං|
  count |13|
    block |සොපි මං බුද්‌ධො බ්‍යාකාසි ජනමජ්‌ඣෙ නිසීදිය|
    block |ද්‌වෙනවුතෙ ඉතො කප්‌පෙ අයං බුද්‌ධො භවිස්‌සති|
  count |14|
    block |පධානං පදහිත්‌වාන…පෙ … හෙස්‌සාම සම්‌මුඛා ඉමං|
  count |15|
    block |තස්‌සාපි වචනං සුත්‌වා භිය්‍යො චිත්‌තං පසාදයිං|
    block |උත්‌තරිං වතමධිට්‌ඨාසිං දසපාරමිපූරියා|
  count |16|
    block |ඛෙමකං නාම නගරං ජනසන්‌ධො නාම ඛත්‌තියො|
    block |පදුමා නාම ජනිකා තිස්‌සස්‌ස ච මහෙසිනො|
  count |17|
    block |සත්‌තවස්‌සසහස්‌සානි අගාරං අජ්‌ඣ සො වසි|
    block |ගුහාසෙල නාරිසය නිසභා තයො පාසාදමුත්‌තමා|
  count |18|
    block |සමතිංසසහස්‌සානි නාරියො සමලඞ්‌කතා|
    block |සුභද්‌දානාමිකා නාරී ආනන්‌දො නාම අත්‍රජො|
  count |19|
    block |නිමිත්‌තෙ චතුරො දිස්‌වා අස්‌සයානෙන නික්‌ඛමි|
    block |අනූනඅට්‌ඨමාසානි පධානං පදහී ජිනො|
  count |20|
    block |බ්‍රහ්‌මුනා යාචිතො සන්‌තො තිස්‌සො ලොකග්‌ගනායකො|
    block |වත්‌ති චක්‌කං මහාවීරො යසවතියමුත්‌තමෙ|
  count |21|
    block |බ්‍රහ්‌මදෙවො උදයො ච අහෙසුං අග්‌ගසාවකා|
    block |සමඞ්‌ගො නාමුපට්‌ඨාකො තිස්‌සස්‌ස ච මහෙසිනො|
  count |22|
    block |ඵුස්‌සා චෙව සුදත්‌තා ච අහෙසුං අග්‌ගසාවිකා|
    block |බොධි තස්‌ස භගවතො අසනොති පවුච්‌චති|
  count |23|
    block |සම්‌බලො ච සිරිමා චෙව අහෙසුං අග්‌ගුපට්‌ඨකා|
    block |කිසාගොතමී උපසෙනා අහෙසුං අග්‌ගුපට්‌ඨිකා|
  count |24|
    block |සො බුද්‌ධො සට්‌ඨිරතනො අහු උච්‌චත්‌තනෙ ජිනො|
    block |අනූපමො අසදිසො හිමවා විය දිස්‌සති|
  count |25|
    block |තස්‌සාපි අතුලතෙජස්‌ස ආයු ආසි අනුත්‌තරො|
    block |වස්‌සසතසහස්‌සානි ලොකෙ අට්‌ඨාසි චක්‌ඛුමා|
  count |26|
    block |උත්‌තමං පවරං සෙට්‌ඨං අනුභොත්‌වා මහායසං|
    block |ජලිත්‌වා අග්‌ගික්‌ඛන්‌ධොව නිබ්‌බුතො සො සසාවකො|
  count |27|
    block |වලාහකොව අනිලෙන සූරියෙන විය උස්‌සවො|
    block |අන්‌ධකාරොව පදීපෙන නිබ්‌බුතො සො සසාවකො|
  count |28|
    block |තිස්‌සො ජිනවරො බුද්‌ධො නන්‌දාරාමම්‌හි නිබ්‌බුතො|
    block |තත්‌ථෙවස්‌ස ජිනථූපො තීණියොජනමුග්‌ගතොති|
  stand |තිස්‌සස්‌ස භගවතො වංසො සත්‌තරසමො|
