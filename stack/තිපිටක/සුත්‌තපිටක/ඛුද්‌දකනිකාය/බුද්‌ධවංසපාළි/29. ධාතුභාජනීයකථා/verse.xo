block |ධාතුභාජනීයකථා|
  count |1|
    block |මහාගොතමො ජිනවරො කුසිනාරම්‌හි නිබ්‌බුතො|
    block |ධාතුවිත්‌ථාරිකං ආසි තෙසු තෙසු පදෙසතො|
  count |2|
    block |එකො අජාතසත්‌තුස්‌ස එකො වෙසාලියා පුරෙ|
    block |එකො කපිලවත්‌ථුස්‌මිං එකො ච අල්‌ලකප්‌පකෙ|
  count |3|
    block |එකො ච රාමගාමම්‌හි එකො ච වෙඨදීපකෙ|
    block |එකො පාවෙය්‍යකෙ මල්‌ලෙ එකො ච කොසිනාරකෙ|
  count |4|
    block |කුම්‌භස්‌ස ථූපං කාරෙසි බ්‍රාහ්‌මණො දොණසව්‌හයො|
    block |අඞ්‌ගාරථූපං කාරෙසුං මොරියා තුට්‌ඨමානසා|
  count |5|
    block |අට්‌ඨ සාරීරිකා ථූපා නවමො කුම්‌භචෙතියො|
    block |අඞ්‌ගාරථූපො දසමො තදායෙව පතිට්‌ඨිතො|
  count |6|
    block |උණ්‌හීසං චතස්‌සො දාඨා අක්‌ඛකා ද්‌වෙ ච ධාතුයො|
    block |අසම්‌භින්‌නා ඉමා සත්‌ත සෙසා භින්‌නාව ධාතුයො|
  count |7|
    block |මහන්‌තා මුග්‌ගමත්‌තා ච මජ්‌ඣිමා භින්‌නතණ්‌ඩුලා|
    block |ඛුද්‌දකා සාසපමත්‌තා ච නානාවණ්‌ණා ච ධාතුයො|
  count |8|
    block |මහන්‌තා සුවණ්‌ණවණ්‌ණා ච මුත්‌තවණ්‌ණා ච මජ්‌ඣිමා|
    block |ඛුද්‌දකා මකුලවණ්‌ණා ච සොළසදොණමත්‌තිකා|
  count |9|
    block |මහන්‌තා පඤ්‌ච නාළියො නාළියො පඤ්‌ච මජ්‌ඣිමා|
    block |ඛුද්‌දකා ඡ නාළී චෙව එතා සබ්‌බාපි ධාතුයො|
  count |10|
    block |උණ්‌හීසං සීහළෙ දීපෙ බ්‍රහ්‌මලොකෙ ච වාමකං|
    block |සීහළෙ දක්‌ඛිණක්‌ඛඤ්‌ච සබ්‌බාපෙතා පතිට්‌ඨිතා|
  count |11|
    block |එකා දාඨා තිදසපුරෙ එකා නාගපුරෙ අහු|
    block |එකා ගන්‌ධාරවිසයෙ එකා කලිඞ්‌ගරාජිනො|
  count |12|
    block |චත්‌තාලීසසමා දන්‌තා කෙසා ලොමා ච සබ්‌බසො|
    block |දෙවා හරිංසු එකෙකං චක්‌කවාළපරම්‌පරා|
  count |13|
    block |වජිරායං භගවතො පත්‌තො දණ්‌ඩඤ්‌ච චීවරං|
    block |නිවාසනං කුලඝරෙ පච්‌චත්‌ථරණං කපිලව්‌හයෙ|
  count |14|
    block |පාටලිපුත්‌තපුරම්‌හි කරණං කායබන්‌ධනං|
    block |චම්‌පායුදකසාටියං උණ්‌ණලොමඤ්‌ච කොසලෙ|
  count |15|
    block |කාසාවං බ්‍රහ්‌මලොකෙ ච වෙඨනං තිදසෙ පුරෙ|
    block |නිසීදනං අවන්‌තීසු රට්‌ඨෙ අත්‌ථරණං තදා|
  count |16|
    block |අරණී ච මිථිලායං විදෙහෙ පරිසාවනං|
    block |වාසි සූචිඝරඤ්‌චාපි ඉන්‌දපත්‌ථපුරෙ තදා|
  count |17|
    block |පරික්‌ඛාරා අවසෙසා ජනපදෙ අපරන්‌තකෙ|
    block |පරිභුත්‌තානි මුනිනා අකංසු මනුජා තදා|
  count |18|
    block |ධාතුවිත්‌ථාරිකං ආසි ගොතමස්‌ස මහෙසිනො|
    block |පාණීනං අනුකම්‌පාය අහු පොරාණිකං තදාති|
  stand |ධාතුභාජනීයකථා නිට්‌ඨිතා|
  stand |බුද්‌ධවංසොනිට්‌ඨිතො|
