block |කොණ්‌ඩඤ්‌ඤබුද්‌ධවංසො|
  count |1|
    block |දීපඞ්‌කරස්‌ස අපරෙන කොණ්‌ඩඤ්‌ඤො නාම නායකො|
    block |අනන්‌තතෙජො අමිතයසො අප්‌පමෙය්‍යො දුරාසදො|
  count |2|
    block |ධරණූපමො ඛමනෙන සීලෙන සාගරූපමො|
    block |සමාධිනා මෙරූපමො ඤාණෙන ගගනූපමො|
  count |3|
    block |ඉන්‌ද්‍රියබලබොජ්‌ඣඞ්‌ග-මග්‌ගසච්‌චප්‌පකාසනං|
    block |පකාසෙසි සදා බුද්‌ධො හිතාය සබ්‌බපාණිනං|
  count |4|
    block |ධම්‌මචක්‌කං පවත්‌තෙන්‌තෙ කොණ්‌ඩඤ්‌ඤෙ ලොකනායකෙ|
    block |කොටිසතසහස්‌සානං පඨමාභිසමයො අහු|
  count |5|
    block |තතො පරම්‌පි දෙසෙන්‌තෙ නරමරූනං සමාගමෙ|
    block |නවුතිකොටිසහස්‌සානං දුතියාභිසමයො අහු|
  count |6|
    block |තිත්‌ථියෙ අභිමද්‌දන්‌තො යදා ධම්‌මමදෙසයි|
    block |අසීතිකොටිසහස්‌සානං තතියාභිසමයො අහු|
  count |7|
    block |සන්‌නිපාතා තයො ආසුං කොණ්‌ඩඤ්‌ඤස්‌ස මහෙසිනො|
    block |ඛීණාසවානං විමලානං සන්‌තචිත්‌තාන තාදිනං|
  count |8|
    block |කොටිසතසහස්‌සානං පඨමො ආසි සමාගමො|
    block |දුතියො කොටිසහස්‌සානං තතියො නවුතිකොටිනං|
  count |9|
    block |අහං තෙන සමයෙන විජිතාවී නාම ඛත්‌තියො|
    block |සමුද්‌දං අන්‌තමන්‌තෙන ඉස්‌සරියං වත්‌තයාමහං|
  count |10|
    block |කොටිසතසහස්‌සානං විමලානං මහෙසිනං|
    block |සහ ලොකග්‌ගනාථෙන පරමන්‌නෙන තප්‌පයිං|
  count |11|
    block |සොපි මං බුද්‌ධො බ්‍යාකාසි කොණ්‌ඩඤ්‌ඤො ලොකනායකො|
    block |අපරිමෙය්‍යිතො කප්‌පෙ බුද්‌ධො ලොකෙ භවිස්‌සති|
  count |12|
    block |පධානං පදහිත්‌වාන කත්‌වා දුක්‌කරකාරිකං|
    block |අස්‌සත්‌ථමූලෙ සම්‌බුද්‌ධො බුජ්‌ඣිස්‌සති මහායසො|
  count |13|
    block |ඉමස්‌ස ජනිකා මාතා මායා නාම භවිස්‌සති|
    block |පිතා සුද්‌ධොදනො නාම අයං හෙස්‌සති ගොතමො|
  count |14|
    block |කොලිතො උපතිස්‌සො ච අග්‌ගා හෙස්‌සන්‌ති සාවකා|
    block |ආනන්‌දො නාමුපට්‌ඨාකො උපට්‌ඨිස්‌සතිමං ජිනං|
  count |15|
    block |ඛෙමා උප්‌පලවණ්‌ණා ච අග්‌ගා හෙස්‌සන්‌ති සාවිකා|
    block |බොධි තස්‌ස භගවතො අස්‌සත්‌ථොති පවුච්‌චති|
  count |16|
    block |චිත්‌තො ච හත්‌ථාළවකො අග්‌ගා හෙස්‌සන්‌තුපට්‌ඨකා|
    block |නන්‌දමාතා ච උත්‌තරා අග්‌ගා හෙස්‌සන්‌තුපට්‌ඨිකා|
    block |ආයු වස්‌සසතං තස්‌ස ගොතමස්‌ස යසස්‌සිනො|
  count |17|
    block |ඉදං සුත්‌වාන වචනං අසමස්‌ස මහෙසිනො|
    block |ආමොදිතා නරමරූ බුද්‌ධබීජං කිර අයං|
  count |18|
    block |උක්‌කුට්‌ඨිසද්‌දා වත්‌තන්‌ති අප්‌ඵොටෙන්‌ති හසන්‌ති ච|
    block |කතඤ්‌ජලී නමස්‌සන්‌ති දසසහස්‌සිදෙවතා|
  count |19|
    block |යදිමස්‌ස ලොකනාථස්‌ස විරජ්‌ඣිස්‌සාම සාසනං|
    block |අනාගතම්‌හි අද්‌ධානෙ හෙස්‌සාම සම්‌මුඛා ඉමං|
  count |20|
    block |යථා මනුස්‌සා නදිං තරන්‌තා පටිතිත්‌ථං විරජ්‌ඣිය|
    block |හෙට්‌ඨාතිත්‌ථෙ ගහෙත්‌වාන උත්‌තරන්‌ති මහානදිං|
  count |21|
    block |එවමෙව මයං සබ්‌බෙ යදි මුඤ්‌චාමිමං ජිනං|
    block |අනාගතම්‌හි අද්‌ධානෙ හෙස්‌සාම සම්‌මුඛා ඉමං|
  count |22|
    block |තස්‌සාහං වචනං සුත්‌වා භිය්‍යො චිත්‌තං පසාදයිං|
    block |තමෙව අත්‌ථං සාධෙන්‌තො මහාරජ්‌ජං ජිනෙ අදං|
    block |මහාරජ්‌ජං දදිත්‌වාන පබ්‌බජිං තස්‌ස සන්‌තිකෙ|
  count |23|
    block |සුත්‌තන්‌තං විනයඤ්‌චාපි නවඞ්‌ගං සත්‌ථුසාසනං|
    block |සබ්‌බං පරියාපුණිත්‌වාන සොභයිං ජිනසාසනං|
  count |24|
    block |තත්‌ථප්‌පමත්‌තො විහරන්‌තො නිසජ්‌ජට්‌ඨානචඞ්‌කමෙ|
    block |අභිඤ්‌ඤාපාරමිං ගන්‌ත්‌වා බ්‍රහ්‌මලොකමගඤ්‌ඡහං|
  count |25|
    block |නගරං රම්‌මවතී නාම සුනන්‌දො නාම ඛත්‌තියො|
    block |සුජාතා නාම ජනිකා කොණ්‌ඩඤ්‌ඤස්‌ස මහෙසිනො|
  count |26|
    block |දසවස්‌සසහස්‌සානි අගාරං අජ්‌ඣ සො වසි|
    block |සුචි සුරුචි සුභො ච තයො පාසාදමුත්‌තමා|
  count |27|
    block |තීණිසතසහස්‌සානි නාරියො සමලඞ්‌කතා|
    block |රුචිදෙවී නාම නාරී විජිතසෙනො අත්‍රජො|
  count |28|
    block |නිමිත්‌තෙ චතුරො දිස්‌වා රථයානෙන නික්‌ඛමි|
    block |අනූනදසමාසානි පධානං පදහී ජිනො|
  count |29|
    block |බ්‍රහ්‌මුනා යාචිතො සන්‌තො කොණ්‌ඩඤ්‌ඤො ද්‌විපදුත්‌තමො|
    block |වත්‌ති චක්‌කං මහාවීරො දෙවානං නගරුත්‌තමෙ|
  count |30|
    block |භද්‌දො චෙව සුභද්‌දො ච අහෙසුං අග්‌ගසාවකා|
    block |අනුරුද්‌ධො නාමුපට්‌ඨාකො කොණ්‌ඩඤ්‌ඤස්‌ස මහෙසිනො|
  count |31|
    block |තිස්‌සා ච උපතිස්‌සා ච අහෙසුං අග්‌ගසාවිකා|
    block |සාලකල්‍යාණිකො බොධි කොණ්‌ඩඤ්‌ඤස්‌ස මහෙසිනො|
  count |32|
    block |සොණො ච උපසොණො ච අහෙසුං අග්‌ගුපට්‌ඨකා|
    block |නන්‌දා චෙව සිරීමා ච අහෙසුං අග්‌ගුපට්‌ඨිකා|
  count |33|
    block |සො අට්‌ඨාසීති හත්‌ථානි අච්‌චුග්‌ගතො මහාමුනි|
    block |සොභතෙ උළුරාජාව සූරියො මජ්‌ඣන්‌හිකෙ යථා|
  count |34|
    block |වස්‌සසතසහස්‌සානි ආයු විජ්‌ජති තාවදෙ|
    block |තාවතා තිට්‌ඨමානො සො තාරෙසි ජනතං බහුං|
  count |35|
    block |ඛීණාසවෙහි විමලෙහි විචිත්‌තා ආසි මෙදනී|
    block |යථා ගගනමුළූහි එවං සො උපසොභථ|
  count |36|
    block |තෙපි නාගා අප්‌පමෙය්‍යා අසඞ්‌ඛොභා දුරාසදා|
    block |විජ්‌ජුපාතංව දස්‌සෙත්‌වා නිබ්‌බුතා තෙ මහායසා|
  count |37|
    block |සා ච අතුලියා ජිනස්‌ස ඉද්‌ධි ඤාණපරිභාවිතො ච සමාධි|
    block |සබ්‌බං තමන්‌තරහිතං නනු රිත්‌තා සබ්‌බසඞ්‌ඛාරා|
  count |38|
    block |කොණ්‌ඩඤ්‌ඤො පවරො බුද්‌ධො චන්‌දාරාමම්‌හි නිබ්‌බුතො|
    block |තත්‌ථෙව චෙතියො චිත්‌තො සත්‌ත යොජනමුස්‌සිතොති|
  stand |කොණ්‌ඩඤ්‌ඤස්‌ස භගවතො වංසො දුතියො|
