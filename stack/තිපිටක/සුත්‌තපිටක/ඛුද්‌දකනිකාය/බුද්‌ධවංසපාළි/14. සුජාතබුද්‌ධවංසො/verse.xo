block |සුජාතබුද්‌ධවංසො|
  count |1|
    block |තත්‌ථෙව මණ්‌ඩකප්‌පම්‌හි සුජාතො නාම නායකො|
    block |සීහහනුසභක්‌ඛන්‌ධො අප්‌පමෙය්‍යො දුරාසදො|
  count |2|
    block |චන්‌දොව විමලො සුද්‌ධො සතරංසීව පතාපවා|
    block |එවං සොභති සම්‌බුද්‌ධො ජලන්‌තො සිරියා සදා|
  count |3|
    block |පාපුණිත්‌වාන සම්‌බුද්‌ධො කෙවලං බොධිමුත්‌තමං|
    block |සුමඞ්‌ගලම්‌හි නගරෙ ධම්‌මචක්‌කං පවත්‌තයි|
  count |4|
    block |දෙසෙන්‌තෙ පවරං ධම්‌මං සුජාතෙ ලොකනායකෙ|
    block |අසීතිකොටී අභිසමිංසු පඨමෙ ධම්‌මදෙසනෙ|
  count |5|
    block |යදා සුජාතො අමිතයසො දෙවෙ වස්‌සං උපාගමි|
    block |සත්‌තතිංසසතසහස්‌සානං දුතියාභිසමයො අහු|
  count |6|
    block |යදා සුජාතො අසමසමො උපගච්‌ඡි පිතුසන්‌තිකං|
    block |සට්‌ඨිසතසහස්‌සානං තතියාභිසමයො අහු|
  count |7|
    block |සන්‌නිපාතා තයො ආසුං සුජාතස්‌ස මහෙසිනො|
    block |ඛීණාසවානං විමලානං සන්‌තචිත්‌තාන තාදිනං|
  count |8|
    block |අභිඤ්‌ඤාබලප්‌පත්‌තානං අප්‌පත්‌තානං භවාභවෙ|
    block |සට්‌ඨිසතසහස්‌සානි පඨමං සන්‌නිපතිංසු තෙ|
  count |9|
    block |පුනාපරං සන්‌නිපාතෙ තිදිවොරොහණෙ ජිනෙ|
    block |පඤ්‌ඤාසසතසහස්‌සානං දුතියො ආසි සමාගමො|
  count |10|
    block |උපසඞ්‌කමන්‌තො නරාසභං තස්‌ස යො අග්‌ගසාවකො|
    block |චතූහි සතසහස්‌සෙහි සම්‌බුද්‌ධං උපසඞ්‌කමි|
  count |11|
    block |අහං තෙන සමයෙන චතුදීපම්‌හි ඉස්‌සරො|
    block |අන්‌තලික්‌ඛචරො ආසිං චක්‌කවත්‌තී මහබ්‌බලො|
  count |12|
    block |ලොකෙ අච්‌ඡරියං දිස්‌වා අබ්‌භුතං ලොමහංසනං|
    block |උපගන්‌ත්‌වාන වන්‌දිං සො සුජාතං ලොකනායකං|
  count |13|
    block |චතුදීපෙ මහාරජ්‌ජං රතනෙ සත්‌ත උත්‌තමෙ|
    block |බුද්‌ධෙ නිය්‍යාදයිත්‌වාන පබ්‌බජිං තස්‌ස සන්‌තිකෙ|
  count |14|
    block |ආරාමිකා ජනපදෙ උට්‌ඨානං පටිපිණ්‌ඩිය|
    block |උපනෙන්‌ති භික්‌ඛුසඞ්‌ඝස්‌ස පච්‌චයං සයනාසනං|
  count |15|
    block |සොපි මං බුද්‌ධො බ්‍යාකාසි දසසහස්‌සිම්‌හි ඉස්‌සරො|
    block |තිංසකප්‌පසහස්‌සම්‌හි අයං බුද්‌ධො භවිස්‌සති|
  count |16|
    block |පධානං පදහිත්‌වාන…පෙ … හෙස්‌සාම සම්‌මුඛා ඉමං|
  count |17|
    block |තස්‌සාපි වචනං සුත්‌වා භිය්‍යො හාසං ජනෙසහං|
    block |අධිට්‌ඨහිං වතං උග්‌ගං දසපාරමිපූරියා|
  count |18|
    block |සුත්‌තන්‌තං විනයඤ්‌චාපි නවඞ්‌ගං සත්‌ථුසාසනං|
    block |සබ්‌බං පරියාපුණිත්‌වාන සොභයිං ජිනසාසනං|
  count |19|
    block |තත්‌ථප්‌පමත්‌තො විහරන්‌තො බ්‍රහ්‌මං භාවෙත්‌ව භාවනං|
    block |අභිඤ්‌ඤාපාරමිං ගන්‌ත්‌වා බ්‍රහ්‌මලොකමගඤ්‌ඡහං|
  count |20|
    block |සුමඞ්‌ගලං නාම නගරං උග්‌ගතො නාම ඛත්‌තියො|
    block |මාතා පභාවතී නාම සුජාතස්‌ස මහෙසිනො|
  count |21|
    block |නවවස්‌සසහස්‌සානි අගාරං අජ්‌ඣ සො වසි|
    block |සිරී උපසිරී නන්‌දො තයො පාසාදමුත්‌තමා|
  count |22|
    block |තෙවීසතිසහස්‌සානි නාරියො සමලඞ්‌කතා|
    block |සිරිනන්‌දා නාම නාරී උපසෙනො නාම අත්‍රජො|
  count |23|
    block |නිමිත්‌තෙ චතුරො දිස්‌වා අස්‌සයානෙන නික්‌ඛමි|
    block |අනූනනවමාසානි පධානං පදහී ජිනො|
  count |24|
    block |බ්‍රහ්‌මුනා යාචිතො සන්‌තො සුජාතො ලොකනායකො|
    block |වත්‌ති චක්‌කං මහාවීරො සුමඞ්‌ගලුය්‍යානමුත්‌තමෙ|
  count |25|
    block |සුදස්‌සනො සුදෙවො ච අහෙසුං අග්‌ගසාවකා|
    block |නාරදො නාමුපට්‌ඨාකො සුජාතස්‌ස මහෙසිනො|
  count |26|
    block |නාගා ච නාගසමාලා ච අහෙසුං අග්‌ගසාවිකා|
    block |බොධි තස්‌ස භගවතො මහාවෙළූති වුච්‌චති|
  count |27|
    block |සො ච රුක්‌ඛො ඝනක්‌ඛන්‌ධො අච්‌ඡිද්‌දො හොති පත්‌තිකො|
    block |උජු වංසො බ්‍රහා හොති දස්‌සනීයො මනොරමො|
  count |28|
    block |එකක්‌ඛන්‌ධො පවඩ්‌ඪිත්‌වා තතො සාඛා පභිජ්‌ජති|
    block |යථා සුබද්‌ධො මොරහත්‌ථො එවං සොභති සො දුමො|
  count |29|
    block |න තස්‌ස කණ්‌ටකා හොන්‌ති නාපි ඡිද්‌දං මහා අහු|
    block |විත්‌ථිණ්‌ණසාඛො අවිරලො සන්‌දච්‌ඡායො මනොරමො|
  count |30|
    block |සුදත්‌තො චෙව චිත්‌තො ච අහෙසුං අග්‌ගුපට්‌ඨකා|
    block |සුභද්‌දා ච පදුමා ච අහෙසුං අග්‌ගුපට්‌ඨිකා|
  count |31|
    block |පඤ්‌ඤාසරතනො ආසි උච්‌චත්‌තනෙන සො ජිනො|
    block |සබ්‌බාකාරවරූපෙතො සබ්‌බගුණමුපාගතො|
  count |32|
    block |තස්‌ස පභා අසමසමා නිද්‌ධාවති සමන්‌තතො|
    block |අප්‌පමාණො අතුලියො ඔපම්‌මෙහි අනූපමො|
  count |33|
    block |නවුතිවස්‌සසහස්‌සානි ආයු විජ්‌ජති තාවදෙ|
    block |තාවතා තිට්‌ඨමානො සො තාරෙසි ජනතං බහුං|
  count |34|
    block |යථාපි සාගරෙ ඌමී ගගනෙ තාරකා යථා|
    block |එවං තදා පාවචනං අරහන්‌තෙහි චිත්‌තිතං|
  count |35|
    block |සො ච බුද්‌ධො අසමසමො ගුණානි ච තානි අතුලියානි|
    block |සබ්‌බං තමන්‌තරහිතං නනු රිත්‌තා සබ්‌බසඞ්‌ඛාරා|
  count |36|
    block |සුජාතො ජිනවරො බුද්‌ධො සිලාරාමම්‌හි නිබ්‌බුතො|
    block |තත්‌ථෙව තස්‌ස චෙතියො තීණිගාවුතමුග්‌ගතොති|
  stand |සුජාතස්‌ස භගවතො වංසො ද්‌වාදසමො|
