block |රෙවතබුද්‌ධවංසො|
  count |1|
    block |සුමනස්‌ස අපරෙන රෙවතො නාම නායකො|
    block |අනූපමො අසදිසො අතුලො උත්‌තමො ජිනො|
  count |2|
    block |සොපි ධම්‌මං පකාසෙසි බ්‍රහ්‌මුනා අභියාචිතො|
    block |ඛන්‌ධධාතුවවත්‌ථානං අප්‌පවත්‌තං භවාභවෙ|
  count |3|
    block |තස්‌සාභිසමයා තීණි අහෙසුං ධම්‌මදෙසනෙ|
    block |ගණනාය න වත්‌තබ්‌බො පඨමාභිසමයො අහු|
  count |4|
    block |යදා අරින්‌දමං රාජං විනෙසි රෙවතො මුනි|
    block |තදා කොටිසහස්‌සානං දුතියාභිසමයො අහු|
  count |5|
    block |සත්‌තාහං පටිසල්‌ලානා වුට්‌ඨහිත්‌වා නරාසභො|
    block |කොටිසතං නරමරූනං විනෙසි උත්‌තමෙ ඵලෙ|
  count |6|
    block |සන්‌නිපාතා තයො ආසුං රෙවතස්‌ස මහෙසිනො|
    block |ඛීණාසවානං විමලානං සුවිමුත්‌තාන තාදිනං|
  count |7|
    block |අතික්‌කන්‌තා ගණනපථං පඨමං යෙ සමාගතා|
    block |කොටිසතසහස්‌සානං දුතියො ආසි සමාගමො|
  count |8|
    block |යොපි පඤ්‌ඤාය අසමො තස්‌ස චක්‌කානුවත්‌තකො|
    block |සො තදා බ්‍යාධිතො ආසි පත්‌තො ජීවිතසංසයං|
  count |9|
    block |තස්‌ස ගිලානපුච්‌ඡාය යෙ තදා උපගතා මුනී|
    block |කොටිසහස්‌සා අරහන්‌තො තතියො ආසි සමාගමො|
  count |10|
    block |අහං තෙන සමයෙන අතිදෙවො නාම බ්‍රාහ්‌මණො|
    block |උපගන්‌ත්‌වා රෙවතං බුද්‌ධං සරණං තස්‌ස ගඤ්‌ඡහං|
  count |11|
    block |තස්‌ස සීලං සමාධිඤ්‌ච පඤ්‌ඤාගුණමනුත්‌තමං|
    block |ථොමයිත්‌වා යථාථාමං උත්‌තරීයමදාසහං|
  count |12|
    block |සොපි මං බුද්‌ධො බ්‍යාකාසි රෙවතො ලොකනායකො|
    block |අපරිමෙය්‍යිතො කප්‌පෙ අයං බුද්‌ධො භවිස්‌සති|
  count |13|
    block |පධානං පදහිත්‌වාන…පෙ … හෙස්‌සාම සම්‌මුඛා ඉමං|
  count |14|
    block |තස්‌සාපි වචනං සුත්‌වා භිය්‍යො චිත්‌තං පසාදයිං|
    block |උත්‌තරිං වතමධිට්‌ඨාසිං දසපාරමිපූරියා|
  count |15|
    block |තදාපි තං බුද්‌ධධම්‌මං සරිත්‌වා අනුබ්‍රූහයිං|
    block |ආහරිස්‌සාමි තං ධම්‌මං යං මය්‌හං අභිපත්‌ථිතං|
  count |16|
    block |නගරං සුධඤ්‌ඤවතී නාම විපුලො නාම ඛත්‌තියො|
    block |විපුලා නාම ජනිකා රෙවතස්‌ස මහෙසිනො|
  count |17|
    block |ඡ ච වස්‌සසහස්‌සානි අගාරං අජ්‌ඣ සො වසි|
    block |සුදස්‌සනො රතනග්‌ඝි ආවෙළො ච විභූසිතො|
    block |පුඤ්‌ඤකම්‌මාභිනිබ්‌බත්‌තා තයො පාසාදමුත්‌තමා|
  count |18|
    block |තෙත්‌තිංස ච සහස්‌සානි නාරියො සමලඞ්‌කතා|
    block |සුදස්‌සනා නාම නාරී වරුණො නාම අත්‍රජො|
  count |19|
    block |නිමිත්‌තෙ චතුරො දිස්‌වා රථයානෙන නික්‌ඛමි|
    block |අනූනසත්‌තමාසානි පධානං පදහී ජිනො|
  count |20|
    block |බ්‍රහ්‌මුනා යාචිතො සන්‌තො රෙවතො ලොකනායකො|
    block |වත්‌ති චක්‌කං මහාවීරො වරුණාරාමෙ සිරීඝරෙ|
  count |21|
    block |වරුණො බ්‍රහ්‌මදෙවො ච අහෙසුං අග්‌ගසාවකා|
    block |සම්‌භවො නාමුපට්‌ඨාකො රෙවතස්‌ස මහෙසිනො|
  count |22|
    block |භද්‌දා චෙව සුභද්‌දා ච අහෙසුං අග්‌ගසාවිකා|
    block |සොපි බුද්‌ධො අසමසමො නාගමූලෙ අබුජ්‌ඣථ|
  count |23|
    block |පදුමො කුඤ්‌ජරො චෙව අහෙසුං අග්‌ගුපට්‌ඨිකා|
    block |සිරීමා චෙව යසවතී අහෙසුං අග්‌ගුපට්‌ඨිකා|
  count |24|
    block |උච්‌චත්‌තනෙන සො බුද්‌ධො අසීතිහත්‌ථමුග්‌ගතො|
    block |ඔභාසෙති දිසා සබ්‌බා ඉන්‌දකෙතුව උග්‌ගතො|
  count |25|
    block |තස්‌ස සරීරෙ නිබ්‌බත්‌තා පභාමාලා අනුත්‌තරා|
    block |දිවා වා යදි වා රත්‌තිං සමන්‌තා ඵරති යොජනං|
  count |26|
    block |සට්‌ඨිවස්‌සසහස්‌සානි ආයු විජ්‌ජති තාවදෙ|
    block |තාවතා තිට්‌ඨමානො සො තාරෙසි ජනතං බහුං|
  count |27|
    block |දස්‌සයිත්‌වා බුද්‌ධබලං අමතං ලොකෙ පකාසයං|
    block |නිබ්‌බායි අනුපාදානො යථග්‌ගුපාදානසඞ්‌ඛයා|
  count |28|
    block |සො ච කායො රතනනිභො සො ච ධම්‌මො අසාදිසො|
    block |සබ්‌බං තමන්‌තරහිතං නනු රිත්‌තා සබ්‌බසඞ්‌ඛාරා|
  count |29|
    block |රෙවතො යසධරො බුද්‌ධො නිබ්‌බුතො සො මහාපුරෙ|
    block |ධාතුවිත්‌ථාරිකං ආසි තෙසු තෙසු පදෙසතොති|
  stand |රෙවතස්‌ස භගවතො වංසො පඤ්‌චමො|
