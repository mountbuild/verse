block |කොණාගමනබුද්‌ධවංසො|
  count |1|
    block |කකුසන්‌ධස්‌ස අපරෙන සම්‌බුද්‌ධො ද්‌විපදුත්‌තමො|
    block |කොණාගමනො නාම ජිනො ලොකජෙට්‌ඨො නරාසභො|
  count |2|
    block |දසධම්‌මෙ පූරයිත්‌වාන කන්‌තාරං සමතික්‌කමි|
    block |පවාහිය මලං සබ්‌බං පත්‌තො සම්‌බොධිමුත්‌තමං|
  count |3|
    block |ධම්‌මචක්‌කං පවත්‌තෙන්‌තෙ කොණාගමනනායකෙ|
    block |තිංසකොටිසහස්‌සානං පඨමාභිසමයො අහු|
  count |4|
    block |පාටිහීරං කරොන්‌තෙ ච පරවාදප්‌පමද්‌දනෙ|
    block |වීසතිකොටිසහස්‌සානං දුතියාභිසමයො අහු|
  count |5|
    block |තතො විකුබ්‌බනං කත්‌වා ජිනො දෙවපුරං ගතො|
    block |වසතෙ තත්‌ථ සම්‌බුද්‌ධො සිලාය පණ්‌ඩුකම්‌බලෙ|
  count |6|
    block |පකරණෙ සත්‌ත දෙසෙන්‌තො වස්‌සං වසති සො මුනි|
    block |දසකොටිසහස්‌සානං තතියාභිසමයො අහු|
  count |7|
    block |තස්‌සාපි දෙවදෙවස්‌ස එකො ආසි සමාගමො|
    block |ඛීණාසවානං විමලානං සන්‌තචිත්‌තාන තාදිනං|
  count |8|
    block |තිංසභික්‌ඛුසහස්‌සානං තදා ආසි සමාගමො|
    block |ඔඝානමතික්‌කන්‌තානං භිජ්‌ජිතානඤ්‌ච මච්‌චුයා|
  count |9|
    block |අහං තෙන සමයෙන පබ්‌බතො නාම ඛත්‌තියො|
    block |මිත්‌තාමච්‌චෙහි සම්‌පන්‌නො අනන්‌තබලවාහනො|
  count |10|
    block |සම්‌බුද්‌ධදස්‌සනං ගන්‌ත්‌වා සුත්‌වා ධම්‌මමනුත්‌තරං|
    block |නිමන්‌තෙත්‌වා සජිනසඞ්‌ඝං දානං දත්‌වා යදිච්‌ඡකං|
  count |11|
    block |පට්‌ටුණ්‌ණං චීනපට්‌ටඤ්‌ච කොසෙය්‍යං කම්‌බලම්‌පි ච|
    block |සොවණ්‌ණපාදුකඤ්‌චෙව අදාසිං සත්‌ථුසාවකෙ|
  count |12|
    block |සොපි මං බුද්‌ධො බ්‍යාකාසි සඞ්‌ඝමජ්‌ඣෙ නිසීදිය|
    block |ඉමම්‌හි භද්‌දකෙ කප්‌පෙ අයං බුද්‌ධො භවිස්‌සති|
  count |13|
    block |අහු කපිලව්‌හයා රම්‌මා…පෙ … හෙස්‌සාම සම්‌මුඛා ඉමං|
  count |14|
    block |තස්‌සාපි වචනං සුත්‌වා භිය්‍යො චිත්‌තං පසාදයිං|
    block |උත්‌තරිං වතමධිට්‌ඨාසිං දසපාරමිපූරියා|
  count |15|
    block |සබ්‌බඤ්‌ඤුතං ගවෙසන්‌තො දානං දත්‌වා නරුත්‌තමෙ|
    block |ඔහායාහං මහාරජ්‌ජං පබ්‌බජිං ජිනසන්‌තිකෙ|
  count |16|
    block |නගරං සොභවතී නාම සොභො නාමාසි ඛත්‌තියො|
    block |වසතෙ තත්‌ථ නගරෙ සම්‌බුද්‌ධස්‌ස මහාකුලං|
  count |17|
    block |බ්‍රාහ්‌මණො යඤ්‌ඤදත්‌තො ච ආසි බුද්‌ධස්‌ස සො පිතා|
    block |උත්‌තරා නාම ජනිකා කොණාගමනස්‌ස සත්‌ථුනො|
  count |18|
    block |තීණි වස්‌සසහස්‌සානි අගාරං අජ්‌ඣ සො වසි|
    block |තුසිතසන්‌තුසිතසන්‌තුට්‌ඨා තයො පාසාදමුත්‌තමා|
  count |19|
    block |අනූනසොළසසහස්‌සානි නාරියො සමලඞ්‌කතා|
    block |රුචිගත්‌තා නාම නාරී සත්‌ථවාහො නාම අත්‍රජො|
  count |20|
    block |නිමිත්‌තෙ චතුරො දිස්‌වා හත්‌ථියානෙන නික්‌ඛමි|
    block |ඡමාසං පධානචාරං අචරී පුරිසුත්‌තමො|
  count |21|
    block |බ්‍රහ්‌මුනා යාචිතො සන්‌තො කොණාගමනනායකො|
    block |වත්‌ති චක්‌කං මහාවීරො මිගදායෙ නරුත්‌තමො|
  count |22|
    block |භිය්‍යසො උත්‌තරො නාම අහෙසුං අග්‌ගසාවකා|
    block |සොත්‌ථිජො නාමුපට්‌ඨාකො කොණාගමනස්‌ස සත්‌ථුනො|
  count |23|
    block |සමුද්‌දා උත්‌තරා චෙව අහෙසුං අග්‌ගසාවිකා|
    block |බොධි තස්‌ස භගවතො උදුම්‌බරොති පවුච්‌චති|
  count |24|
    block |උග්‌ගො ච සොමදෙවො ච අහෙසුං අග්‌ගුපට්‌ඨකා|
    block |සීවලා චෙව සාමා ච අහෙසුං අග්‌ගුපට්‌ඨිකා|
  count |25|
    block |උච්‌චත්‌තනෙන සො බුද්‌ධො තිංසහත්‌ථසමුග්‌ගතො|
    block |උක්‌කාමුඛෙ යථා කම්‌බු එවං රංසීහි මණ්‌ඩිතො|
  count |26|
    block |තිංසවස්‌සසහස්‌සානි ආයු බුද්‌ධස්‌ස තාවදෙ|
    block |තාවතා තිට්‌ඨමානො සො තාරෙසි ජනතං බහුං|
  count |27|
    block |ධම්‌මචෙතිං සමුස්‌සෙත්‌වා ධම්‌මදුස්‌සවිභූසිතං|
    block |ධම්‌මපුප්‌ඵගුළං කත්‌වා නිබ්‌බුතො සො සසාවකො|
  count |28|
    block |මහාවිලාසො තස්‌ස ජනො සිරිධම්‌මප්‌පකාසනො|
    block |සබ්‌බං තමන්‌තරහිතං නනු රිත්‌තා සබ්‌බසඞ්‌ඛාරා|
  count |29|
    block |කොණාගමනො සම්‌බුද්‌ධො පබ්‌බතාරාමම්‌හි නිබ්‌බුතො|
    block |ධාතුවිත්‌ථාරිකං ආසි තෙසු තෙසු පදෙසතොති|
  stand |කොණාගමනස්‌ස භගවතො වංසො තෙවීසතිමො|
