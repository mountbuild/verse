block |චුද්‌දසකනිපාතො|
  block |ඛදිරවනියරෙවතත්‌ථෙරගාථා|
    count |645|
      block |යදා අහං පබ්‌බජිතො අගාරස්‌මානගාරියං|
      block |නාභිජානාමි සඞ්‌කප්‌පං අනරියං දොසසංහිතං|
    count |646|
      block |ඉමෙ හඤ්‌ඤන්‌තු වජ්‌ඣන්‌තු දුක්‌ඛං පප්‌පොන්‌තු පාණිනො|
      block |සඞ්‌කප්‌පං නාභිජානාමි ඉමස්‌මිං දීඝමන්‌තරෙ|
    count |647|
      block |මෙත්‌තඤ්‌ච අභිජානාමි අප්‌පමාණං සුභාවිතං|
      block |අනුපුබ්‌බං පරිචිතං යථා බුද්‌ධෙන දෙසිතං|
    count |648|
      block |සබ්‌බමිත්‌තො සබ්‌බසඛො සබ්‌බභූතානුකම්‌පකො|
      block |මෙත්‌තචිත්‌තඤ්‌ච භාවෙමි අබ්‍යාපජ්‌ජරතො සදා|
    count |649|
      block |අසංහීරං අසංකුප්‌පං චිත්‌තං ආමොදයාමහං|
      block |බ්‍රහ්‌මවිහාරං භාවෙමි අකාපුරිසසෙවිතං|
    count |650|
      block |අවිතක්‌කං සමාපන්‌නො සම්‌මාසම්‌බුද්‌ධසාවකො|
      block |අරියෙන තුණ්‌හීභාවෙන උපෙතො හොති තාවදෙ|
    count |651|
      block |යථාපි පබ්‌බතො සෙලො අචලො සුප්‌පතිට්‌ඨිතො|
      block |එවං මොහක්‌ඛයා භික්‌ඛු පබ්‌බතොව න වෙධති|
    count |652|
      block |අනඞ්‌ගණස්‌ස පොසස්‌ස නිච්‌චං සුචිගවෙසිනො|
      block |වාලග්‌ගමත්‌තං පාපස්‌ස අබ්‌භමත්‌තංව ඛායති|
    count |653|
      block |නගරං යථා පච්‌චන්‌තං ගුත්‌තං සන්‌තරබාහිරං|
      block |එවං ගොපෙථ අත්‌තානං ඛණො වො මා උපච්‌චගා|
    count |654|
      block |නාභිනන්‌දාමි මරණං නාභිනන්‌දාමි ජීවිතං|
      block |කාලඤ්‌ච පටිකඞ්‌ඛාමි නිබ්‌බිසං භතකො යථා|
    count |655|
      block |නාභිනන්‌දාමි මරණං…පෙ … සම්‌පජානො පතිස්‌සතො|
    count |656|
      block |පරිචිණ්‌ණො මයා සත්‌ථා කතං බුද්‌ධස්‌ස සාසනං|
      block |ඔහිතො ගරුකො භාරො භවනෙත්‌ති සමූහතා|
    count |657|
      block |යස්‌ස චත්‌ථාය පබ්‌බජිතො අගාරස්‌මානගාරියං|
      block |සො මෙ අත්‌ථො අනුප්‌පත්‌තො සබ්‌බසංයොජනක්‌ඛයො|
    count |658|
      block |සම්‌පාදෙථප්‌පමාදෙන එසා මෙ අනුසාසනී|
      block |හන්‌දාහං පරිනිබ්‌බිස්‌සං විප්‌පමුත්‌තොම්‌හි සබ්‌බධීති|
    stand |… ඛදිරවනියරෙවතො ථෙරො…|
  block |ගොදත්‌තත්‌ථෙරගාථා|
    count |659|
      block |යථාපි භද්‌දො ආජඤ්‌ඤො ධුරෙ යුත්‌තො ධුරස්‌සහො|
      block |මථිතො අතිභාරෙන සංයුගං නාතිවත්‌තති|
    count |660|
      block |එවං පඤ්‌ඤාය යෙ තිත්‌තා සමුද්‌දො වාරිනා යථා|
      block |න පරෙ අතිමඤ්‌ඤන්‌ති අරියධම්‌මොව පාණිනං|
    count |661|
      block |කාලෙ කාලවසං පත්‌තා භවාභවවසං ගතා|
      block |නරා දුක්‌ඛං නිගච්‌ඡන්‌ති තෙධ සොචන්‌ති මාණවා|
    count |662|
      block |උන්‌නතා සුඛධම්‌මෙන දුක්‌ඛධම්‌මෙන චොනතා|
      block |ද්‌වයෙන බාලා හඤ්‌ඤන්‌ති යථාභූතං අදස්‌සිනො|
    count |663|
      block |යෙ ච දුක්‌ඛෙ සුඛස්‌මිඤ්‌ච මජ්‌ඣෙ සිබ්‌බිනිමච්‌චගූ|
      block |ඨිතා තෙ ඉන්‌දඛීලොව න තෙ උන්‌නතඔනතා|
    count |664|
      block |න හෙව ලාභෙ නාලාභෙ න යසෙ න ච කිත්‌තියා|
      block |න නින්‌දායං පසංසාය න තෙ දුක්‌ඛෙ සුඛම්‌හි|
    count |665|
      block |සබ්‌බත්‌ථ තෙ න ලිම්‌පන්‌ති උදබින්‌දුව පොක්‌ඛරෙ|
      block |සබ්‌බත්‌ථ සුඛිතා ධීරා සබ්‌බත්‌ථ අපරාජිතා|
    count |666|
      block |ධම්‌මෙන ච අලාභො යො යො ච ලාභො අධම්‌මිකො|
      block |අලාභො ධම්‌මිකො සෙය්‍යො යං චෙ ලාභො අධම්‌මිකො|
    count |667|
      block |යසො ච අප්‌පබුද්‌ධීනං විඤ්‌ඤූනං අයසො ච යො|
      block |අයසොව සෙය්‍යො විඤ්‌ඤූනං න යසො අප්‌පබුද්‌ධිනං|
    count |668|
      block |දුම්‌මෙධෙහි පසංසා ච විඤ්‌ඤූහි ගරහා ච යා|
      block |ගරහාව සෙය්‍යො විඤ්‌ඤූහි යං චෙ බාලප්‌පසංසනා|
    count |669|
      block |සුඛඤ්‌ච කාමමයිකං දුක්‌ඛඤ්‌ච පවිවෙකියං|
      block |පවිවෙකදුක්‌ඛං සෙය්‍යො යං චෙ කාමමයං සුඛං|
    count |670|
      block |ජීවිතඤ්‌ච අධම්‌මෙන ධම්‌මෙන මරණඤ්‌ච යං|
      block |මරණං ධම්‌මිකං සෙය්‍යො යං චෙ ජීවෙ අධම්‌මිකං|
    count |671|
      block |කාමකොපප්‌පහීනා යෙ සන්‌තචිත්‌තා භවාභවෙ|
      block |චරන්‌ති ලොකෙ අසිතා නත්‌ථි තෙසං පියාපියං|
    count |672|
      block |භාවයිත්‌වාන බොජ්‌ඣඞ්‌ගෙ ඉන්‌ද්‍රියානි බලානි ච|
      block |පප්‌පුය්‍ය පරමං සන්‌තිං පරිනිබ්‌බන්‌තිනාසවාති|
      block |රෙවතො චෙව ගොදත්‌තො ථෙරා ද්‌වෙ තෙ මහිද්‌ධිකා|
      block |චුද්‌දසම්‌හි නිපාතම්‌හි ගාථායො අට්‌ඨවීසතීති|
    stand |… ගොදත්‌තො ථෙරො…|
    stand |චුද්‌දසකනිපාතො නිට්‌ඨිතො|
    block |තත්‍රුද්‌දානං|
