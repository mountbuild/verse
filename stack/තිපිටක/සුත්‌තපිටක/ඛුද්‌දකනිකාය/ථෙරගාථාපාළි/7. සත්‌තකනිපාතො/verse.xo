block |සත්‌තකනිපාතො|
  block |සුන්‌දරසමුද්‌දත්‌ථෙරගාථා|
    count |459|
      block |අලඞ්‌කතා සුවසනා මාලධාරී විභූසිතා|
      block |අලත්‌තකකතාපාදා පාදුකාරුය්‌හ වෙසිකා|
    count |460|
      block |පාදුකා ඔරුහිත්‌වාන පුරතො පඤ්‌ජලීකතා|
      block |සා මං සණ්‌හෙන මුදුනා ම්‌හිතපුබ්‌බං අභාසථ|
    count |461|
      block |යුවාසි ත්‌වං පබ්‌බජිතො තිට්‌ඨාහි මම සාසනෙ|
      block |භුඤ්‌ජ මානුසකෙ කාමෙ අහං විත්‌තං දදාමි තෙ|
      block |සච්‌චං තෙ පටිජානාමි අග්‌ගිං වා තෙ හරාමහං|
    count |462|
      block |යදා ජිණ්‌ණා භවිස්‌සාම උභො දණ්‌ඩපරායනා|
      block |උභොපි පබ්‌බජිස්‌සාම උභයත්‌ථ කටග්‌ගහො|
    count |463|
      block |තඤ්‌ච දිස්‌වාන යාචන්‌තිං වෙසිකං පඤ්‌ජලීකතං|
      block |අලඞ්‌කතං සුවසනං මච්‌චුපාසංව ඔඩ්‌ඩිතං|
    count |464|
      block |තතො මෙ මනසීකාරො…පෙ … නිබ්‌බිදා සමතිට්‌ඨථ|
    count |465|
      block |තතො චිත්‌තං විමුච්‌චි මෙ…පෙ … කතං බුද්‌ධස්‌ස සාසනන්‌ති|
    stand |… සුන්‌දරසමුද්‌දො ථෙරො…|
  block |ලකුණ්‌ඩකභද්‌දියත්‌ථෙරගාථා|
    count |466|
      block |පරෙ අම්‌බාටකාරාමෙ වනසණ්‌ඩම්‌හි භද්‌දියො|
      block |සමූලං තණ්‌හමබ්‌බුය්‌හ තත්‌ථ භද්‌දොව ඣායති|
    count |467|
      block |රමන්‌තෙකෙ මුදිඞ්‌ගෙහි වීණාහි පණවෙහි ච|
      block |අහඤ්‌ච රුක්‌ඛමූලස්‌මිං රතො බුද්‌ධස්‌ස සාසනෙ|
    count |468|
      block |බුද්‌ධො චෙ මෙ වරං දජ්‌ජා සො ච ලබ්‌භෙථ මෙ වරො|
      block |ගණ්‌හෙහං සබ්‌බලොකස්‌ස නිච්‌චං කායගතං සතිං|
    count |469|
      block |යෙ මං රූපෙන පාමිංසු යෙ ච ඝොසෙන අන්‌වගූ|
      block |ඡන්‌දරාගවසූපෙතා න මං ජානන්‌ති තෙ ජනා|
    count |470|
      block |අජ්‌ඣත්‌තඤ්‌ච න ජානාති බහිද්‌ධා ච න පස්‌සති|
      block |සමන්‌තාවරණො බාලො ස වෙ ඝොසෙන වුය්‌හති|
    count |471|
      block |අජ්‌ඣත්‌තඤ්‌ච න ජානාති බහිද්‌ධා ච විපස්‌සති|
      block |බහිද්‌ධා ඵලදස්‌සාවී සොපි ඝොසෙන වුය්‌හති|
    count |472|
      block |අජ්‌ඣත්‌තඤ්‌ච පජානාති බහිද්‌ධා ච විපස්‌සති|
      block |අනාවරණදස්‌සාවී න සො ඝොසෙන වුය්‌හතීති|
    stand |… ලකුණ්‌ඩකභද්‌දියො ථෙරො…|
  block |භද්‌දත්‌ථෙරගාථා|
    count |473|
      block |එකපුත්‌තො අහං ආසිං පියො මාතු පියො පිතු|
      block |බහූහි වතචරියාහි ලද්‌ධො ආයාචනාහි ච|
    count |474|
      block |තෙ ච මං අනුකම්‌පාය අත්‌ථකාමා හිතෙසිනො|
      block |උභො පිතා ච මාතා ච බුද්‌ධස්‌ස උපනාමයුං|
    count |475|
      block |කිච්‌ඡා ලද්‌ධො අයං පුත්‌තො සුඛුමාලො සුඛෙධිතො|
      block |ඉමං දදාම තෙ නාථ ජිනස්‌ස පරිචාරකං|
    count |476|
      block |සත්‌ථා ච මං පටිග්‌ගය්‌හ ආනන්‌දං එතදබ්‍රවි|
      block |පබ්‌බාජෙහි ඉමං ඛිප්‌පං හෙස්‌සත්‍යාජානියො අයං|
    count |477|
      block |පබ්‌බාජෙත්‌වාන මං සත්‌ථා විහාරං පාවිසී ජිනො|
      block |අනොග්‌ගතස්‌මිං සූරියස්‌මිං තතො චිත්‌තං විමුච්‌චි මෙ|
    count |478|
      block |තතො සත්‌ථා නිරාකත්‌වා පටිසල්‌ලානවුට්‌ඨිතො|
      block |එහි භද්‌දාති මං ආහ සා මෙ ආසූපසම්‌පදා|
    count |479|
      block |ජාතියා සත්‌තවස්‌සෙන ලද්‌ධා මෙ උපසම්‌පදා|
      block |තිස්‌සො විජ්‌ජා අනුප්‌පත්‌තා අහො ධම්‌මසුධම්‌මතාති|
    stand |… භද්‌දො ථෙරො…|
  block |සොපාකත්‌ථෙරගාථා|
    count |480|
      block |දිස්‌වා පාසාදඡායායං චඞ්‌කමන්‌තං නරුත්‌තමං|
      block |තත්‌ථ නං උපසඞ්‌කම්‌ම වන්‌දිස්‌සං පුරිසුත්‌තමං|
    count |481|
      block |එකංසං චීවරං කත්‌වා සංහරිත්‌වාන පාණයො|
      block |අනුචඞ්‌කමිස්‌සං විරජං සබ්‌බසත්‌තානමුත්‌තමං|
    count |482|
      block |තතො පඤ්‌හෙ අපුච්‌ඡි මං පඤ්‌හානං කොවිදො විදූ|
      block |අච්‌ඡම්‌භී ච අභීතො ච බ්‍යාකාසිං සත්‌ථුනො අහං|
    count |483|
      block |විස්‌සජ්‌ජිතෙසු පඤ්‌හෙසු අනුමොදි තථාගතො|
      block |භික්‌ඛුසඞ්‌ඝං විලොකෙත්‌වා ඉමමත්‌ථං අභාසථ|
    count |484|
      block |ලාභා අඞ්‌ගානං මගධානං යෙසායං පරිභුඤ්‌ජති|
      block |චීවරං පිණ්‌ඩපාතඤ්‌ච පච්‌චයං සයනාසනං|
      block |පච්‌චුට්‌ඨානඤ්‌ච සාමීචිං තෙසං ලාභාති චාබ්‍රවි|
    count |485|
      block |අජ්‌ජතග්‌ගෙ මං සොපාක දස්‌සනායොපසඞ්‌කම|
      block |එසා චෙව තෙ සොපාක භවතු උපසම්‌පදා|
    count |486|
      block |ජාතියා සත්‌තවස්‌සොහං ලද්‌ධාන උපසම්‌පදං|
      block |ධාරෙමි අන්‌තිමං දෙහං අහො ධම්‌මසුධම්‌මතාති|
    stand |… සොපාකො ථෙරො…|
  block |සරභඞ්‌ගත්‌ථෙරගාථා|
    count |487|
      block |සරෙ හත්‌ථෙහි භඤ්‌ජිත්‌වා කත්‌වාන කුටිමච්‌ඡිසං|
      block |තෙන මෙ සරභඞ්‌ගොති නාමං සම්‌මුතියා අහු|
    count |488|
      block |න මය්‌හං කප්‌පතෙ අජ්‌ජ සරෙ හත්‌ථෙහි භඤ්‌ජිතුං|
      block |සික්‌ඛාපදා නො පඤ්‌ඤත්‌තා ගොතමෙන යසස්‌සිනා|
    count |489|
      block |සකලං සමත්‌තං රොගං සරභඞ්‌ගො නාද්‌දසං පුබ්‌බෙ|
      block |සොයං රොගො දිට්‌ඨො වචනකරෙනාතිදෙවස්‌ස|
    count |490|
      block |යෙනෙව මග්‌ගෙන ගතො විපස්‌සී යෙනෙව මග්‌ගෙන සිඛී ච වෙස්‌සභූ|
      block |කකුසන්‌ධකොණාගමනො ච කස්‌සපො තෙනඤ්‌ජසෙන අගමාසි ගොතමො|
    count |491|
      block |වීතතණ්‌හා අනාදානා සත්‌ත බුද්‌ධා ඛයොගධා|
      block |යෙහායං දෙසිතො ධම්‌මො ධම්‌මභූතෙහි තාදිභි|
    count |492|
      block |චත්‌තාරි අරියසච්‌චානි අනුකම්‌පාය පාණිනං|
      block |දුක්‌ඛං සමුදයො මග්‌ගො නිරොධො දුක්‌ඛසඞ්‌ඛයො|
    count |493|
      block |යස්‌මිං නිවත්‌තතෙ දුක්‌ඛං සංසාරස්‌මිං අනන්‌තකං|
      block |භෙදා ඉමස්‌ස කායස්‌ස ජීවිතස්‌ස ච සඞ්‌ඛයා|
      block |අඤ්‌ඤො පුනබ්‌භවො නත්‌ථි සුවිමුත්‌තොම්‌හි සබ්‌බධීති|
      block |සුන්‌දරසමුද්‌දො ථෙරො ථෙරො ලකුණ්‌ඩභද්‌දියො|
      block |භද්‌දො ථෙරො ච සොපාකො සරභඞ්‌ගො මහාඉසි|
      block |සත්‌තකෙ පඤ්‌චකා ථෙරා ගාථායො පඤ්‌චතිංසතීති|
    stand |… සරභඞ්‌ගො ථෙරො…|
    stand |සත්‌තකනිපාතො නිට්‌ඨිතො|
    block |තත්‍රුද්‌දානං|
