block |තිකනිපාතො|
  block |අඞ්‌ගණිකභාරද්‌වාජත්‌ථෙරගාථා|
    count |219|
      block |අයොනි සුද්‌ධිමන්‌වෙසං අග්‌ගිං පරිචරිං වනෙ|
      block |සුද්‌ධිමග්‌ගං අජානන්‌තො අකාසිං අමරං තපං|
    count |220|
      block |තං සුඛෙන සුඛං ලද්‌ධං පස්‌ස ධම්‌මසුධම්‌මතං|
      block |තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනං|
    count |221|
      block |බ්‍රහ්‌මබන්‌ධු පුරෙ ආසිං ඉදානි ඛොම්‌හි බ්‍රාහ්‌මණො|
      block |තෙවිජ්‌ජො න්‌හාතකො චම්‌හි සොත්‌තියො චම්‌හි වෙදගූති|
    stand |… අඞ්‌ගණිකභාරද්‌වාජො ථෙරො…|
  block |පච්‌චයත්‌ථෙරගාථා|
    count |222|
      block |පඤ්‌චාහාහං පබ්‌බජිතො සෙඛො අප්‌පත්‌තමානසො|
      block |විහාරං මෙ පවිට්‌ඨස්‌ස චෙතසො පණිධී අහු|
    count |223|
      block |නාසිස්‌සං න පිවිස්‌සාමි විහාරතො න නික්‌ඛමෙ|
      block |නපි පස්‌සං නිපාතෙස්‌සං තණ්‌හාසල්‌ලෙ අනූහතෙ|
    count |224|
      block |තස්‌ස මෙවං විහරතො පස්‌ස වීරියපරක්‌කමං|
      block |තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනන්‌ති|
    stand |… පච්‌චයො ථෙරො…|
  block |බාකුලත්‌ථෙරගාථා|
    count |225|
      block |යො පුබ්‌බෙ කරණීයානි පච්‌ඡා සො කාතුමිච්‌ඡති|
      block |සුඛා සො ධංසතෙ ඨානා පච්‌ඡා ච මනුතප්‌පති|
    count |226|
      block |යඤ්‌හි කයිරා තඤ්‌හි වදෙ යං න කයිරා න තං වදෙ|
      block |අකරොන්‌තං භාසමානං පරිජානන්‌ති පණ්‌ඩිතා|
    count |227|
      block |සුසුඛං වත නිබ්‌බානං සම්‌මාසම්‌බුද්‌ධදෙසිතං|
      block |අසොකං විරජං ඛෙමං යත්‌ථ දුක්‌ඛං නිරුජ්‌ඣතීති|
    stand |… බාකුලො ථෙරො…|
  block |ධනියත්‌ථෙරගාථා|
    count |228|
      block |සුඛං චෙ ජීවිතුං ඉච්‌ඡෙ සාමඤ්‌ඤස්‌මිං අපෙක්‌ඛවා|
      block |සඞ්‌ඝිකං නාතිමඤ්‌ඤෙය්‍ය චීවරං පානභොජනං|
    count |229|
      block |සුඛං චෙ ජීවිතුං ඉච්‌ඡෙ සාමඤ්‌ඤස්‌මිං අපෙක්‌ඛවා|
      block |අහි මූසිකසොබ්‌භංව සෙවෙථ සයනාසනං|
    count |230|
      block |සුඛං චෙ ජීවිතුං ඉච්‌ඡෙ සාමඤ්‌ඤස්‌මිං අපෙක්‌ඛවා|
      block |ඉතරීතරෙන තුස්‌සෙය්‍ය එකධම්‌මඤ්‌ච භාවයෙති|
    stand |… ධනියො ථෙරො…|
  block |මාතඞ්‌ගපුත්‌තත්‌ථෙරගාථා|
    count |231|
      block |අතිසීතං අතිඋණ්‌හං අතිසායමිදං අහු|
      block |ඉති විස්‌සට්‌ඨකම්‌මන්‌තෙ ඛණා අච්‌චෙන්‌ති මාණවෙ|
    count |232|
      block |යො ච සීතඤ්‌ච උණ්‌හඤ්‌ච තිණා භිය්‍යො න මඤ්‌ඤති|
      block |කරං පුරිසකිච්‌චානි සො සුඛා න විහායති|
    count |233|
      block |දබ්‌බං කුසං පොටකිලං උසීරං මුඤ්‌ජපබ්‌බජං|
      block |උරසා පනුදිස්‌සාමි විවෙකමනුබ්‍රූහයන්‌ති|
    stand |… මාතඞ්‌ගපුත්‌තො ථෙරො…|
  block |ඛුජ්‌ජසොභිතත්‌ථෙරගාථා|
    count |234|
      block |යෙ චිත්‌තකථී බහුස්‌සුතා සමණා පාටලිපුත්‌තවාසිනො|
      block |තෙසඤ්‌ඤතරොයමායුවා ද්‌වාරෙ තිට්‌ඨති ඛුජ්‌ජසොභිතො|
    count |235|
      block |යෙ චිත්‌තකථී බහුස්‌සුතා සමණා පාටලිපුත්‌තවාසිනො|
      block |තෙසඤ්‌ඤතරොයමායුවා ද්‌වාරෙ තිට්‌ඨති මාලුතෙරිතො|
    count |236|
      block |සුයුද්‌ධෙන සුයිට්‌ඨෙන සඞ්‌ගාමවිජයෙන ච|
      block |බ්‍රහ්‌මචරියානුචිණ්‌ණෙන එවායං සුඛමෙධතීති|
    stand |… ඛුජ්‌ජසොභිතො ථෙරො…|
  block |වාරණත්‌ථෙරගාථා|
    count |237|
      block |යොධ කොචි මනුස්‌සෙසු පරපාණානි හිංසති|
      block |අස්‌මා ලොකා පරම්‌හා ච උභයා ධංසතෙ නරො|
    count |238|
      block |යො ච මෙත්‌තෙන චිත්‌තෙන සබ්‌බපාණානුකම්‌පති|
      block |බහුඤ්‌හි සො පසවති පුඤ්‌ඤං තාදිසකො නරො|
    count |239|
      block |සුභාසිතස්‌ස සික්‌ඛෙථ සමණූපාසනස්‌ස ච|
      block |එකාසනස්‌ස ච රහො චිත්‌තවූපසමස්‌ස චාති|
    stand |… වාරණො ථෙරො…|
  block |වස්‌සිකත්‌ථෙරගාථා|
    count |240|
      block |එකොපි සද්‌ධො මෙධාවී අස්‌සද්‌ධානීධ ඤාතිනං|
      block |ධම්‌මට්‌ඨො සීලසම්‌පන්‌නො හොති අත්‌ථාය බන්‌ධුනං|
    count |241|
      block |නිග්‌ගය්‌හ අනුකම්‌පාය චොදිතා ඤාතයො මයා|
      block |ඤාතිබන්‌ධවපෙමෙන කාරං කත්‌වාන භික්‌ඛුසු|
    count |242|
      block |තෙ අබ්‌භතීතා කාලඞ්‌කතා පත්‌තා තෙ තිදිවං සුඛං|
      block |භාතරො මය්‌හං මාතා ච මොදන්‌ති කාමකාමිනොති|
    stand |… වස්‌සිකො ථෙරො…|
  block |යසොජත්‌ථෙරගාථා|
    count |243|
      block |කාලපබ්‌බඞ්‌ගසඞ්‌කාසො කිසො ධමනිසන්‌ථතො|
      block |මත්‌තඤ්‌ඤූ අන්‌නපානම්‌හි අදීනමනසො නරො|
    count |244|
      block |ඵුට්‌ඨො ඩංසෙහි මකසෙහි අරඤ්‌ඤස්‌මිං බ්‍රහාවනෙ|
      block |නාගො සඞ්‌ගාමසීසෙව සතො තත්‍රාධිවාසයෙ|
    count |245|
      block |යථා බ්‍රහ්‌මා තථා එකො යථා දෙවො තථා දුවෙ|
      block |යථා ගාමො තථා තයො කොලාහලං තතුත්‌තරින්‌ති|
    stand |… යසොජො ථෙරො…|
  block |සාටිමත්‌තියත්‌ථෙරගාථා|
    count |246|
      block |අහු තුය්‌හං පුරෙ සද්‌ධා සා තෙ අජ්‌ජ න විජ්‌ජති|
      block |යං තුය්‌හං තුය්‌හමෙවෙතං නත්‌ථි දුච්‌චරිතං මම|
    count |247|
      block |අනිච්‌චා හි චලා සද්‌දා එවං දිට්‌ඨා හි සා මයා|
      block |රජ්‌ජන්‌තිපි විරජ්‌ජන්‌ති තත්‌ථ කිං ජිය්‍යතෙ මුනි|
    count |248|
      block |පච්‌චති මුනිනො භත්‌තං ථොකං ථොකං කුලෙ කුලෙ|
      block |පිණ්‌ඩිකාය චරිස්‌සාමි අත්‌ථි ජඞ්‌ඝබලං මමාති|
    stand |… සාටිමත්‌තියො ථෙරො…|
  block |උපාලිත්‌ථෙරගාථා|
    count |249|
      block |සද්‌ධාය අභිනික්‌ඛම්‌ම නවපබ්‌බජිතො නවො|
      block |මිත්‌තෙ භජෙය්‍ය කල්‍යාණෙ සුද්‌ධාජීවෙ අතන්‌දිතෙ|
    count |250|
      block |සද්‌ධාය අභිනික්‌ඛම්‌ම නවපබ්‌බජිතො නවො|
      block |සඞ්‌ඝස්‌මිං විහරං භික්‌ඛු සික්‌ඛෙථ විනයං බුධො|
    count |251|
      block |සද්‌ධාය අභිනික්‌ඛම්‌ම නවපබ්‌බජිතො නවො|
      block |කප්‌පාකප්‌පෙසු කුසලො චරෙය්‍ය අපුරක්‌ඛතොති|
    stand |… උපාලිත්‌ථෙරො…|
  block |උත්‌තරපාලත්‌ථෙරගාථා|
    count |252|
      block |පණ්‌ඩිතං වත මං සන්‌තං අලමත්‌ථවිචින්‌තකං|
      block |පඤ්‌ච කාමගුණා ලොකෙ සම්‌මොහා පාතයිංසු මං|
    count |253|
      block |පක්‌ඛන්‌දො මාරවිසයෙ දළ්‌හසල්‌ලසමප්‌පිතො|
      block |අසක්‌ඛිං මච්‌චුරාජස්‌ස අහං පාසා පමුච්‌චිතුං|
    count |254|
      block |සබ්‌බෙ කාමා පහීනා මෙ භවා සබ්‌බෙ පදාලිතා|
      block |වික්‌ඛීණො ජාතිසංසාරො නත්‌ථි දානි පුනබ්‌භවොති|
    stand |… උත්‌තරපාලො ථෙරො…|
  block |අභිභූතත්‌ථෙරගාථා|
    count |255|
      block |සුණාථ ඤාතයො සබ්‌බෙ යාවන්‌තෙත්‌ථ සමාගතා|
      block |ධම්‌මං වො දෙසයිස්‌සාමි දුක්‌ඛා ජාති පුනප්‌පුනං|
    count |256|
      block |ආරම්‌භථ නික්‌කමථ යුඤ්‌ජථ බුද්‌ධසාසනෙ|
      block |ධුනාථ මච්‌චුනො සෙනං නළාගාරංව කුඤ්‌ජරො|
    count |257|
      block |යො ඉමස්‌මිං ධම්‌මවිනයෙ අප්‌පමත්‌තො විහස්‌සති|
      block |පහාය ජාතිසංසාරං දුක්‌ඛස්‌සන්‌තං කරිස්‌සතීති|
    stand |… අභිභූතො ථෙරො…|
  block |ගොතමත්‌ථෙරගාථා|
    count |258|
      block |සංසරං හි නිරයං අගච්‌ඡිස්‌සං පෙතලොකමගමං පුනප්‌පුනං|
      block |දුක්‌ඛමම්‌හිපි තිරච්‌ඡානයොනියං නෙකධා හි වුසිතං චිරං මයා|
    count |259|
      block |මානුසොපි ච භවොභිරාධිතො සග්‌ගකායමගමං සකිං සකිං|
      block |රූපධාතුසු අරූපධාතුසු නෙවසඤ්‌ඤිසු අසඤ්‌ඤිසුට්‌ඨිතං|
    count |260|
      block |සම්‌භවා සුවිදිතා අසාරකා සඞ්‌ඛතා පචලිතා සදෙරිතා|
      block |තං විදිත්‌වා මහමත්‌තසම්‌භවං සන්‌තිමෙව සතිමා සමජ්‌ඣගන්‌ති|
    stand |… ගොතමො ථෙරො…|
  block |හාරිතත්‌ථෙරගාථා|
    count |261|
      block |යො පුබ්‌බෙ කරණීයානි පච්‌ඡා සො කාතුමිච්‌ඡති|
      block |සුඛා සො ධංසතෙ ඨානා පච්‌ඡා ච මනුතප්‌පති|
    count |262|
      block |යඤ්‌හි කයිරා තඤ්‌හි වදෙ යං න කයිරා න තං වදෙ|
      block |අකරොන්‌තං භාසමානං පරිජානන්‌ති පණ්‌ඩිතා|
    count |263|
      block |සුසුඛං වත නිබ්‌බානං සම්‌මාසම්‌බුද්‌ධදෙසිතං|
      block |අසොකං විරජං ඛෙමං යත්‌ථ දුක්‌ඛං නිරුජ්‌ඣතීති|
    stand |… හාරිතො ථෙරො…|
  block |විමලත්‌ථෙරගාථා|
    count |264|
      block |පාපමිත්‌තෙ විවජ්‌ජෙත්‌වා භජෙය්‍යුත්‌තමපුග්‌ගලං|
      block |ඔවාදෙ චස්‌ස තිට්‌ඨෙය්‍ය පත්‌ථෙන්‌තො අචලං සුඛං|
    count |265|
      block |පරිත්‌තං දාරුමාරුය්‌හ යථා සීදෙ මහණ්‌ණවෙ|
      block |එවං කුසීතමාගම්‌ම සාධුජීවීපි සීදති|
      block |තස්‌මා තං පරිවජ්‌ජෙය්‍ය කුසීතං හීනවීරියං|
    count |266|
      block |පවිවිත්‌තෙහි අරියෙහි පහිතත්‌තෙහි ඣායිභි|
      block |නිච්‌චං ආරද්‌ධවීරියෙහි පණ්‌ඩිතෙහි සහාවසෙති|
      block |අඞ්‌ගණිකො භාරද්‌වාජො පච්‌චයො බාකුලො ඉසි|
      block |ධනියො මාතඞ්‌ගපුත්‌තො සොභිතො වාරණො ඉසි|
      block |වස්‌සිකො ච යසොජො ච සාටිමත්‌තියුපාලි ච|
      block |උත්‌තරපාලො අභිභූතො ගොතමො හාරිතොපි ච|
      block |ථෙරො තිකනිපාතම්‌හි නිබ්‌බානෙ විමලො කතො|
      block |අට්‌ඨතාලීස ගාථායො ථෙරා සොළස කිත්‌තිතාති|
    stand |… විමලො ථෙරො…|
    stand |තිකනිපාතො නිට්‌ඨිතො|
    block |තත්‍රුද්‌දානං|
