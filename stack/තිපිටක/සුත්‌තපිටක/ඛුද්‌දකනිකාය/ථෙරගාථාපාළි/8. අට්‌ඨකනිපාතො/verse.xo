block |අට්‌ඨකනිපාතො|
  block |මහාකච්‌චායනත්‌ථෙරගාථා|
    count |494|
      block |කම්‌මං බහුකං න කාරයෙ පරිවජ්‌ජෙය්‍ය ජනං න උය්‍යමෙ|
      block |සො උස්‌සුක්‌කො රසානුගිද්‌ධො අත්‌ථං රිඤ්‌චති යො සුඛාධිවාහො|
    count |495|
      block |පඞ්‌කොති හි නං අවෙදයුං යායං වන්‌දනපූජනා කුලෙසු|
      block |සුඛුමං සල්‌ලං දුරුබ්‌බහං සක්‌කාරො කාපුරිසෙන දුජ්‌ජහො|
    count |496|
      block |න පරස්‌සුපනිධාය කම්‌මං මච්‌චස්‌ස පාපකං|
      block |අත්‌තනා තං න සෙවෙය්‍ය කම්‌මබන්‌ධූහි මාතියා|
    count |497|
      block |න පරෙ වචනා චොරො න පරෙ වචනා මුනි|
      block |අත්‌තා ච නං යථාවෙදි දෙවාපි නං තථා විදූ|
    count |498|
      block |පරෙ ච න විජානන්‌ති මයමෙත්‌ථ යමාමසෙ|
      block |යෙ ච තත්‌ථ විජානන්‌ති තතො සම්‌මන්‌ති මෙධගා|
    count |499|
      block |ජීවතෙ වාපි සප්‌පඤ්‌ඤො අපි විත්‌තපරික්‌ඛයො|
      block |පඤ්‌ඤාය ච අලාභෙන විත්‌තවාපි න ජීවති|
    count |500|
      block |සබ්‌බං සුණාති සොතෙන සබ්‌බං පස්‌සති චක්‌ඛුනා|
      block |න ච දිට්‌ඨං සුතං ධීරො සබ්‌බං උජ්‌ඣිතුමරහති|
    count |501|
      block |චක්‌ඛුමාස්‌ස යථා අන්‌ධො සොතවා බධිරො යථා|
      block |පඤ්‌ඤවාස්‌ස යථා මූගො බලවා දුබ්‌බලොරිව|
      block |අථ අත්‌ථෙ සමුප්‌පන්‌නෙ සයෙථ මතසායිකන්‌ති|
    stand |… මහාකච්‌චායනො ථෙරො…|
  block |සිරිමිත්‌තත්‌ථෙරගාථා|
    count |502|
      block |අක්‌කොධනොනුපනාහී අමායො රිත්‌තපෙසුණො|
      block |ස වෙ තාදිසකො භික්‌ඛු එවං පෙච්‌ච න සොචති|
    count |503|
      block |අක්‌කොධනොනුපනාහී අමායො රිත්‌තපෙසුණො|
      block |ගුත්‌තද්‌වාරො සදා භික්‌ඛු එවං පෙච්‌ච න සොචති|
    count |504|
      block |අක්‌කොධනොනුපනාහී අමායො රිත්‌තපෙසුණො|
      block |කල්‍යාණසීලො සො භික්‌ඛු එවං පෙච්‌ච න සොචති|
    count |505|
      block |අක්‌කොධනොනුපනාහී අමායො රිත්‌තපෙසුණො|
      block |කල්‍යාණමිත්‌තො සො භික්‌ඛු එවං පෙච්‌ච න සොචති|
    count |506|
      block |අක්‌කොධනොනුපනාහී අමායො රිත්‌තපෙසුණො|
      block |කල්‍යාණපඤ්‌ඤො සො භික්‌ඛු එවං පෙච්‌ච න සොචති|
    count |507|
      block |යස්‌ස සද්‌ධා තථාගතෙ අචලා සුප්‌පතිට්‌ඨිතා|
      block |සීලඤ්‌ච යස්‌ස කල්‍යාණං අරියකන්‌තං පසංසිතං|
    count |508|
      block |සඞ්‌ඝෙ පසාදො යස්‌සත්‌ථි උජුභූතඤ්‌ච දස්‌සනං|
      block |අදලිද්‌දොති තං ආහු අමොඝං තස්‌ස ජීවිතං|
    count |509|
      block |තස්‌මා සද්‌ධඤ්‌ච සීලඤ්‌ච පසාදං ධම්‌මදස්‌සනං|
      block |අනුයුඤ්‌ජෙථ මෙධාවී සරං බුද්‌ධාන සාසනන්‌ති|
    stand |… සිරිමිත්‌තො ථෙරො…|
  block |මහාපන්‌ථකත්‌ථෙරගාථා|
    count |510|
      block |යදා පඨමමද්‌දක්‌ඛිං සත්‌ථාරමකුතොභයං|
      block |තතො මෙ අහු සංවෙගො පස්‌සිත්‌වා පුරිසුත්‌තමං|
    count |511|
      block |සිරිං හත්‌ථෙහි පාදෙහි යො පණාමෙය්‍ය ආගතං|
      block |එතාදිසං සො සත්‌ථාරං ආරාධෙත්‌වා විරාධයෙ|
    count |512|
      block |තදාහං පුත්‌තදාරඤ්‌ච ධනධඤ්‌ඤඤ්‌ච ඡඩ්‌ඩයිං|
      block |කෙසමස්‌සූනි ඡෙදෙත්‌වා පබ්‌බජිං අනගාරියං|
    count |513|
      block |සික්‌ඛාසාජීවසම්‌පන්‌නො ඉන්‌ද්‍රියෙසු සුසංවුතො|
      block |නමස්‌සමානො සම්‌බුද්‌ධං විහාසිං අපරාජිතො|
    count |514|
      block |තතො මෙ පණිධී ආසි චෙතසො අභිපත්‌ථිතො|
      block |න නිසීදෙ මුහුත්‌තම්‌පි තණ්‌හාසල්‌ලෙ අනූහතෙ|
    count |515|
      block |තස්‌ස මෙවං විහරතො පස්‌ස වීරියපරක්‌කමං|
      block |තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනං|
    count |516|
      block |පුබ්‌බෙනිවාසං ජානාමි දිබ්‌බචක්‌ඛු විසොධිතං|
      block |අරහා දක්‌ඛිණෙය්‍යොම්‌හි විප්‌පමුත්‌තො නිරූපධි|
    count |517|
      block |තතො රත්‍යා විවසානෙ සූරියස්‌සුග්‌ගමනං පති|
      block |සබ්‌බං තණ්‌හං විසොසෙත්‌වා පල්‌ලඞ්‌කෙන උපාවිසින්‌ති|
      block |මහාකච්‌චායනො ථෙරො සිරිමිත්‌තො මහාපන්‌ථකො|
      block |එතෙ අට්‌ඨනිපාතම්‌හි ගාථායො චතුවීසතීති|
    stand |… මහාපන්‌ථකො ථෙරො…|
    stand |අට්‌ඨකනිපාතො නිට්‌ඨිතො|
    block |තත්‍රුද්‌දානං|
