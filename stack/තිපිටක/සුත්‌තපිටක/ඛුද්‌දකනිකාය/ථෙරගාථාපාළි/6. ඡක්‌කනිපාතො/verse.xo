block |ඡක්‌කනිපාතො|
  block |උරුවෙළකස්‌සපත්‌ථෙරගාථා|
    count |375|
      block |දිස්‌වාන පාටිහීරානි ගොතමස්‌ස යසස්‌සිනො|
      block |න තාවාහං පණිපතිං ඉස්‌සාමානෙන වඤ්‌චිතො|
    count |376|
      block |මම සඞ්‌කප්‌පමඤ්‌ඤාය චොදෙසි නරසාරථි|
      block |තතො මෙ ආසි සංවෙගො අබ්‌භුතො ලොමහංසනො|
    count |377|
      block |පුබ්‌බෙ ජටිලභූතස්‌ස යා මෙ සිද්‌ධි පරිත්‌තිකා|
      block |තාහං තදා නිරාකත්‌වා පබ්‌බජිං ජිනසාසනෙ|
    count |378|
      block |පුබ්‌බෙ යඤ්‌ඤෙන සන්‌තුට්‌ඨො කාමධාතුපුරක්‌ඛතො|
      block |පච්‌ඡා රාගඤ්‌ච දොසඤ්‌ච මොහඤ්‌චාපි සමූහනිං|
    count |379|
      block |පුබ්‌බෙනිවාසං ජානාමි දිබ්‌බචක්‌ඛු විසොධිතං|
      block |ඉද්‌ධිමා පරචිත්‌තඤ්‌ඤූ දිබ්‌බසොතඤ්‌ච පාපුණිං|
    count |380|
      block |යස්‌ස චත්‌ථාය පබ්‌බජිතො අගාරස්‌මානගාරියං|
      block |සො මෙ අත්‌ථො අනුප්‌පත්‌තො සබ්‌බසංයොජනක්‌ඛයොති|
    stand |… උරුවෙළකස්‌සපො ථෙරො…|
  block |තෙකිච්‌ඡකාරිත්‌ථෙරගාථා|
    count |381|
      block |අතිහිතා වීහි ඛලගතා සාලී|
      block |න ච ලභෙ පිණ්‌ඩං කථමහං කස්‌සං|
    count |382|
      block |බුද්‌ධමප්‌පමෙය්‍යං අනුස්‌සර පසන්‌නො|
      block |පීතියා ඵුටසරීරො හොහිසි සතතමුදග්‌ගො|
    count |383|
      block |ධම්‌මමප්‌පමෙය්‍යං අනුස්‌සර පසන්‌නො|
      block |පීතියා ඵුටසරීරො හොහිසි සතතමුදග්‌ගො|
    count |384|
      block |සඞ්‌ඝමප්‌පමෙය්‍යං අනුස්‌සර පසන්‌නො|
      block |පීතියා ඵුටසරීරො හොහිසි සතතමුදග්‌ගො|
    count |385|
      block |අබ්‌භොකාසෙ විහරසි සීතා හෙමන්‌තිකා ඉමා රත්‍යො|
      block |මා සීතෙන පරෙතො විහඤ්‌ඤිත්‌ථො පවිස ත්‌වං විහාරං ඵුසිතග්‌ගළං|
    count |386|
      block |ඵුසිස්‌සං චතස්‌සො අප්‌පමඤ්‌ඤායො තාහි ච සුඛිතො විහරිස්‌සං|
      block |නාහං සීතෙන විහඤ්‌ඤිස්‌සං අනිඤ්‌ජිතො විහරන්‌තොති|
    stand |… තෙකිච්‌ඡකාරී ථෙරො…|
  block |මහානාගත්‌ථෙරගාථා|
    count |387|
      block |යස්‌ස සබ්‍රහ්‌මචාරීසු ගාරවො නූපලබ්‌භති|
      block |පරිහායති සද්‌ධම්‌මා මච්‌ඡො අප්‌පොදකෙ යථා|
    count |388|
      block |යස්‌ස සබ්‍රහ්‌මචාරීසු ගාරවො නූපලබ්‌භති|
      block |න විරූහති සද්‌ධම්‌මෙ ඛෙත්‌තෙ බීජංව පූතිකං|
    count |389|
      block |යස්‌ස සබ්‍රහ්‌මචාරීසු ගාරවො නූපලබ්‌භති|
      block |ආරකා හොති නිබ්‌බානා ධම්‌මරාජස්‌ස සාසනෙ|
    count |390|
      block |යස්‌ස සබ්‍රහ්‌මචාරීසු ගාරවො උපලබ්‌භති|
      block |න විහායති සද්‌ධම්‌මා මච්‌ඡො බව්‌හොදකෙ යථා|
    count |391|
      block |යස්‌ස සබ්‍රහ්‌මචාරීසු ගාරවො උපලබ්‌භති|
      block |සො විරූහති සද්‌ධම්‌මෙ ඛෙත්‌තෙ බීජංව භද්‌දකං|
    count |392|
      block |යස්‌ස සබ්‍රහ්‌මචාරීසු ගාරවො උපලබ්‌භති|
      block |සන්‌තිකෙ හොති නිබ්‌බානං ධම්‌මරාජස්‌ස සාසනෙති|
    stand |… මහානාගො ථෙරො…|
  block |කුල්‌ලත්‌ථෙරගාථා|
    count |393|
      block |කුල්‌ලො සිවථිකං ගන්‌ත්‌වා අද්‌දස ඉත්‌ථිමුජ්‌ඣිතං|
      block |අපවිද්‌ධං සුසානස්‌මිං ඛජ්‌ජන්‌තිං කිමිහී ඵුටං|
    count |394|
      block |ආතුරං අසුචිං පූතිං පස්‌ස කුල්‌ල සමුස්‌සයං|
      block |උග්‌ඝරන්‌තං පග්‌ඝරන්‌තං බාලානං අභිනන්‌දිතං|
    count |395|
      block |ධම්‌මාදාසං ගහෙත්‌වාන ඤාණදස්‌සනපත්‌තියා|
      block |පච්‌චවෙක්‌ඛිං ඉමං කායං තුච්‌ඡං සන්‌තරබාහිරං|
    count |396|
      block |යථා ඉදං තථා එතං යථා එතං තථා ඉදං|
      block |යථා අධො තථා උද්‌ධං යථා උද්‌ධං තථා අධො|
    count |397|
      block |යථා දිවා තථා රත්‌තිං යථා රත්‌තිං තථා දිවා|
      block |යථා පුරෙ තථා පච්‌ඡා යථා පච්‌ඡා තථා පුරෙ|
    count |398|
      block |පඤ්‌චඞ්‌ගිකෙන තුරියෙන න රතී හොති තාදිසී|
      block |යථා එකග්‌ගචිත්‌තස්‌ස සම්‌මා ධම්‌මං විපස්‌සතොති|
    stand |… කුල්‌ලො ථෙරො…|
  block |මාලුක්‍යපුත්‌තත්‌ථෙරගාථා|
    count |399|
      block |මනුජස්‌ස පමත්‌තචාරිනො තණ්‌හා වඩ්‌ඪති මාලුවා විය|
      block |සො ප්‌ලවතී හුරා හුරං ඵලමිච්‌ඡංව වනස්‌මි වානරො|
    count |400|
      block |යං එසා සහතෙ ජම්‌මී තණ්‌හා ලොකෙ විසත්‌තිකා|
      block |සොකා තස්‌ස පවඩ්‌ඪන්‌ති අභිවට්‌ඨංව බීරණං|
    count |401|
      block |යො චෙතං සහතෙ ජම්‌මිං තණ්‌හං ලොකෙ දුරච්‌චයං|
      block |සොකා තම්‌හා පපතන්‌ති උදබින්‌දූව පොක්‌ඛරා|
    count |402|
      block |තං වො වදාමි භද්‌දං වො යාවන්‌තෙත්‌ථ සමාගතා|
      block |තණ්‌හාය මූලං ඛණථ උසීරත්‌ථොව බීරණං|
      block |මා වො නළංව සොතොව මාරො භඤ්‌ජි පුනප්‌පුනං|
    count |403|
      block |කරොථ බුද්‌ධවචනං ඛණො වො මා උපච්‌චගා|
      block |ඛණාතීතා හි සොචන්‌ති නිරයම්‌හි සමප්‌පිතා|
    count |404|
      block |පමාදො රජො පමාදො පමාදානුපතිතො රජො|
      block |අප්‌පමාදෙන විජ්‌ජාය අබ්‌බහෙ සල්‌ලමත්‌තනොති|
    stand |… මාලුක්‍යපුත්‌තො ථෙරො…|
  block |සප්‌පදාසත්‌ථෙරගාථා|
    count |405|
      block |පණ්‌ණවීසතිවස්‌සානි යතො පබ්‌බජිතො අහං|
      block |අච්‌ඡරාසඞ්‌ඝාතමත්‌තම්‌පි චෙතොසන්‌තිමනජ්‌ඣගං|
    count |406|
      block |අලද්‌ධා චිත්‌තස්‌සෙකග්‌ගං කාමරාගෙන අට්‌ටිතො|
      block |බාහා පග්‌ගය්‌හ කන්‌දන්‌තො විහාරා උපනික්‌ඛමිං|
    count |407|
      block |සත්‌ථං වා ආහරිස්‌සාමි කො අත්‌ථො ජීවිතෙන මෙ|
      block |කථං හි සික්‌ඛං පච්‌චක්‌ඛං කාලං කුබ්‌බෙථ මාදිසො|
    count |408|
      block |තදාහං ඛුරමාදාය මඤ්‌චකම්‌හි උපාවිසිං|
      block |පරිනීතො ඛුරො ආසි ධමනිං ඡෙත්‌තුමත්‌තනො|
    count |409|
      block |තතො මෙ මනසීකාරො යොනිසො උදපජ්‌ජථ|
      block |ආදීනවො පාතුරහු නිබ්‌බිදා සමතිට්‌ඨථ|
    count |410|
      block |තතො චිත්‌තං විමුච්‌චි මෙ පස්‌ස ධම්‌මසුධම්‌මතං|
      block |තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනන්‌ති|
    stand |… සප්‌පදාසො ථෙරො…|
  block |කාතියානත්‌ථෙරගාථා|
    count |411|
      block |උට්‌ඨෙහි නිසීද කාතියාන මා නිද්‌දාබහුලො අහු ජාගරස්‌සු|
      block |මා තං අලසං පමත්‌තබන්‌ධු කූටෙනෙව ජිනාතු මච්‌චුරාජා|
    count |412|
      block |සෙය්‍යථාපි මහාසමුද්‌දවෙගො එවං ජාතිජරාතිවත්‌තතෙ තං|
      block |සො කරොහි සුදීපමත්‌තනො ත්‌වං න හි තාණං තව විජ්‌ජතෙව අඤ්‌ඤං|
    count |413|
      block |සත්‌ථා හි විජෙසි මග්‌ගමෙතං සඞ්‌ගා ජාතිජරාභයා අතීතං|
      block |පුබ්‌බාපරරත්‌තමප්‌පමත්‌තො අනුයුඤ්‌ජස්‌සු දළ්‌හං කරොහි යොගං|
    count |414|
      block |පුරිමානි පමුඤ්‌ච බන්‌ධනානි සඞ්‌ඝාටිඛුරමුණ්‌ඩභික්‌ඛභොජී|
      block |මා ඛිඩ්‌ඩාරතිඤ්‌ච මා නිද්‌දං අනුයුඤ්‌ජිත්‌ථ ඣාය කාතියාන|
    count |415|
      block |ඣායාහි ජිනාහි කාතියාන යොගක්‌ඛෙමපථෙසු කොවිදොසි|
      block |පප්‌පුය්‍ය අනුත්‌තරං විසුද්‌ධිං පරිනිබ්‌බාහිසි වාරිනාව ජොති|
    count |416|
      block |පජ්‌ජොතකරො පරිත්‌තරංසො වාතෙන විනම්‍යතෙ ලතාව|
      block |එවම්‌පි තුවං අනාදියානො මාරං ඉන්‌දසගොත්‌ත නිද්‌ධුනාහි|
      block |සො වෙදයිතාසු වීතරාගො කාලං කඞ්‌ඛ ඉධෙව සීතිභූතොති|
    stand |… කාතියානො ථෙරො…|
  block |මිගජාලත්‌ථෙරගාථා|
    count |417|
      block |සුදෙසිතො චක්‌ඛුමතා බුද්‌ධෙනාදිච්‌චබන්‌ධුනා|
      block |සබ්‌බසංයොජනාතීතො සබ්‌බවට්‌ටවිනාසනො|
    count |418|
      block |නිය්‍යානිකො උත්‌තරණො තණ්‌හාමූලවිසොසනො|
      block |විසමූලං ආඝාතනං ඡෙත්‌වා පාපෙති නිබ්‌බුතිං|
    count |419|
      block |අඤ්‌ඤාණමූලභෙදාය කම්‌මයන්‌තවිඝාටනො|
      block |විඤ්‌ඤාණානං පරිග්‌ගහෙ ඤාණවජිරනිපාතනො|
    count |420|
      block |වෙදනානං විඤ්‌ඤාපනො උපාදානප්‌පමොචනො|
      block |භවං අඞ්‌ගාරකාසුංව ඤාණෙන අනුපස්‌සනො|
    count |421|
      block |මහාරසො සුගම්‌භීරො ජරාමච්‌චුනිවාරණො|
      block |අරියො අට්‌ඨඞ්‌ගිකො මග්‌ගො දුක්‌ඛූපසමනො සිවො|
    count |422|
      block |කම්‌මං කම්‌මන්‌ති ඤත්‌වාන විපාකඤ්‌ච විපාකතො|
      block |පටිච්‌චුප්‌පන්‌නධම්‌මානං යථාවාලොකදස්‌සනො|
      block |මහාඛෙමඞ්‌ගමො සන්‌තො පරියොසානභද්‌දකොති|
    stand |… මිගජාලො ථෙරො…|
  block |පුරොහිතපුත්‌තජෙන්‌තත්‌ථෙරගාථා|
    count |423|
      block |ජාතිමදෙන මත්‌තොහං භොගඉස්‌සරියෙන ච|
      block |සණ්‌ඨානවණ්‌ණරූපෙන මදමත්‌තො අචාරිහං|
    count |424|
      block |නාත්‌තනො සමකං කඤ්‌චි අතිරෙකං ච මඤ්‌ඤිසං|
      block |අතිමානහතො බාලො පත්‌ථද්‌ධො උස්‌සිතද්‌ධජො|
    count |425|
      block |මාතරං පිතරඤ්‌චාපි අඤ්‌ඤෙපි ගරුසම්‌මතෙ|
      block |න කඤ්‌චි අභිවාදෙසිං මානත්‌ථද්‌ධො අනාදරො|
    count |426|
      block |දිස්‌වා විනායකං අග්‌ගං සාරථීනං වරුත්‌තමං|
      block |තපන්‌තමිව ආදිච්‌චං භික්‌ඛුසඞ්‌ඝපුරක්‌ඛතං|
    count |427|
      block |මානං මදඤ්‌ච ඡඩ්‌ඩෙත්‌වා විප්‌පසන්‌නෙන චෙතසා|
      block |සිරසා අභිවාදෙසිං සබ්‌බසත්‌තානමුත්‌තමං|
    count |428|
      block |අතිමානො ච ඔමානො පහීනා සුසමූහතා|
      block |අස්‌මිමානො සමුච්‌ඡින්‌නො සබ්‌බෙ මානවිධා හතාති|
    stand |… ජෙන්‌තො පුරොහිතපුත්‌තො ථෙරො…|
  block |සුමනත්‌ථෙරගාථා|
    count |429|
      block |යදා නවො පබ්‌බජිතො ජාතියා සත්‌තවස්‌සිකො|
      block |ඉද්‌ධියා අභිභොත්‌වාන පන්‌නගින්‌දං මහිද්‌ධිකං|
    count |430|
      block |උපජ්‌ඣායස්‌ස උදකං අනොතත්‌තා මහාසරා|
      block |ආහරාමි තතො දිස්‌වා මං සත්‌ථා එතදබ්‍රවි|
    count |431|
      block |සාරිපුත්‌ත ඉමං පස්‌ස ආගච්‌ඡන්‌තං කුමාරකං|
      block |උදකකුම්‌භමාදාය අජ්‌ඣත්‌තං සුසමාහිතං|
    count |432|
      block |පාසාදිකෙන වත්‌තෙන කල්‍යාණඉරියාපථො|
      block |සාමණෙරොනුරුද්‌ධස්‌ස ඉද්‌ධියා ච විසාරදො|
    count |433|
      block |ආජානීයෙන ආජඤ්‌ඤො සාධුනා සාධුකාරිතො|
      block |විනීතො අනුරුද්‌ධෙන කතකිච්‌චෙන සික්‌ඛිතො|
    count |434|
      block |සො පත්‌වා පරමං සන්‌තිං සච්‌ඡිකත්‌වා අකුප්‌පතං|
      block |සාමණෙරො ස සුමනො මා මං ජඤ්‌ඤාති ඉච්‌ඡතීති|
    stand |… සුමනො ථෙරො…|
  block |න්‌හාතකමුනිත්‌ථෙරගාථා|
    count |435|
      block |වාතරොගාභිනීතො ත්‌වං විහරං කානනෙ වනෙ|
      block |පවිද්‌ධගොචරෙ ලූඛෙ කථං භික්‌ඛු කරිස්‌සසි|
    count |436|
      block |පීතිසුඛෙන විපුලෙන ඵරිත්‌වාන සමුස්‌සයං|
      block |ලූඛම්‌පි අභිසම්‌භොන්‌තො විහරිස්‌සාමි කානනෙ|
    count |437|
      block |භාවෙන්‌තො සත්‌ත බොජ්‌ඣඞ්‌ගෙ ඉන්‌ද්‍රියානි බලානි ච|
      block |ඣානසොඛුම්‌මසම්‌පන්‌නො විහරිස්‌සං අනාසවො|
    count |438|
      block |විප්‌පමුත්‌තං කිලෙසෙහි සුද්‌ධචිත්‌තං අනාවිලං|
      block |අභිණ්‌හං පච්‌චවෙක්‌ඛන්‌තො විහරිස්‌සං අනාසවො|
    count |439|
      block |අජ්‌ඣත්‌තඤ්‌ච බහිද්‌ධා ච යෙ මෙ විජ්‌ජිංසු ආසවා|
      block |සබ්‌බෙ අසෙසා උච්‌ඡින්‌නා න ච උප්‌පජ්‌ජරෙ පුන|
    count |440|
      block |පඤ්‌චක්‌ඛන්‌ධා පරිඤ්‌ඤාතා තිට්‌ඨන්‌ති ඡින්‌නමූලකා|
      block |දුක්‌ඛක්‌ඛයො අනුප්‌පත්‌තො නත්‌ථි දානි පුනබ්‌භවොති|
    stand |… න්‌හාතකමුනිත්‌ථෙරො…|
  block |බ්‍රහ්‌මදත්‌තත්‌ථෙරගාථා|
    count |441|
      block |අක්‌කොධස්‌ස කුතො කොධො දන්‌තස්‌ස සමජීවිනො|
      block |සම්‌මදඤ්‌ඤා විමුත්‌තස්‌ස උපසන්‌තස්‌ස තාදිනො|
    count |442|
      block |තස්‌සෙව තෙන පාපියො යො කුද්‌ධං පටිකුජ්‌ඣති|
      block |කුද්‌ධං අප්‌පටිකුජ්‌ඣන්‌තො සඞ්‌ගාමං ජෙති දුජ්‌ජයං|
    count |443|
      block |උභින්‌නමත්‌ථං චරති අත්‌තනො ච පරස්‌ස ච|
      block |පරං සඞ්‌කුපිතං ඤත්‌වා යො සතො උපසම්‌මති|
    count |444|
      block |උභින්‌නං තිකිච්‌ඡන්‌තං තං අත්‌තනො ච පරස්‌ස ච|
      block |ජනා මඤ්‌ඤන්‌ති බාලොති යෙ ධම්‌මස්‌ස අකොවිදා|
    count |445|
      block |උප්‌පජ්‌ජෙ තෙ සචෙ කොධො ආවජ්‌ජ කකචූපමං|
      block |උප්‌පජ්‌ජෙ චෙ රසෙ තණ්‌හා පුත්‌තමංසූපමං සර|
    count |446|
      block |සචෙ ධාවති චිත්‌තං තෙ කාමෙසු ච භවෙසු ච|
      block |ඛිප්‌පං නිග්‌ගණ්‌හ සතියා කිට්‌ඨාදං විය දුප්‌පසුන්‌ති|
    stand |… බ්‍රහ්‌මදත්‌තො ථෙරො…|
  block |සිරිමණ්‌ඩත්‌ථෙරගාථා|
    count |447|
      block |ඡන්‌නමතිවස්‌සති විවටං නාතිවස්‌සති|
      block |තස්‌මා ඡන්‌නං විවරෙථ එවං තං නාතිවස්‌සති|
    count |448|
      block |මච්‌චුනාබ්‌භහතො ලොකො ජරාය පරිවාරිතො|
      block |තණ්‌හාසල්‌ලෙන ඔතිණ්‌ණො ඉච්‌ඡාධූපායිතො සදා|
    count |449|
      block |මච්‌චුනාබ්‌භහතො ලොකො පරික්‌ඛිත්‌තො ජරාය ච|
      block |හඤ්‌ඤති නිච්‌චමත්‌තාණො පත්‌තදණ්‌ඩොව තක්‌කරො|
    count |450|
      block |ආගච්‌ඡන්‌තග්‌ගිඛන්‌ධාව මච්‌චු බ්‍යාධි ජරා තයො|
      block |පච්‌චුග්‌ගන්‌තුං බලං නත්‌ථි ජවො නත්‌ථි පලායිතුං|
    count |451|
      block |අමොඝං දිවසං කයිරා අප්‌පෙන බහුකෙන වා|
      block |යං යං විජහතෙ රත්‌තිං තදූනං තස්‌ස ජීවිතං|
    count |452|
      block |චරතො තිට්‌ඨතො වාපි ආසීනසයනස්‌ස වා|
      block |උපෙති චරිමා රත්‌ති න තෙ කාලො පමජ්‌ජිතුන්‌ති|
    stand |… සිරිමණ්‌ඩො ථෙරො…|
  block |සබ්‌බකාමිත්‌ථෙරගාථා|
    count |453|
      block |ද්‌විපාදකොයං අසුචි දුග්‌ගන්‌ධො පරිහීරති|
      block |නානාකුණපපරිපූරො විස්‌සවන්‌තො තතො තතො|
    count |454|
      block |මිගං නිලීනං කූටෙන බළිසෙනෙව අම්‌බුජං|
      block |වානරං විය ලෙපෙන බාධයන්‌ති පුථුජ්‌ජනං|
    count |455|
      block |රූපා සද්‌දා රසා ගන්‌ධා ඵොට්‌ඨබ්‌බා ච මනොරමා|
      block |පඤ්‌ච කාමගුණා එතෙ ඉත්‌ථිරූපස්‌මි දිස්‌සරෙ|
    count |456|
      block |යෙ එතා උපසෙවන්‌ති රත්‌තචිත්‌තා පුථුජ්‌ජනා|
      block |වඩ්‌ඪෙන්‌ති කටසිං ඝොරං ආචිනන්‌ති පුනබ්‌භවං|
    count |457|
      block |යො චෙතා පරිවජ්‌ජෙති සප්‌පස්‌සෙව පදා සිරො|
      block |සොමං විසත්‌තිකං ලොකෙ සතො සමතිවත්‌තති|
    count |458|
      block |කාමෙස්‌වාදීනවං දිස්‌වා නෙක්‌ඛම්‌මං දට්‌ඨු ඛෙමතො|
      block |නිස්‌සටො සබ්‌බකාමෙහි පත්‌තො මෙ ආසවක්‌ඛයොති|
      block |උරුවෙළකස්‌සපො ච ථෙරො තෙකිච්‌ඡකාරි ච|
      block |මහානාගො ච කුල්‌ලො ච මාලුක්‍යො සප්‌පදාසකො|
      block |කාතියානො මිගජාලො ජෙන්‌තො සුමනසව්‌හයො|
      block |න්‌හාතමුනි බ්‍රහ්‌මදත්‌තො සිරිමණ්‌ඩො සබ්‌බකාමී ච|
      block |ගාථායො චතුරාසීති ථෙරා චෙත්‌ථ චතුද්‌දසාති|
    stand |… සබ්‌බකාමිත්‌ථෙරො…|
    stand |ඡක්‌කනිපාතො නිට්‌ඨිතො|
    block |තත්‍රුද්‌දානං|
