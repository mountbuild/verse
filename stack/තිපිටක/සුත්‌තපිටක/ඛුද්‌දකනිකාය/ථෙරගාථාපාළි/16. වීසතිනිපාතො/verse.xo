block |වීසතිනිපාතො|
  block |අධිමුත්‌තත්‌ථෙරගාථා|
    count |705|
      block |යඤ්‌ඤත්‌ථං වා ධනත්‌ථං වා යෙ හනාම මයං පුරෙ|
      block |අවසෙසං භයං හොති වෙධන්‌ති විලපන්‌ති ච|
    count |706|
      block |තස්‌ස තෙ නත්‌ථි භීතත්‌තං භිය්‍යො වණ්‌ණො පසීදති|
      block |කස්‌මා න පරිදෙවෙසි එවරූපෙ මහබ්‌භයෙ|
    count |707|
      block |නත්‌ථි චෙතසිකං දුක්‌ඛං අනපෙක්‌ඛස්‌ස ගාමණි|
      block |අතික්‌කන්‌තා භයා සබ්‌බෙ ඛීණසංයොජනස්‌ස වෙ|
    count |708|
      block |ඛීණාය භවනෙත්‌තියා දිට්‌ඨෙ ධම්‌මෙ යථාතථෙ|
      block |න භයං මරණෙ හොති භාරනික්‌ඛෙපනෙ යථා|
    count |709|
      block |සුචිණ්‌ණං බ්‍රහ්‌මචරියං මෙ මග්‌ගො චාපි සුභාවිතො|
      block |මරණෙ මෙ භයං නත්‌ථි රොගානමිව සඞ්‌ඛයෙ|
    count |710|
      block |සුචිණ්‌ණං බ්‍රහ්‌මචරියං මෙ මග්‌ගො චාපි සුභාවිතො|
      block |නිරස්‌සාදා භවා දිට්‌ඨා විසං පිත්‌වාව ඡඩ්‌ඩිතං|
    count |711|
      block |පාරගූ අනුපාදානො කතකිච්‌චො අනාසවො|
      block |තුට්‌ඨො ආයුක්‌ඛයා හොති මුත්‌තො ආඝාතනා යථා|
    count |712|
      block |උත්‌තමං ධම්‌මතං පත්‌තො සබ්‌බලොකෙ අනත්‌ථිකො|
      block |ආදිත්‌තාව ඝරා මුත්‌තො මරණස්‌මිං න සොචති|
    count |713|
      block |යදත්‌ථි සඞ්‌ගතං කිඤ්‌චි භවො වා යත්‌ථ ලබ්‌භති|
      block |සබ්‌බං අනිස්‌සරං එතං ඉති වුත්‌තං මහෙසිනා|
    count |714|
      block |යො තං තථා පජානාති යථා බුද්‌ධෙන දෙසිතං|
      block |න ගණ්‌හාති භවං කිඤ්‌චි සුතත්‌තංව අයොගුළං|
    count |715|
      block |න මෙ හොති අහොසින්‌ති භවිස්‌සන්‌ති න හොති මෙ|
      block |සඞ්‌ඛාරා විගමිස්‌සන්‌ති තත්‌ථ කා පරිදෙවනා|
    count |716|
      block |සුද්‌ධං ධම්‌මසමුප්‌පාදං සුද්‌ධං සඞ්‌ඛාරසන්‌තතිං|
      block |පස්‌සන්‌තස්‌ස යථාභූතං න භයං හොති ගාමණි|
    count |717|
      block |තිණකට්‌ඨසමං ලොකං යදා පඤ්‌ඤාය පස්‌සති|
      block |මමත්‌තං සො අසංවින්‌දං නත්‌ථි මෙති න සොචති|
    count |718|
      block |උක්‌කණ්‌ඨාමි සරීරෙන භවෙනම්‌හි අනත්‌ථිකො|
      block |සොයං භිජ්‌ජිස්‌සති කායො අඤ්‌ඤො ච න භවිස්‌සති|
    count |719|
      block |යං වො කිච්‌චං සරීරෙන තං කරොථ යදිච්‌ඡථ|
      block |න මෙ තප්‌පච්‌චයා තත්‌ථ දොසො පෙමඤ්‌ච හෙහිති|
    count |720|
      block |තස්‌ස තං වචනං සුත්‌වා අබ්‌භුතං ලොමහංසනං|
      block |සත්‌ථානි නික්‌ඛිපිත්‌වාන මාණවා එතදබ්‍රවුං|
    count |721|
      block |කිං භදන්‌තෙ කරිත්‌වාන කො වා ආචරියො තව|
      block |කස්‌ස සාසනමාගම්‌ම ලබ්‌භතෙ තං අසොකතා|
    count |722|
      block |සබ්‌බඤ්‌ඤූ සබ්‌බදස්‌සාවී ජිනො ආචරියො මම|
      block |මහාකාරුණිකො සත්‌ථා සබ්‌බලොකතිකිච්‌ඡකො|
    count |723|
      block |තෙනායං දෙසිතො ධම්‌මො ඛයගාමී අනුත්‌තරො|
      block |තස්‌ස සාසනමාගම්‌ම ලබ්‌භතෙ තං අසොකතා|
    count |724|
      block |සුත්‌වාන චොරා ඉසිනො සුභාසිතං නික්‌ඛිප්‌ප සත්‌ථානි ච ආවුධානි ච|
      block |තම්‌හා ච කම්‌මා විරමිංසු එකෙ එකෙ ච පබ්‌බජ්‌ජමරොචයිංසු|
    count |725|
      block |තෙ පබ්‌බජිත්‌වා සුගතස්‌ස සාසනෙ භාවෙත්‌ව බොජ්‌ඣඞ්‌ගබලානි පණ්‌ඩිතා|
      block |උදග්‌ගචිත්‌තා සුමනා කතින්‌ද්‍රියා ඵුසිංසු නිබ්‌බානපදං අසඞ්‌ඛතන්‌ති|
    stand |…අධිමුත්‌තො ථෙරො…|
  block |පාරාපරියත්‌ථෙරගාථා|
    count |726|
      block |සමණස්‌ස අහු චින්‌තා පාරාපරියස්‌ස භික්‌ඛුනො|
      block |එකකස්‌ස නිසින්‌නස්‌ස පවිවිත්‌තස්‌ස ඣායිනො|
    count |727|
      block |කිමානුපුබ්‌බං පුරිසො කිං වතං කිං සමාචාරං|
      block |අත්‌තනො කිච්‌චකාරීස්‌ස න ච කඤ්‌චි විහෙඨයෙ|
    count |728|
      block |ඉන්‌ද්‍රියානි මනුස්‌සානං හිතාය අහිතාය ච|
      block |අරක්‌ඛිතානි අහිතාය රක්‌ඛිතානි හිතාය ච|
    count |729|
      block |ඉන්‌ද්‍රියානෙව සාරක්‌ඛං ඉන්‌ද්‍රියානි ච ගොපයං|
      block |අත්‌තනො කිච්‌චකාරීස්‌ස න ච කඤ්‌චි විහෙඨයෙ|
    count |730|
      block |චක්‌ඛුන්‌ද්‍රියං චෙ රූපෙසු ගච්‌ඡන්‌තං අනිවාරයං|
      block |අනාදීනවදස්‌සාවී සො දුක්‌ඛා න හි මුච්‌චති|
    count |731|
      block |සොතින්‌ද්‍රියං චෙ සද්‌දෙසු ගච්‌ඡන්‌තං අනිවාරයං|
      block |අනාදීනවදස්‌සාවී සො දුක්‌ඛා න හි මුච්‌චති|
    count |732|
      block |අනිස්‌සරණදස්‌සාවී ගන්‌ධෙ චෙ පටිසෙවති|
      block |න සො මුච්‌චති දුක්‌ඛම්‌හා ගන්‌ධෙසු අධිමුච්‌ඡිතො|
    count |733|
      block |අම්‌බිලං මධුරග්‌ගඤ්‌ච තිත්‌තකග්‌ගමනුස්‌සරං|
      block |රසතණ්‌හාය ගධිතො හදයං නාවබුජ්‌ඣති|
    count |734|
      block |සුභාන්‍යප්‌පටිකූලානි ඵොට්‌ඨබ්‌බානි අනුස්‌සරං|
      block |රත්‌තො රාගාධිකරණං විවිධං වින්‌දතෙ දුඛං|
    count |735|
      block |මනං චෙතෙහි ධම්‌මෙහි යො න සක්‌කොති රක්‌ඛිතුං|
      block |තතො නං දුක්‌ඛමන්‌වෙති සබ්‌බෙහෙතෙහි පඤ්‌චහි|
    count |736|
      block |පුබ්‌බලොහිතසම්‌පුණ්‌ණං බහුස්‌ස කුණපස්‌ස ච|
      block |නරවීරකතං වග්‌ගුං සමුග්‌ගමිව චිත්‌තිතං|
    count |737|
      block |කටුකං මධුරස්‌සාදං පියනිබන්‌ධනං දුඛං|
      block |ඛුරංව මධුනා ලිත්‌තං උල්‌ලිහං නාවබුජ්‌ඣති|
    count |738|
      block |ඉත්‌ථිරූපෙ ඉත්‌ථිසරෙ ඵොට්‌ඨබ්‌බෙපි ච ඉත්‌ථියා|
      block |ඉත්‌ථිගන්‌ධෙසු සාරත්‌තො විවිධං වින්‌දතෙ දුඛං|
    count |739|
      block |ඉත්‌ථිසොතානි සබ්‌බානි සන්‌දන්‌ති පඤ්‌ච පඤ්‌චසු|
      block |තෙසමාවරණං කාතුං යො සක්‌කොති වීරියවා|
    count |740|
      block |සො අත්‌ථවා සො ධම්‌මට්‌ඨො සො දක්‌ඛො සො විචක්‌ඛණො|
      block |කරෙය්‍ය රමමානොපි කිච්‌චං ධම්‌මත්‌ථසංහිතං|
    count |741|
      block |අථො සීදති සඤ්‌ඤුත්‌තං වජ්‌ජෙ කිච්‌චං නිරත්‌ථකං|
      block |න තං කිච්‌චන්‌ති මඤ්‌ඤිත්‌වා අප්‌පමත්‌තො විචක්‌ඛණො|
    count |742|
      block |යඤ්‌ච අත්‌ථෙන සඤ්‌ඤුත්‌තං යා ච ධම්‌මගතා රති|
      block |තං සමාදාය වත්‌තෙථ සා හි වෙ උත්‌තමා රති|
    count |743|
      block |උච්‌චාවචෙහුපායෙහි පරෙසමභිජිගීසති|
      block |හන්‌ත්‌වා වධිත්‌වා අථ සොචයිත්‌වා ආලොපති සාහසා යො පරෙසං|
    count |744|
      block |තච්‌ඡන්‌තො ආණියා ආණිං නිහන්‌ති බලවා යථා|
      block |ඉන්‌ද්‍රියානින්‌ද්‍රියෙහෙව නිහන්‌ති කුසලො තථා|
    count |745|
      block |සද්‌ධං වීරියං සමාධිඤ්‌ච සතිපඤ්‌ඤඤ්‌ච භාවයං|
      block |පඤ්‌ච පඤ්‌චහි හන්‌ත්‌වාන අනීඝො යාති බ්‍රාහ්‌මණො|
    count |746|
      block |සො අත්‌ථවා සො ධම්‌මට්‌ඨො කත්‌වා වාක්‍යානුසාසනිං|
      block |සබ්‌බෙන සබ්‌බං බුද්‌ධස්‌ස සො නරො සුඛමෙධතීති|
    stand |…පාරාපරියො ථෙරො…|
  block |තෙලකානිත්‌ථෙරගාථා|
    count |747|
      block |චිරරත්‌තං වතාතාපී ධම්‌මං අනුවිචින්‌තයං|
      block |සමං චිත්‌තස්‌ස නාලත්‌ථං පුච්‌ඡං සමණබ්‍රාහ්‌මණෙ|
    count |748|
      block |කො සො පාරඞ්‌ගතො ලොකෙ කො පත්‌තො අමතොගධං|
      block |කස්‌ස ධම්‌මං පටිච්‌ඡාමි පරමත්‌ථවිජානනං|
    count |749|
      block |අන්‌තොවඞ්‌කගතො ආසි මච්‌ඡොව ඝසමාමිසං|
      block |බද්‌ධො මහින්‌දපාසෙන වෙපචිත්‍යසුරො යථා|
    count |750|
      block |අඤ්‌ඡාමි නං න මුඤ්‌චාමි අස්‌මා සොකපරිද්‌දවා|
      block |කො මෙ බන්‌ධං මුඤ්‌චං ලොකෙ සම්‌බොධිං වෙදයිස්‌සති|
    count |751|
      block |සමණං බ්‍රාහ්‌මණං වා කං ආදිසන්‌තං පභඞ්‌ගුනං|
      block |කස්‌ස ධම්‌මං පටිච්‌ඡාමි ජරාමච්‌චුපවාහනං|
    count |752|
      block |විචිකිච්‌ඡාකඞ්‌ඛාගන්‌ථිතං සාරම්‌භබලසඤ්‌ඤුතං|
      block |කොධප්‌පත්‌තමනත්‌ථද්‌ධං අභිජප්‌පප්‌පදාරණං|
    count |753|
      block |තණ්‌හාධනුසමුට්‌ඨානං ද්‌වෙ ච පන්‌නරසායුතං|
      block |පස්‌ස ඔරසිකං බාළ්‌හං භෙත්‌වාන යදි තිට්‌ඨති|
    count |754|
      block |අනුදිට්‌ඨීනං අප්‌පහානං සඞ්‌කප්‌පපරතෙජිතං|
      block |තෙන විද්‌ධො පවෙධාමි පත්‌තංව මාලුතෙරිතං|
    count |755|
      block |අජ්‌ඣත්‌තං මෙ සමුට්‌ඨාය ඛිප්‌පං පච්‌චති මාමකං|
      block |ඡඵස්‌සායතනී කායො යත්‌ථ සරති සබ්‌බදා|
    count |756|
      block |තං න පස්‌සාමි තෙකිච්‌ඡං යො මෙතං සල්‌ලමුද්‌ධරෙ|
      block |නානාරජ්‌ජෙන සත්‌ථෙන නාඤ්‌ඤෙන විචිකිච්‌ඡිතං|
    count |757|
      block |කො මෙ අසත්‌ථො අවණො සල්‌ලමබ්‌භන්‌තරපස්‌සයං|
      block |අහිංසං සබ්‌බගත්‌තානි සල්‌ලං මෙ උද්‌ධරිස්‌සති|
    count |758|
      block |ධම්‌මප්‌පති හි සො සෙට්‌ඨො විසදොසප්‌පවාහකො|
      block |ගම්‌භීරෙ පතිතස්‌ස මෙ ථලං පාණිඤ්‌ච දස්‌සයෙ|
    count |759|
      block |රහදෙහමස්‌මි ඔගාළ්‌හො අහාරියරජමත්‌තිකෙ|
      block |මායාඋසූයසාරම්‌භ ථිනමිද්‌ධමපත්‌ථටෙ|
    count |760|
      block |උද්‌ධච්‌චමෙඝථනිතං සංයොජනවලාහකං|
      block |වාහා වහන්‌ති කුද්‌දිට්‌ඨිං සඞ්‌කප්‌පා රාගනිස්‌සිතා|
    count |761|
      block |සවන්‌ති සබ්‌බධි සොතා ලතා උබ්‌භිජ්‌ජ තිට්‌ඨති|
      block |තෙ සොතෙ කො නිවාරෙය්‍ය තං ලතං කො හි ඡෙච්‌ඡති|
    count |762|
      block |වෙලං කරොථ භද්‌දන්‌තෙ සොතානං සන්‌නිවාරණං|
      block |මා තෙ මනොමයො සොතො රුක්‌ඛංව සහසා ලුවෙ|
    count |763|
      block |එවං මෙ භයජාතස්‌ස අපාරා පාරමෙසතො|
      block |තාණො පඤ්‌ඤාවුධො සත්‌ථා ඉසිසඞ්‌ඝනිසෙවිතො|
    count |764|
      block |සොපාණං සුගතං සුද්‌ධං ධම්‌මසාරමයං දළ්‌හං|
      block |පාදාසි වුය්‌හමානස්‌ස මා භායීති ච මබ්‍රවි|
    count |765|
      block |සතිපට්‌ඨානපාසාදං ආරුය්‌හ පච්‌චවෙක්‌ඛිසං|
      block |යං තං පුබ්‌බෙ අමඤ්‌ඤිස්‌සං සක්‌කායාභිරතං පජං|
    count |766|
      block |යදා ච මග්‌ගමද්‌දක්‌ඛිං නාවාය අභිරූහනං|
      block |අනධිට්‌ඨාය අත්‌තානං තිත්‌ථමද්‌දක්‌ඛිමුත්‌තමං|
    count |767|
      block |සල්‌ලං අත්‌තසමුට්‌ඨානං භවනෙත්‌තිප්‌පභාවිතං|
      block |එතෙසං අප්‌පවත්‌තාය දෙසෙසි මග්‌ගමුත්‌තමං|
    count |768|
      block |දීඝරත්‌තානුසයිතං චිරරත්‌තමධිට්‌ඨිතං|
      block |බුද්‌ධො මෙපානුදී ගන්‌ථං විසදොසප්‌පවාහනොති|
    stand |…තෙලකානි ථෙරො…|
  block |රට්‌ඨපාලත්‌ථෙරගාථා|
    count |769|
      block |පස්‌ස චිත්‌තකතං බිම්‌බං අරුකායං සමුස්‌සිතං|
      block |ආතුරං බහුසඞ්‌කප්‌පං යස්‌ස නත්‌ථි ධුවං ඨිති|
    count |770|
      block |පස්‌ස චිත්‌තකතං රූපං මණිනා කුණ්‌ඩලෙන ච|
      block |අට්‌ඨිං තචෙන ඔනද්‌ධං සහ වත්‌ථෙහි සොභති|
    count |771|
      block |අලත්‌තකකතා පාදා මුඛං චුණ්‌ණකමක්‌ඛිතං|
      block |අලං බාලස්‌ස මොහාය නො ච පාරගවෙසිනො|
    count |772|
      block |අට්‌ඨපදකතා කෙසා නෙත්‌තා අඤ්‌ජනමක්‌ඛිතා|
      block |අලං බාලස්‌ස මොහාය නො ච පාරගවෙසිනො|
    count |773|
      block |අඤ්‌ජනීව නවා චිත්‌තා පූතිකායො අලඞ්‌කතො|
      block |අලං බාලස්‌ස මොහාය නො ච පාරගවෙසිනො|
    count |774|
      block |ඔදහි මිගවො පාසං නාසදා වාගුරං මිගො|
      block |භුත්‌වා නිවාපං ගච්‌ඡාම කන්‌දන්‌තෙ මිගබන්‌ධකෙ|
    count |775|
      block |ඡින්‌නො පාසො මිගවස්‌ස නාසදා වාගුරං මිගො|
      block |භුත්‌වා නිවාපං ගච්‌ඡාම සොචන්‌තෙ මිගලුද්‌දකෙ|
    count |776|
      block |පස්‌සාමි ලොකෙ සධනෙ මනුස්‌සෙ ලද්‌ධාන විත්‌තං න දදන්‌ති මොහා|
      block |ලුද්‌ධා ධනං සන්‌නිචයං කරොන්‌ති භිය්‍යොව කාමෙ අභිපත්‌ථයන්‌ති|
    count |777|
      block |රාජා පසය්‌හප්‌පථවිං විජෙත්‌වා සසාගරන්‌තං මහිමාවසන්‌තො|
      block |ඔරං සමුද්‌දස්‌ස අතිත්‌තරූපො පාරං සමුද්‌දස්‌සපි පත්‌ථයෙථ|
    count |778|
      block |රාජා ච අඤ්‌ඤෙ ච බහූ මනුස්‌සා අවීතතණ්‌හා මරණං උපෙන්‌ති|
      block |ඌනාව හුත්‌වාන ජහන්‌ති දෙහං කාමෙහි ලොකම්‌හි න හත්‌ථි තිත්‌ති|
    count |779|
      block |කන්‌දන්‌ති නං ඤාතී පකිරිය කෙසෙ අහො වතා නො අමරාති චාහු|
      block |වත්‌ථෙන නං පාරුතං නීහරිත්‌වා චිතං සමොධාය තතො ඩහන්‌ති|
    count |780|
      block |සො ඩය්‌හති සූලෙහි තුජ්‌ජමානො එකෙන වත්‌ථෙන පහාය භොගෙ|
      block |න මීයමානස්‌ස භවන්‌ති තාණා ඤාතී ච මිත්‌තා අථ වා සහායා|
    count |781|
      block |දායාදකා තස්‌ස ධනං හරන්‌ති සත්‌තො පන ගච්‌ඡති යෙන කම්‌මං|
      block |න මීයමානං ධනමන්‌වෙති කිඤ්‌චි පුත්‌තා ච දාරා ච ධනඤ්‌ච රට්‌ඨං|
    count |782|
      block |න දීඝමායුං ලභතෙ ධනෙන න චාපි විත්‌තෙන ජරං විහන්‌ති|
      block |අප්‌පප්‌පං හිදං ජීවිතමාහු ධීරා අසස්‌සතං විප්‌පරිණාමධම්‌මං|
    count |783|
      block |අඩ්‌ඪා දලිද්‌දා ච ඵුසන්‌ති ඵස්‌සං බාලො ච ධීරො ච තථෙව ඵුට්‌ඨො|
      block |බාලො හි බාල්‍යා වධිතොව සෙති ධීරො ච නො වෙධති ඵස්‌සඵුට්‌ඨො|
    count |784|
      block |තස්‌මා හි පඤ්‌ඤාව ධනෙන සෙය්‍යා යාය වොසානමිධාධිගච්‌ඡති|
      block |අබ්‍යොසිතත්‌තා හි භවාභවෙසු පාපානි කම්‌මානි කරොති මොහා|
    count |785|
      block |උපෙති ගබ්‌භඤ්‌ච පරඤ්‌ච ලොකං සංසාරමාපජ්‌ජ පරම්‌පරාය|
      block |තස්‌සප්‌පපඤ්‌ඤො අභිසද්‌දහන්‌තො උපෙති ගබ්‌භඤ්‌ච පරඤ්‌ච ලොකං|
    count |786|
      block |චොරො යථා සන්‌ධිමුඛෙ ගහීතො සකම්‌මුනා හඤ්‌ඤති පාපධම්‌මො|
      block |එවං පජා පෙච්‌ච පරම්‌හි ලොකෙ සකම්‌මුනා හඤ්‌ඤති පාපධම්‌මො|
    count |787|
      block |කාමා හි චිත්‍රා මධුරා මනොරමා විරූපරූපෙන මථෙන්‌ති චිත්‌තං|
      block |ආදීනවං කාමගුණෙසු දිස්‌වා තස්‌මා අහං පබ්‌බජිතොම්‌හි රාජ|
    count |788|
      block |දුමප්‌ඵලානීව පතන්‌ති මාණවා දහරා ච වුඩ්‌ඪා ච සරීරභෙදා|
      block |එතම්‌පි දිස්‌වා පබ්‌බජිතොම්‌හි රාජ අපණ්‌ණකං සාමඤ්‌ඤමෙව සෙය්‍යො|
    count |789|
      block |සද්‌ධායාහං පබ්‌බජිතො උපෙතො ජිනසාසනෙ|
      block |අවජ්‌ඣා මය්‌හං පබ්‌බජ්‌ජා අනණො භුඤ්‌ජාමි භොජනං|
    count |790|
      block |කාමෙ ආදිත්‌තතො දිස්‌වා ජාතරූපානි සත්‌ථතො|
      block |ගබ්‌භවොක්‌කන්‌තිතො දුක්‌ඛං නිරයෙසු මහබ්‌භයං|
    count |791|
      block |එතමාදීනවං ඤත්‌වා සංවෙගං අලභිං තදා|
      block |සොහං විද්‌ධො තදා සන්‌තො සම්‌පත්‌තො ආසවක්‌ඛයං|
    count |792|
      block |පරිචිණ්‌ණො මයා සත්‌ථා කතං බුද්‌ධස්‌ස සාසනං|
      block |ඔහිතො ගරුකො භාරො භවනෙත්‌ති සමූහතා|
    count |793|
      block |යස්‌සත්‌ථාය පබ්‌බජිතො අගාරස්‌මානගාරියං|
      block |සො මෙ අත්‌ථො අනුප්‌පත්‌තො සබ්‌බසංයොජනක්‌ඛයොති|
    stand |… රට්‌ඨපාලො ථෙරො…|
  block |මාලුක්‍යපුත්‌තත්‌ථෙරගාථා|
    count |794|
      block |රූපං දිස්‌වා සති මුට්‌ඨා පියං නිමිත්‌තං මනසි කරොතො|
      block |සාරත්‌තචිත්‌තො වෙදෙති තඤ්‌ච අජ්‌ඣොස්‌ස තිට්‌ඨති|
    count |795|
      block |තස්‌ස වඩ්‌ඪන්‌ති වෙදනා අනෙකා රූපසම්‌භවා|
      block |අභිජ්‌ඣා ච විහෙසා ච චිත්‌තමස්‌සූපහඤ්‌ඤති|
      block |එවමාචිනතො දුක්‌ඛං ආරා නිබ්‌බාන වුච්‌චති|
    count |796|
      block |සද්‌දං සුත්‌වා සති මුට්‌ඨා පියං නිමිත්‌තං මනසි කරොතො|
      block |සාරත්‌තචිත්‌තො වෙදෙති තඤ්‌ච අජ්‌ඣොස්‌ස තිට්‌ඨති|
    count |797|
      block |තස්‌ස වඩ්‌ඪන්‌ති වෙදනා අනෙකා සද්‌දසම්‌භවා|
      block |අභිජ්‌ඣා ච විහෙසා ච චිත්‌තමස්‌සූපහඤ්‌ඤති|
      block |එවමාචිනතො දුක්‌ඛං ආරා නිබ්‌බාන වුච්‌චති|
    count |798|
      block |ගන්‌ධං ඝත්‌වා සති මුට්‌ඨා පියං නිමිත්‌තං මනසි කරොතො|
      block |සාරත්‌තචිත්‌තො වෙදෙති තඤ්‌ච අජ්‌ඣොස්‌ස තිට්‌ඨති|
    count |799|
      block |තස්‌ස වඩ්‌ඪන්‌ති වෙදනා අනෙකා ගන්‌ධසම්‌භවා|
      block |අභිජ්‌ඣා ච විහෙසා ච චිත්‌තමස්‌සූපහඤ්‌ඤති|
      block |එවමාචිනතො දුක්‌ඛං ආරා නිබ්‌බාන වුච්‌චති|
    count |800|
      block |රසං භොත්‌වා සති මුට්‌ඨා පියං නිමිත්‌තං මනසි කරොතො|
      block |සාරත්‌තචිත්‌තො වෙදෙති තඤ්‌ච අජ්‌ඣොස්‌ස තිට්‌ඨති|
    count |801|
      block |තස්‌ස වඩ්‌ඪන්‌ති වෙදනා අනෙකා රසසම්‌භවා|
      block |අභිජ්‌ඣා ච විහෙසා ච චිත්‌තමස්‌සූපහඤ්‌ඤති|
      block |එවමාචිනතො දුක්‌ඛං ආරා නිබ්‌බාන වුච්‌චති|
    count |802|
      block |ඵස්‌සං ඵුස්‌ස සති මුට්‌ඨා පියං නිමිත්‌තං මනසි කරොතො|
      block |සාරත්‌තචිත්‌තො වෙදෙති තඤ්‌ච අජ්‌ඣොස්‌ස තිට්‌ඨති|
    count |803|
      block |තස්‌ස වඩ්‌ඪන්‌ති වෙදනා අනෙකා ඵස්‌සසම්‌භවා|
      block |අභිජ්‌ඣා ච විහෙසා ච චිත්‌තමස්‌සූපහඤ්‌ඤති|
      block |එවමාචිනතො දුක්‌ඛං ආරා නිබ්‌බාන වුච්‌චති|
    count |804|
      block |ධම්‌මං ඤත්‌වා සති මුට්‌ඨා පියං නිමිත්‌තං මනසි කරොතො|
      block |සාරත්‌තචිත්‌තො වෙදෙති තඤ්‌ච අජ්‌ඣොස්‌ස තිට්‌ඨති|
    count |805|
      block |තස්‌ස වඩ්‌ඪන්‌ති වෙදනා අනෙකා ධම්‌මසම්‌භවා|
      block |අභිජ්‌ඣා ච විහෙසා ච චිත්‌තමස්‌සූපහඤ්‌ඤති|
      block |එවමාචිනතො දුක්‌ඛං ආරා නිබ්‌බාන වුච්‌චති|
    count |806|
      block |න සො රජ්‌ජති රූපෙසු රූපං දිස්‌වා පතිස්‌සතො|
      block |විරත්‌තචිත්‌තො වෙදෙති තඤ්‌ච නාජ්‌ඣොස්‌ස තිට්‌ඨති|
    count |807|
      block |යථාස්‌ස පස්‌සතො රූපං සෙවතො චාපි වෙදනං|
      block |ඛීයති නොපචීයති එවං සො චරතී සතො|
      block |එවං අපචිනතො දුක්‌ඛං සන්‌තිකෙ නිබ්‌බාන වුච්‌චති|
    count |808|
      block |න සො රජ්‌ජති සද්‌දෙසු සද්‌දං සුත්‌වා පතිස්‌සතො|
      block |විරත්‌තචිත්‌තො වෙදෙති තඤ්‌ච නාජ්‌ඣොස්‌ස තිට්‌ඨති|
    count |809|
      block |යථාස්‌ස සුණතො සද්‌දං සෙවතො චාපි වෙදනං|
      block |ඛීයති නොපචීයති එවං සො චරතී සතො|
      block |එවං අපචිනතො දුක්‌ඛං සන්‌තිකෙ නිබ්‌බාන වුච්‌චති|
    count |810|
      block |න සො රජ්‌ජති ගන්‌ධෙසු ගන්‌ධං ඝත්‌වා පතිස්‌සතො|
      block |විරත්‌තචිත්‌තො වෙදෙති තඤ්‌ච නාජ්‌ඣොස්‌ස තිට්‌ඨති|
    count |811|
      block |යථාස්‌ස ඝායතො ගන්‌ධං සෙවතො චාපි වෙදනං|
      block |ඛීයති නොපචීයති එවං සො චරතී සතො|
      block |එවං අපචිනතො දුක්‌ඛං සන්‌තිකෙ නිබ්‌බාන වුච්‌චති|
    count |812|
      block |න සො රජ්‌ජති රසෙසු රසං භොත්‌වා පතිස්‌සතො|
      block |විරත්‌තචිත්‌තො වෙදෙති තඤ්‌ච නාජ්‌ඣොස්‌ස තිට්‌ඨති|
    count |813|
      block |යථාස්‌ස සායරතො රසං සෙවතො චාපි වෙදනං|
      block |ඛීයති නොපචීයති එවං සො චරතී සතො|
      block |එවං අපචිනතො දුක්‌ඛං සන්‌තිකෙ නිබ්‌බාන වුච්‌චති|
    count |814|
      block |න සො රජ්‌ජති ඵස්‌සෙසු ඵස්‌සං ඵුස්‌ස පතිස්‌සතො|
      block |විරත්‌තචිත්‌තො වෙදෙති තඤ්‌ච නාජ්‌ඣොස්‌ස තිට්‌ඨති|
    count |815|
      block |යථාස්‌ස ඵුසතො ඵස්‌සං සෙවතො චාපි වෙදනං|
      block |ඛීයති නොපචීයති එවං සො චරතී සතො|
      block |එවං අපචිනතො දුක්‌ඛං සන්‌තිකෙ නිබ්‌බාන වුච්‌චති|
    count |816|
      block |න සො රජ්‌ජති ධම්‌මෙසු ධම්‌මං ඤත්‌වා පතිස්‌සතො|
      block |විරත්‌තචිත්‌තො වෙදෙති තඤ්‌ච නාජ්‌ඣොස්‌ස තිට්‌ඨති|
    count |817|
      block |යථාස්‌ස විජානතො ධම්‌මං සෙවතො චාපි වෙදනං|
      block |ඛීයති නොපචීයති එවං සො චරතී සතො|
      block |එවං අපචිනතො දුක්‌ඛං සන්‌තිකෙ නිබ්‌බාන වුච්‌චති|
    stand |… මාලුක්‍යපුත්‌තො ථෙරො…|
  block |සෙලත්‌ථෙරගාථා|
    count |818|
      block |පරිපුණ්‌ණකායො සුරුචි සුජාතො චාරුදස්‌සනො|
      block |සුවණ්‌ණවණ්‌ණොසි භගවා සුසුක්‌කදාඨොසි වීරියවා|
    count |819|
      block |නරස්‌ස හි සුජාතස්‌ස යෙ භවන්‌ති වියඤ්‌ජනා|
      block |සබ්‌බෙ තෙ තව කායස්‌මිං මහාපුරිසලක්‌ඛණා|
    count |820|
      block |පසන්‌නනෙත්‌තො සුමුඛො බ්‍රහා උජු පතාපවා|
      block |මජ්‌ඣෙ සමණසඞ්‌ඝස්‌ස ආදිච්‌චොව විරොචසි|
    count |821|
      block |කල්‍යාණදස්‌සනො භික්‌ඛු කඤ්‌චනසන්‌නිභත්‌තචො|
      block |කිං තෙ සමණභාවෙන එවං උත්‌තමවණ්‌ණිනො|
    count |822|
      block |රාජා අරහසි භවිතුං චක්‌කවත්‌තී රථෙසභො|
      block |චාතුරන්‌තො විජිතාවී ජම්‌බුසණ්‌ඩස්‌ස ඉස්‌සරො|
    count |823|
      block |ඛත්‌තියා භොගී රාජානො අනුයන්‌තා භවන්‌ති තෙ|
      block |රාජාභිරාජා මනුජින්‌දො රජ්‌ජං කාරෙහි ගොතම|
    count |824|
      block |රාජාහමස්‌මි සෙල සෙලාති භගවා ධම්‌මරාජා අනුත්‌තරො|
      block |ධම්‌මෙන චක්‌කං වත්‌තෙමි චක්‌කං අප්‌පටිවත්‌තියං|
    count |825|
      block |සම්‌බුද්‌ධො පටිජානාසි ඉති සෙලො බ්‍රාහ්‌මණො ධම්‌මරාජා අනුත්‌තරො|
      block |ධම්‌මෙන චක්‌කං වත්‌තෙමි ඉති භාසථ ගොතම|
    count |826|
      block |කො නු සෙනාපති භොතො සාවකො සත්‌ථුරන්‌වයො|
      block |කො තෙතමනුවත්‌තෙති ධම්‌මචක්‌කං පවත්‌තිතං|
    count |827|
      block |මයා පවත්‌තිතං චක්‌කං සෙලාති භගවා ධම්‌මචක්‌කං අනුත්‌තරං|
      block |සාරිපුත්‌තො අනුවත්‌තෙති අනුජාතො තථාගතං|
    count |828|
      block |අභිඤ්‌ඤෙය්‍යං අභිඤ්‌ඤාතං භාවෙතබ්‌බඤ්‌ච භාවිතං|
      block |පහාතබ්‌බං පහීනං මෙ තස්‌මා බුද්‌ධොස්‌මි බ්‍රාහ්‌මණ|
    count |829|
      block |විනයස්‌සු මයි කඞ්‌ඛං අධිමුඤ්‌චස්‌සු බ්‍රාහ්‌මණ|
      block |දුල්‌ලභං දස්‌සනං හොති සම්‌බුද්‌ධානං අභිණ්‌හසො|
    count |830|
      block |යෙසං වෙ දුල්‌ලභො ලොකෙ පාතුභාවො අභිණ්‌හසො|
      block |සොහං බ්‍රාහ්‌මණ බුද්‌ධොස්‌මි සල්‌ලකත්‌තො අනුත්‌තරො|
    count |831|
      block |බ්‍රහ්‌මභූතො අතිතුලො මාරසෙනප්‌පමද්‌දනො|
      block |සබ්‌බාමිත්‌තෙ වසෙ කත්‌වා මොදාමි අකුතොභයො|
    count |832|
      block |ඉදං භොන්‌තො නිසාමෙථ යථා භාසති චක්‌ඛුමා|
      block |සල්‌ලකත්‌තො මහාවීරො සීහොව නදතී වනෙ|
    count |833|
      block |බ්‍රහ්‌මභූතං අතිතුලං මාරසෙනප්‌පමද්‌දනං|
      block |කො දිස්‌වා නප්‌පසීදෙය්‍ය අපි කණ්‌හාභිජාතිකො|
    count |834|
      block |යො මං ඉච්‌ඡති අන්‌වෙතු යො වා නිච්‌ඡති ගච්‌ඡතු|
      block |ඉධාහං පබ්‌බජිස්‌සාමි වරපඤ්‌ඤස්‌ස සන්‌තිකෙ|
    count |835|
      block |එතං චෙ රුච්‌චති භොතො සම්‌මාසම්‌බුද්‌ධසාසනං|
      block |මයම්‌පි පබ්‌බජිස්‌සාම වරපඤ්‌ඤස්‌ස සන්‌තිකෙ|
    count |836|
      block |බ්‍රාහ්‌මණා තිසතා ඉමෙ යාචන්‌ති පඤ්‌ජලීකතා|
      block |බ්‍රහ්‌මචරියං චරිස්‌සාම භගවා තව සන්‌තිකෙ|
    count |837|
      block |ස්‌වාඛාතං බ්‍රහ්‌මචරියං සෙලාති භගවා සන්‌දිට්‌ඨිකමකාලිකං|
      block |යත්‌ථ අමොඝා පබ්‌බජ්‌ජා අප්‌පමත්‌තස්‌ස සික්‌ඛතො|
    count |838|
      block |යං තං සරණමාගම්‌හ ඉතො අට්‌ඨමෙ චක්‌ඛුම|
      block |සත්‌තරත්‌තෙන භගවා දන්‌තාම්‌හ තව සාසනෙ|
    count |839|
      block |තුවං බුද්‌ධො තුවං සත්‌ථා තුවං මාරාභිභූ මුනි|
      block |තුවං අනුසයෙ ඡෙත්‌වා තිණ්‌ණො තාරෙසිමං පජං|
    count |840|
      block |උපධී තෙ සමතික්‌කන්‌තා ආසවා තෙ පදාලිතා|
      block |සීහොව අනුපාදානො පහීනභයභෙරවො|
    count |841|
      block |භික්‌ඛවො තිසතා ඉමෙ තිට්‌ඨන්‌ති පඤ්‌ජලීකතා|
      block |පාදෙ වීර පසාරෙහි නාගා වන්‌දන්‌තු සත්‌ථුනොති|
    stand |… සෙලො ථෙරො…|
  block |කාළිගොධාපුත්‌තභද්‌දියත්‌ථෙරගාථා|
    count |842|
      block |යාතං මෙ හත්‌ථිගීවාය සුඛුමා වත්‌ථා පධාරිතා|
      block |සාලීනං ඔදනො භුත්‌තො සුචිමංසූපසෙචනො|
    count |843|
      block |සොජ්‌ජ භද්‌දො සාතතිකො උඤ්‌ඡාපත්‌තාගතෙ රතො|
      block |ඣායති අනුපාදානො පුත්‌තො ගොධාය භද්‌දියො|
    count |844|
      block |පංසුකූලී සාතතිකො උඤ්‌ඡාපත්‌තාගතෙ රතො|
      block |ඣායති අනුපාදානො පුත්‌තො ගොධාය භද්‌දියො|
    count |845|
      block |පිණ්‌ඩපාතී සාතතිකො…පෙ …|
    count |846|
      block |තෙචීවරී සාතතිකො…පෙ …|
    count |847|
      block |සපදානචාරී සාතතිකො…පෙ …|
    count |848|
      block |එකාසනී සාතතිකො…පෙ …|
    count |849|
      block |පත්‌තපිණ්‌ඩී සාතතිකො…පෙ …|
    count |850|
      block |ඛලුපච්‌ඡාභත්‌තී සාතතිකො…පෙ …|
    count |851|
      block |ආරඤ්‌ඤිකො සාතතිකො…පෙ …|
    count |852|
      block |රුක්‌ඛමූලිකො සාතතිකො…පෙ …|
    count |853|
      block |අබ්‌භොකාසී සාතතිකො…පෙ …|
    count |854|
      block |සොසානිකො සාතතිකො…පෙ …|
    count |855|
      block |යථාසන්‌ථතිකො සාතතිකො…පෙ …|
    count |856|
      block |නෙසජ්‌ජිකො සාතතිකො…පෙ …|
    count |857|
      block |අප්‌පිච්‌ඡො සාතතිකො…පෙ …|
    count |858|
      block |සන්‌තුට්‌ඨො සාතතිකො…පෙ …|
    count |859|
      block |පවිවිත්‌තො සාතතිකො…පෙ …|
    count |860|
      block |අසංසට්‌ඨො සාතතිකො…පෙ …|
    count |861|
      block |ආරද්‌ධවීරියො සාතතිකො…පෙ …|
    count |862|
      block |හිත්‌වා සතපලං කංසං සොවණ්‌ණං සතරාජිකං|
      block |අග්‌ගහිං මත්‌තිකාපත්‌තං ඉදං දුතියාභිසෙචනං|
    count |863|
      block |උච්‌චෙ මණ්‌ඩලිපාකාරෙ දළ්‌හමට්‌ටාලකොට්‌ඨකෙ|
      block |රක්‌ඛිතො ඛග්‌ගහත්‌ථෙහි උත්‌තසං විහරිං පුරෙ|
    count |864|
      block |සොජ්‌ජ භද්‌දො අනුත්‍රාසී පහීනභයභෙරවො|
      block |ඣායති වනමොගය්‌හ පුත්‌තො ගොධාය භද්‌දියො|
    count |865|
      block |සීලක්‌ඛන්‌ධෙ පතිට්‌ඨාය සතිං පඤ්‌ඤඤ්‌ච භාවයං|
      block |පාපුණිං අනුපුබ්‌බෙන සබ්‌බසංයොජනක්‌ඛයන්‌ති|
    stand |… භද්‌දියො කාළිගොධාය පුත්‌තො ථෙරො…|
  block |අඞ්‌ගුලිමාලත්‌ථෙරගාථා|
    count |866|
      block |ගච්‌ඡං වදෙසි සමණ ට්‌ඨිතොම්‌හි මමඤ්‌ච බ්‍රූසි ඨිතමට්‌ඨිතොති|
      block |පුච්‌ඡාමි තං සමණ එතමත්‌ථං කථං ඨිතො ත්‌වං අහමට්‌ඨිතොම්‌හි|
    count |867|
      block |ඨිතො අහං අඞ්‌ගුලිමාල සබ්‌බදා සබ්‌බෙසු භූතෙසු නිධාය දණ්‌ඩං|
      block |තුවඤ්‌ච පාණෙසු අසඤ්‌ඤතොසි තස්‌මා ඨිතොහං තුවමට්‌ඨිතොසි|
    count |868|
      block |චිරස්‌සං වත මෙ මහිතො මහෙසී මහාවනං සමණො පච්‌චපාදි|
      block |සොහං චජිස්‌සාමි සහස්‌සපාපං සුත්‌වාන ගාථං තව ධම්‌මයුත්‌තං|
    count |869|
      block |ඉච්‌චෙව චොරො අසිමාවුධඤ්‌ච සොබ්‌භෙ පපාතෙ නරකෙ අන්‌වකාසි|
      block |අවන්‌දි චොරො සුගතස්‌ස පාදෙ තත්‌ථෙව පබ්‌බජ්‌ජමයාචි බුද්‌ධං|
    count |870|
      block |බුද්‌ධො ච ඛො කාරුණිකො මහෙසි යො සත්‌ථා ලොකස්‌ස සදෙවකස්‌ස|
      block |තමෙහි භික්‌ඛූති තදා අවොච එසෙව තස්‌ස අහු භික්‌ඛුභාවො|
    count |871|
      block |යො ච පුබ්‌බෙ පමජ්‌ජිත්‌වා පච්‌ඡා සො නප්‌පමජ්‌ජති|
      block |සොමං ලොකං පභාසෙති අබ්‌භා මුත්‌තොව චන්‌දිමා|
    count |872|
      block |යස්‌ස පාපං කතං කම්‌මං කුසලෙන පිධීයති|
      block |සොමං ලොකං පභාසෙති අබ්‌භා මුත්‌තොව චන්‌දිමා|
    count |873|
      block |යො හවෙ දහරො භික්‌ඛු යුඤ්‌ජති බුද්‌ධසාසනෙ|
      block |සොමං ලොකං පභාසෙති අබ්‌භා මුත්‌තොව චන්‌දිමා|
    count |874|
      block |දිසාපි මෙ ධම්‌මකථං සුණන්‌තු දිසාපි මෙ යුඤ්‌ජන්‌තු බුද්‌ධසාසනෙ|
      block |දිසාපි මෙ තෙ මනුජෙ භජන්‌තු යෙ ධම්‌මමෙවාදපයන්‌ති සන්‌තො|
    count |875|
      block |දිසා හි මෙ ඛන්‌තිවාදානං අවිරොධප්‌පසංසිනං|
      block |සුණන්‌තු ධම්‌මං කාලෙන තඤ්‌ච අනුවිධීයන්‌තු|
    count |876|
      block |න හි ජාතු සො මමං හිංසෙ අඤ්‌ඤං වා පන කිඤ්‌චනං|
      block |පප්‌පුය්‍ය පරමං සන්‌තිං රක්‌ඛෙය්‍ය තසථාවරෙ|
    count |877|
      block |උදකඤ්‌හි නයන්‌ති නෙත්‌තිකා උසුකාරා නමයන්‌ති තෙජනං|
      block |දාරුං නමයන්‌ති තච්‌ඡකා අත්‌තානං දමයන්‌ති පණ්‌ඩිතා|
    count |878|
      block |දණ්‌ඩෙනෙකෙ දමයන්‌ති අඞ්‌කුසෙභි කසාහි ච|
      block |අදණ්‌ඩෙන අසත්‌ථෙන අහං දන්‌තොම්‌හි තාදිනා|
    count |879|
      block |අහිංසකොති මෙ නාමං හිංසකස්‌ස පුරෙ සතො|
      block |අජ්‌ජාහං සච්‌චනාමොම්‌හි න නං හිංසාමි කිඤ්‌චනං|
    count |880|
      block |චොරො අහං පුරෙ ආසිං අඞ්‌ගුලිමාලොති විස්‌සුතො|
      block |වුය්‌හමානො මහොඝෙන බුද්‌ධං සරණමාගමං|
    count |881|
      block |ලොහිතපාණි පුරෙ ආසිං අඞ්‌ගුලිමාලොති විස්‌සුතො|
      block |සරණගමනං පස්‌ස භවනෙත්‌ති සමූහතා|
    count |882|
      block |තාදිසං කම්‌මං කත්‌වාන බහුං දුග්‌ගතිගාමිනං|
      block |ඵුට්‌ඨො කම්‌මවිපාකෙන අනණො භුඤ්‌ජාමි භොජනං|
    count |883|
      block |පමාදමනුයුඤ්‌ජන්‌ති බාලා දුම්‌මෙධිනො ජනා|
      block |අප්‌පමාදඤ්‌ච මෙධාවී ධනං සෙට්‌ඨංව රක්‌ඛති|
    count |884|
      block |මා පමාදමනුයුඤ්‌ජෙථ මා කාමරතිසන්‌ථවං|
      block |අප්‌පමත්‌තො හි ඣායන්‌තො පප්‌පොති පරමං සුඛං|
    count |885|
      block |ස්‌වාගතං නාපගතං නෙතං දුම්‌මන්‌තිතං මම|
      block |සවිභත්‌තෙසු ධම්‌මෙසු යං සෙට්‌ඨං තදුපාගමං|
    count |886|
      block |ස්‌වාගතං නාපගතං නෙතං දුම්‌මන්‌තිතං මම|
      block |තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනං|
    count |887|
      block |අරඤ්‌ඤෙ රුක්‌ඛමූලෙ වා පබ්‌බතෙසු ගුහාසු වා|
      block |තත්‌ථ තත්‌ථෙව අට්‌ඨාසිං උබ්‌බිග්‌ගමනසො තදා|
    count |888|
      block |සුඛං සයාමි ඨායාමි සුඛං කප්‌පෙමි ජීවිතං|
      block |අහත්‌ථපාසො මාරස්‌ස අහො සත්‌ථානුකම්‌පිතො|
    count |889|
      block |බ්‍රහ්‌මජච්‌චො පුරෙ ආසිං උදිච්‌චො උභතො අහු|
      block |සොජ්‌ජ පුත්‌තො සුගතස්‌ස ධම්‌මරාජස්‌ස සත්‌ථුනො|
    count |890|
      block |වීතතණ්‌හො අනාදානො ගුත්‌තද්‌වාරො සුසංවුතො|
      block |අඝමූලං වධිත්‌වාන පත්‌තො මෙ ආසවක්‌ඛයො|
    count |891|
      block |පරිචිණ්‌ණො මයා සත්‌ථා කතං බුද්‌ධස්‌ස සාසනං|
      block |ඔහිතො ගරුකො භාරො භවනෙත්‌ති සමූහතාති|
    stand |… අඞ්‌ගුලිමාලො ථෙරො…|
  block |අනුරුද්‌ධත්‌ථෙරගාථා|
    count |892|
      block |පහාය මාතාපිතරො භගිනී ඤාතිභාතරො|
      block |පඤ්‌ච කාමගුණෙ හිත්‌වා අනුරුද්‌ධොව ඣායතු|
    count |893|
      block |සමෙතො නච්‌චගීතෙහි සම්‌මතාළප්‌පබොධනො|
      block |න තෙන සුද්‌ධිමජ්‌ඣගං මාරස්‌ස විසයෙ රතො|
    count |894|
      block |එතඤ්‌ච සමතික්‌කම්‌ම රතො බුද්‌ධස්‌ස සාසනෙ|
      block |සබ්‌බොඝං සමතික්‌කම්‌ම අනුරුද්‌ධොව ඣායති|
    count |895|
      block |රූපා සද්‌දා රසා ගන්‌ධා ඵොට්‌ඨබ්‌බා ච මනොරමා|
      block |එතෙ ච සමතික්‌කම්‌ම අනුරුද්‌ධොව ඣායති|
    count |896|
      block |පිණ්‌ඩපාතපටික්‌කන්‌තො එකො අදුතියො මුනි|
      block |එසති පංසුකූලානි අනුරුද්‌ධො අනාසවො|
    count |897|
      block |විචිනී අග්‌ගහී ධොවි රජයී ධාරයී මුනි|
      block |පංසුකූලානි මතිමා අනුරුද්‌ධො අනාසවො|
    count |898|
      block |මහිච්‌ඡො ච අසන්‌තුට්‌ඨො සංසට්‌ඨො යො ච උද්‌ධතො|
      block |තස්‌ස ධම්‌මා ඉමෙ හොන්‌ති පාපකා සංකිලෙසිකා|
    count |899|
      block |සතො ච හොති අප්‌පිච්‌ඡො සන්‌තුට්‌ඨො අවිඝාතවා|
      block |පවිවෙකරතො විත්‌තො නිච්‌චමාරද්‌ධවීරියො|
    count |900|
      block |තස්‌ස ධම්‌මා ඉමෙ හොන්‌ති කුසලා බොධිපක්‌ඛිකා|
      block |අනාසවො ච සො හොති ඉති වුත්‌තං මහෙසිනා|
    count |901|
      block |මම සඞ්‌කප්‌පමඤ්‌ඤාය සත්‌ථා ලොකෙ අනුත්‌තරො|
      block |මනොමයෙන කායෙන ඉද්‌ධියා උපසඞ්‌කමි|
    count |902|
      block |යදා මෙ අහු සඞ්‌කප්‌පො තතො උත්‌තරි දෙසයි|
      block |නිප්‌පපඤ්‌චරතො බුද්‌ධො නිප්‌පපඤ්‌චමදෙසයි|
    count |903|
      block |තස්‌සාහං ධම්‌මමඤ්‌ඤාය විහාසිං සාසනෙ රතො|
      block |තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනං|
    count |904|
      block |පඤ්‌චපඤ්‌ඤාසවස්‌සානි යතො නෙසජ්‌ජිකො අහං|
      block |පඤ්‌චවීසතිවස්‌සානි යතො මිද්‌ධං සමූහතං|
    count |905|
      block |නාහු අස්‌සාසපස්‌සාසා ඨිතචිත්‌තස්‌ස තාදිනො|
      block |අනෙජො සන්‌තිමාරබ්‌භ චක්‌ඛුමා පරිනිබ්‌බුතො|
    count |906|
      block |අසල්‌ලීනෙන චිත්‌තෙන වෙදනං අජ්‌ඣවාසයි|
      block |පජ්‌ජොතස්‌සෙව නිබ්‌බානං විමොක්‌ඛො චෙතසො අහු|
    count |907|
      block |එතෙ පච්‌ඡිමකා දානි මුනිනො ඵස්‌සපඤ්‌චමා|
      block |නාඤ්‌ඤෙ ධම්‌මා භවිස්‌සන්‌ති සම්‌බුද්‌ධෙ පරිනිබ්‌බුතෙ|
    count |908|
      block |නත්‌ථි දානි පුනාවාසො දෙවකායස්‌මි ජාලිනි|
      block |වික්‌ඛීණො ජාතිසංසාරො නත්‌ථි දානි පුනබ්‌භවො|
    count |909|
      block |යස්‌ස මුහුත්‌තෙන සහස්‌සධා ලොකො සංවිදිතො සබ්‍රහ්‌මකප්‌පො|
      block |වසී ඉද්‌ධිගුණෙ චුතූපපාතෙ කාලෙ පස්‌සති දෙවතා ස භික්‌ඛු|
    count |910|
      block |අන්‌නභාරො පුරෙ ආසිං දලිද්‌දො ඝාසහාරකො|
      block |සමණං පටිපාදෙසිං උපරිට්‌ඨං යසස්‌සිනං|
    count |911|
      block |සොම්‌හි සක්‍යකුලෙ ජාතො අනුරුද්‌ධොති මං විදූ|
      block |උපෙතො නච්‌චගීතෙහි සම්‌මතාළප්‌පබොධනො|
    count |912|
      block |අථද්‌දසාසිං සම්‌බුද්‌ධං සත්‌ථාරං අකුතොභයං|
      block |තස්‌මිං චිත්‌තං පසාදෙත්‌වා පබ්‌බජිං අනගාරියං|
    count |913|
      block |පුබ්‌බෙනිවාසං ජානාමි යත්‌ථ මෙ වුසිතං පුරෙ|
      block |තාවතිංසෙසු දෙවෙසු අට්‌ඨාසිං සක්‌කජාතියා|
    count |914|
      block |සත්‌තක්‌ඛත්‌තුං මනුස්‌සින්‌දො අහං රජ්‌ජමකාරයිං|
      block |චාතුරන්‌තො විජිතාවී ජම්‌බුසණ්‌ඩස්‌ස ඉස්‌සරො|
      block |අදණ්‌ඩෙන අසත්‌ථෙන ධම්‌මෙන අනුසාසයිං|
    count |915|
      block |ඉතො සත්‌ත තතො සත්‌ත සංසාරානි චතුද්‌දස|
      block |නිවාසමභිජානිස්‌සං දෙවලොකෙ ඨිතා තදා|
    count |916|
      block |පඤ්‌චඞ්‌ගිකෙ සමාධිම්‌හි සන්‌තෙ එකොදිභාවිතෙ|
      block |පටිප්‌පස්‌සද්‌ධිලද්‌ධම්‌හි දිබ්‌බචක්‌ඛු විසුජ්‌ඣි මෙ|
    count |917|
      block |චුතූපපාතං ජානාමි සත්‌තානං ආගතිං ගතිං|
      block |ඉත්‌ථභාවඤ්‌ඤථාභාවං ඣානෙ පඤ්‌චඞ්‌ගිකෙ ඨිතො|
    count |918|
      block |පරිචිණ්‌ණො මයා සත්‌ථා…පෙ … භවනෙත්‌ති සමූහතා|
    count |919|
      block |වජ්‌ජීනං වෙළුවගාමෙ අහං ජීවිතසඞ්‌ඛයා|
      block |හෙට්‌ඨතො වෙළුගුම්‌බස්‌මිං නිබ්‌බායිස්‌සං අනාසවොති|
    stand |… අනුරුද්‌ධො ථෙරො…|
  block |පාරාපරියත්‌ථෙරගාථා|
    count |920|
      block |සමණස්‌ස අහු චින්‌තා පුප්‌ඵිතම්‌හි මහාවනෙ|
      block |එකග්‌ගස්‌ස නිසින්‌නස්‌ස පවිවිත්‌තස්‌ස ඣායිනො|
    count |921|
      block |අඤ්‌ඤථා ලොකනාථම්‌හි තිට්‌ඨන්‌තෙ පුරිසුත්‌තමෙ|
      block |ඉරියං ආසි භික්‌ඛූනං අඤ්‌ඤථා දානි දිස්‌සති|
    count |922|
      block |සීතවාතපරිත්‌තානං හිරිකොපීනඡාදනං|
      block |මත්‌තට්‌ඨියං අභුඤ්‌ජිංසු සන්‌තුට්‌ඨා ඉතරීතරෙ|
    count |923|
      block |පණීතං යදි වා ලූඛං අප්‌පං වා යදි වා බහුං|
      block |යාපනත්‌ථං අභුඤ්‌ජිංසු අගිද්‌ධා නාධිමුච්‌ඡිතා|
    count |924|
      block |ජීවිතානං පරික්‌ඛාරෙ භෙසජ්‌ජෙ අථ පච්‌චයෙ|
      block |න බාළ්‌හං උස්‌සුකා ආසුං යථා තෙ ආසවක්‌ඛයෙ|
    count |925|
      block |අරඤ්‌ඤෙ රුක්‌ඛමූලෙසු කන්‌දරාසු ගුහාසු ච|
      block |විවෙකමනුබ්‍රූහන්‌තා විහංසු තප්‌පරායනා|
    count |926|
      block |නීචා නිවිට්‌ඨා සුභරා මුදූ අත්‌ථද්‌ධමානසා|
      block |අබ්‍යාසෙකා අමුඛරා අත්‌ථචින්‌තා වසානුගා|
    count |927|
      block |තතො පාසාදිකං ආසි ගතං භුත්‌තං නිසෙවිතං|
      block |සිනිද්‌ධා තෙලධාරාව අහොසි ඉරියාපථො|
    count |928|
      block |සබ්‌බාසවපරික්‌ඛීණා මහාඣායී මහාහිතා|
      block |නිබ්‌බුතා දානි තෙ ථෙරා පරිත්‌තා දානි තාදිසා|
    count |929|
      block |කුසලානඤ්‌ච ධම්‌මානං පඤ්‌ඤාය ච පරික්‌ඛයා|
      block |සබ්‌බාකාරවරූපෙතං ලුජ්‌ජතෙ ජිනසාසනං|
    count |930|
      block |පාපකානඤ්‌ච ධම්‌මානං කිලෙසානඤ්‌ච යො උතු|
      block |උපට්‌ඨිතා විවෙකාය යෙ ච සද්‌ධම්‌මසෙසකා|
    count |931|
      block |තෙ කිලෙසා පවඩ්‌ඪන්‌තා ආවිසන්‌ති බහුං ජනං|
      block |කීළන්‌ති මඤ්‌ඤෙ බාලෙහි උම්‌මත්‌තෙහිව රක්‌ඛසා|
    count |932|
      block |කිලෙසෙහාභිභූතා තෙ තෙන තෙන විධාවිතා|
      block |නරා කිලෙසවත්‌ථූසු සසඞ්‌ගාමෙව ඝොසිතෙ|
    count |933|
      block |පරිච්‌චජිත්‌වා සද්‌ධම්‌මං අඤ්‌ඤමඤ්‌ඤෙහි භණ්‌ඩරෙ|
      block |දිට්‌ඨිගතානි අන්‌වෙන්‌තා ඉදං සෙය්‍යොති මඤ්‌ඤරෙ|
    count |934|
      block |ධනඤ්‌ච පුත්‌තං භරියඤ්‌ච ඡඩ්‌ඩයිත්‌වාන නිග්‌ගතා|
      block |කටච්‌ඡුභික්‌ඛහෙතූපි අකිච්‌ඡානි නිසෙවරෙ|
    count |935|
      block |උදරාවදෙහකං භුත්‌වා සයන්‌තුත්‌තානසෙය්‍යකා|
      block |කථං වත්‌තෙන්‌ති පටිබුද්‌ධා යා කථා සත්‌ථුගරහිතා|
    count |936|
      block |සබ්‌බකාරුකසිප්‌පානි චිත්‌තිං කත්‌වාන සික්‌ඛරෙ|
      block |අවූපසන්‌තා අජ්‌ඣත්‌තං සාමඤ්‌ඤත්‌ථොති අච්‌ඡති|
    count |937|
      block |මත්‌තිකං තෙලචුණ්‌ණඤ්‌ච උදකාසනභොජනං|
      block |ගිහීනං උපනාමෙන්‌ති ආකඞ්‌ඛන්‌තා බහුත්‌තරං|
    count |938|
      block |දන්‌තපොනං කපිත්‌ථඤ්‌ච පුප්‌ඵං ඛාදනියානි ච|
      block |පිණ්‌ඩපාතෙ ච සම්‌පන්‌නෙ අම්‌බෙ ආමලකානි ච|
    count |939|
      block |භෙසජ්‌ජෙසු යථා වෙජ්‌ජා කිච්‌චාකිච්‌චෙ යථා ගිහී|
      block |ගණිකාව විභූසායං ඉස්‌සරෙ ඛත්‌තියා යථා|
    count |940|
      block |නෙකතිකා වඤ්‌චනිකා කූටසක්‌ඛී අපාටුකා|
      block |බහූහි පරිකප්‌පෙහි ආමිසං පරිභුඤ්‌ජරෙ|
    count |941|
      block |ලෙසකප්‌පෙ පරියායෙ පරිකප්‌පෙනුධාවිතා|
      block |ජීවිකත්‌ථා උපායෙන සඞ්‌කඩ්‌ඪන්‌ති බහුං ධනං|
    count |942|
      block |උපට්‌ඨාපෙන්‌ති පරිසං කම්‌මතො නො ච ධම්‌මතො|
      block |ධම්‌මං පරෙසං දෙසෙන්‌ති ලාභතො නො ච අත්‌ථතො|
    count |943|
      block |සඞ්‌ඝලාභස්‌ස භණ්‌ඩන්‌ති සඞ්‌ඝතො පරිබාහිරා|
      block |පරලාභොපජීවන්‌තා අහිරීකා න ලජ්‌ජරෙ|
    count |944|
      block |නානුයුත්‌තා තථා එකෙ මුණ්‌ඩා සඞ්‌ඝාටිපාරුතා|
      block |සම්‌භාවනංයෙවිච්‌ඡන්‌ති ලාභසක්‌කාරමුච්‌ඡිතා|
    count |945|
      block |එවං නානප්‌පයාතම්‌හි න දානි සුකරං තථා|
      block |අඵුසිතං වා ඵුසිතුං ඵුසිතං වානුරක්‌ඛිතුං|
    count |946|
      block |යථා කණ්‌ටකට්‌ඨානම්‌හි චරෙය්‍ය අනුපාහනො|
      block |සතිං උපට්‌ඨපෙත්‌වාන එවං ගාමෙ මුනී චරෙ|
    count |947|
      block |සරිත්‌වා පුබ්‌බකෙ යොගී තෙසං වත්‌තමනුස්‌සරං|
      block |කිඤ්‌චාපි පච්‌ඡිමො කාලො ඵුසෙය්‍ය අමතං පදං|
    count |948|
      block |ඉදං වත්‌වා සාලවනෙ සමණො භාවිතින්‌ද්‍රියො|
      block |බ්‍රාහ්‌මණො පරිනිබ්‌බායී ඉසි ඛීණපුනබ්‌භවොති|
      block |අධිමුත්‌තො පාරාපරියො තෙලකානි රට්‌ඨපාලො|
      block |මාලුක්‍යසෙලො භද්‌දියො අඞ්‌ගුලි දිබ්‌බචක්‌ඛුකො|
      block |පාරාපරියො දසෙතෙ වීසම්‌හි පරිකිත්‌තිතා|
      block |ගාථායො ද්‌වෙ සතා හොන්‌ති පඤ්‌චතාලීස උත්‌තරින්‌ති|
    stand |… පාරාපරියො ථෙරො…|
    stand |වීසතිනිපාතො නිට්‌ඨිතො|
    block |තත්‍රුද්‌දානං|
