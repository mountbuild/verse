block |නවකනිපාතො|
  block |භූතත්‌ථෙරගාථා|
    count |518|
      block |යදා දුක්‌ඛං ජරාමරණන්‌ති පණ්‌ඩිතො අවිද්‌දසූ යත්‌ථ සිතා පුථුජ්‌ජනා|
      block |දුක්‌ඛං පරිඤ්‌ඤාය සතොව ඣායති තතො රතිං පරමතරං න වින්‌දති|
    count |519|
      block |යදා දුක්‌ඛස්‌සාවහනිං විසත්‌තිකං පපඤ්‌චසඞ්‌ඝාතදුඛාධිවාහිනිං|
      block |තණ්‌හං පහන්‌ත්‌වාන සතොව ඣායති තතො රතිං පරමතරං න වින්‌දති|
    count |520|
      block |යදා සිවං ද්‌වෙචතුරඞ්‌ගගාමිනං මග්‌ගුත්‌තමං සබ්‌බකිලෙසසොධනං|
      block |පඤ්‌ඤාය පස්‌සිත්‌ව සතොව ඣායති තතො රතිං පරමතරං න වින්‌දති|
    count |521|
      block |යදා අසොකං විරජං අසඞ්‌ඛතං සන්‌තං පදං සබ්‌බකිලෙසසොධනං|
      block |භාවෙති සඤ්‌ඤොජනබන්‌ධනච්‌ඡිදං තතො රතිං පරමතරං න වින්‌දති|
    count |522|
      block |යදා නභෙ ගජ්‌ජති මෙඝදුන්‌දුභි ධාරාකුලා විහගපථෙ සමන්‌තතො|
      block |භික්‌ඛූ ච පබ්‌භාරගතොව ඣායති තතො රතිං පරමතරං න වින්‌දති|
    count |523|
      block |යදා නදීනං කුසුමාකුලානං විචිත්‌ත-වානෙය්‍ය-වටංසකානං|
      block |තීරෙ නිසින්‌නො සුමනොව ඣායති තතො රතිං පරමතරං න වින්‌දති|
    count |524|
      block |යදා නිසීථෙ රහිතම්‌හි කානනෙ දෙවෙ ගළන්‌තම්‌හි නදන්‌ති දාඨිනො|
      block |භික්‌ඛූ ච පබ්‌භාරගතොව ඣායති තතො රතිං පරමතරං න වින්‌දති|
    count |525|
      block |යදා විතක්‌කෙ උපරුන්‌ධියත්‌තනො නගන්‌තරෙ නගවිවරං සමස්‌සිතො|
      block |වීතද්‌දරො වීතඛිලොව ඣායති තතො රතිං පරමතරං න වින්‌දති|
    count |526|
      block |යදා සුඛී මලඛිලසොකනාසනො නිරග්‌ගළො නිබ්‌බනථො විසල්‌ලො|
      block |සබ්‌බාසවෙ බ්‍යන්‌තිකතොව ඣායති තතො රතිං පරමතරං න වින්‌දතීති|
      block |භූතො තථද්‌දසො ථෙරො එකො ඛග්‌ගවිසාණවා|
      block |නවකම්‌හි නිපාතම්‌හි ගාථායොපි ඉමා නවාති|
    stand |… භූතො ථෙරො…|
    stand |නවකනිපාතො නිට්‌ඨිතො|
    block |තත්‍රුද්‌දානං|
