block |මහානිපාතො|
  block |වඞ්‌ගීසත්‌ථෙරගාථා|
    count |1218|
      block |නික්‌ඛන්‌තං වත මං සන්‌තං අගාරස්‌මානගාරියං|
      block |විතක්‌කා උපධාවන්‌ති පගබ්‌භා කණ්‌හතො ඉමෙ|
    count |1219|
      block |උග්‌ගපුත්‌තා මහිස්‌සාසා සික්‌ඛිතා දළ්‌හධම්‌මිනො|
      block |සමන්‌තා පරිකිරෙය්‍යුං සහස්‌සං අපලායිනං|
    count |1220|
      block |සචෙපි එත්‌තකා භිය්‍යො ආගමිස්‌සන්‌ති ඉත්‌ථියො|
      block |නෙව මං බ්‍යාධයිස්‌සන්‌ති ධම්‌මෙ සම්‌හි පතිට්‌ඨිතො|
    count |1221|
      block |සක්‌ඛී හි මෙ සුතං එතං බුද්‌ධස්‌සාදිච්‌චබන්‌ධුනො|
      block |නිබ්‌බානගමනං මග්‌ගං තත්‌ථ මෙ නිරතො මනො|
    count |1222|
      block |එවං චෙ මං විහරන්‌තං පාපිම උපගච්‌ඡසි|
      block |තථා මච්‌චු කරිස්‌සාමි න මෙ මග්‌ගම්‌පි දක්‌ඛසි|
    count |1223|
      block |අරතිඤ්‌ච රතිඤ්‌ච පහාය සබ්‌බසො ගෙහසිතඤ්‌ච විතක්‌කං|
      block |වනථං න කරෙය්‍ය කුහිඤ්‌චි නිබ්‌බනථො අවනථො ස භික්‌ඛු|
    count |1224|
      block |යමිධ පථවිඤ්‌ච වෙහාසං රූපගතං ජගතොගධං කිඤ්‌චි|
      block |පරිජීයති සබ්‌බමනිච්‌චං එවං සමෙච්‌ච චරන්‌ති මුතත්‌තා|
    count |1225|
      block |උපධීසු ජනා ගධිතාසෙ දිට්‌ඨසුතෙ පටිඝෙ ච මුතෙ ච|
      block |එත්‌ථ විනොදය ඡන්‌දමනෙජො යො හෙත්‌ථ න ලිම්‌පති මුනි තමාහු|
    count |1226|
      block |අථ සට්‌ඨිසිතා සවිතක්‌කා පුථුජ්‌ජනතාය අධම්‌මා නිවිට්‌ඨා|
      block |න ච වග්‌ගගතස්‌ස කුහිඤ්‌චි නො පන දුට්‌ඨුල්‌ලගාහී ස භික්‌ඛු|
    count |1227|
      block |දබ්‌බො චිරරත්‌තසමාහිතො අකුහකො නිපකො අපිහාලු|
      block |සන්‌තං පදං අජ්‌ඣගමා මුනි පටිච්‌ච පරිනිබ්‌බුතො කඞ්‌ඛති කාලං|
    count |1228|
      block |මානං පජහස්‌සු ගොතම මානපථඤ්‌ච ජහස්‌සු අසෙසං|
      block |මානපථම්‌හි ස මුච්‌ඡිතො විප්‌පටිසාරීහුවා චිරරත්‌තං|
    count |1229|
      block |මක්‌ඛෙන මක්‌ඛිතා පජා මානහතා නිරයං පපතන්‌ති|
      block |සොචන්‌ති ජනා චිරරත්‌තං මානහතා නිරයං උපපන්‌නා|
    count |1230|
      block |න හි සොචති භික්‌ඛු කදාචි මග්‌ගජිනො සම්‌මා පටිපන්‌නො|
      block |කිත්‌තිඤ්‌ච සුඛඤ්‌චානුභොති ධම්‌මදසොති තමාහු තථත්‌තං|
    count |1231|
      block |තස්‌මා අඛිලො ඉධ පධානවා නීවරණානි පහාය විසුද්‌ධො|
      block |මානඤ්‌ච පහාය අසෙසං විජ්‌ජායන්‌තකරො සමිතාවී|
    count |1232|
      block |කාමරාගෙන ඩය්‌හාමි චිත්‌තං මෙ පරිඩය්‌හති|
      block |සාධු නිබ්‌බාපනං බ්‍රූහි අනුකම්‌පාය ගොතම|
    count |1233|
      block |සඤ්‌ඤාය විපරියෙසා චිත්‌තං තෙ පරිඩය්‌හති|
      block |නිමිත්‌තං පරිවජ්‌ජෙහි සුභං රාගූපසංහිතං|
    count |1234|
      block |අසුභාය චිත්‌තං භාවෙහි එකග්‌ගං සුසමාහිතං|
      block |සති කායගතා ත්‍යත්‌ථු නිබ්‌බිදාබහුලො භව|
    count |1235|
      block |අනිමිත්‌තඤ්‌ච භාවෙහි මානානුසයමුජ්‌ජහ|
      block |තතො මානාභිසමයා උපසන්‌තො චරිස්‌සසි|
    count |1236|
      block |තමෙව වාචං භාසෙය්‍ය යායත්‌තානං න තාපයෙ|
      block |පරෙ ච න විහිංසෙය්‍ය සා වෙ වාචා සුභාසිතා|
    count |1237|
      block |පියවාචමෙව භාසෙය්‍ය යා වාචා පටිනන්‌දිතා|
      block |යං අනාදාය පාපානි පරෙසං භාසතෙ පියං|
    count |1238|
      block |සච්‌චං වෙ අමතා වාචා එස ධම්‌මො සනන්‌තනො|
      block |සච්‌චෙ අත්‌ථෙ ච ධම්‌මෙ ච ආහු සන්‌තො පතිට්‌ඨිතා|
    count |1239|
      block |යං බුද්‌ධො භාසති වාචං ඛෙමං නිබ්‌බානපත්‌තියා|
      block |දුක්‌ඛස්‌සන්‌තකිරියාය සා වෙ වාචානමුත්‌තමා|
    count |1240|
      block |ගම්‌භීරපඤ්‌ඤො මෙධාවී මග්‌ගාමග්‌ගස්‌ස කොවිදො|
      block |සාරිපුත්‌තො මහාපඤ්‌ඤො ධම්‌මං දෙසෙති භික්‌ඛුනං|
    count |1241|
      block |සඞ්‌ඛිත්‌තෙනපි දෙසෙති විත්‌ථාරෙනපි භාසති|
      block |සාලිකායිව නිග්‌ඝොසො පටිභානං උදිය්‍යති|
    count |1242|
      block |තස්‌ස තං දෙසයන්‌තස්‌ස සුණන්‌ති මධුරං ගිරං|
      block |සරෙන රජනීයෙන සවනීයෙන වග්‌ගුනා|
      block |උදග්‌ගචිත්‌තා මුදිතා සොතං ඔධෙන්‌ති භික්‌ඛවො|
    count |1243|
      block |අජ්‌ජ පන්‌නරසෙ විසුද්‌ධියා භික්‌ඛූ පඤ්‌චසතා සමාගතා|
      block |සංයොජනබන්‌ධනච්‌ඡිදා අනීඝා ඛීණපුනබ්‌භවා ඉසී|
    count |1244|
      block |චක්‌කවත්‌තී යථා රාජා අමච්‌චපරිවාරිතො|
      block |සමන්‌තා අනුපරියෙති සාගරන්‌තං මහිං ඉමං|
    count |1245|
      block |එවං විජිතසඞ්‌ගාමං සත්‌ථවාහං අනුත්‌තරං|
      block |සාවකා පයිරුපාසන්‌ති තෙවිජ්‌ජා මච්‌චුහායිනො|
    count |1246|
      block |සබ්‌බෙ භගවතො පුත්‌තා පලාපෙත්‌ථ න විජ්‌ජති|
      block |තණ්‌හාසල්‌ලස්‌ස හන්‌තාරං වන්‌දෙ ආදිච්‌චබන්‌ධුනං|
    count |1247|
      block |පරොසහස්‌සං භික්‌ඛූනං සුගතං පයිරුපාසති|
      block |දෙසෙන්‌තං විරජං ධම්‌මං නිබ්‌බානං අකුතොභයං|
    count |1248|
      block |සුණන්‌ති ධම්‌මං විමලං සම්‌මාසම්‌බුද්‌ධදෙසිතං|
      block |සොභති වත සම්‌බුද්‌ධො භික්‌ඛුසඞ්‌ඝපුරක්‌ඛතො|
    count |1249|
      block |නාගනාමොසි භගවා ඉසීනං ඉසිසත්‌තමො|
      block |මහාමෙඝොව හුත්‌වාන සාවකෙ අභිවස්‌සසි|
    count |1250|
      block |දිවා විහාරා නික්‌ඛම්‌ම සත්‌ථුදස්‌සනකම්‍යතා|
      block |සාවකො තෙ මහාවීර පාදෙ වන්‌දති වඞ්‌ගිසො|
    count |1251|
      block |උම්‌මග්‌ගපථං මාරස්‌ස අභිභුය්‍ය චරති පභිජ්‌ජ ඛීලානි|
      block |තං පස්‌සථ බන්‌ධපමුඤ්‌චකරං අසිතංව භාගසො පවිභජ්‌ජ|
    count |1252|
      block |ඔඝස්‌ස හි නිතරණත්‌ථං අනෙකවිහිතං මග්‌ගං අක්‌ඛාසි|
      block |තස්‌මිඤ්‌ච අමතෙ අක්‌ඛාතෙ ධම්‌මදසා ඨිතා අසංහීරා|
    count |1253|
      block |පජ්‌ජොතකරො අතිවිජ්‌ඣ සබ්‌බඨිතීනං අතික්‌කමමද්‌දස|
      block |ඤත්‌වා ච සච්‌ඡිකත්‌වා ච අග්‌ගං සො දෙසයි දසද්‌ධානං|
    count |1254|
      block |එවං සුදෙසිතෙ ධම්‌මෙ කො පමාදො විජානතං ධම්‌මං|
      block |තස්‌මා හි තස්‌ස භගවතො සාසනෙ අප්‌පමත්‌තො සදා නමස්‌සමනුසික්‌ඛෙ|
    count |1255|
      block |බුද්‌ධානුබුද්‌ධො යො ථෙරො කොණ්‌ඩඤ්‌ඤො තිබ්‌බනික්‌කමො|
      block |ලාභී සුඛවිහාරානං විවෙකානං අභිණ්‌හසො|
    count |1256|
      block |යං සාවකෙන පත්‌තබ්‌බං සත්‌ථු සාසනකාරිනා|
      block |සබ්‌බස්‌ස තං අනුප්‌පත්‌තං අප්‌පමත්‌තස්‌ස සික්‌ඛතො|
    count |1257|
      block |මහානුභාවො තෙවිජ්‌ජො චෙතොපරියකොවිදො|
      block |කොණ්‌ඩඤ්‌ඤො බුද්‌ධදායාදො පාදෙ වන්‌දති සත්‌ථුනො|
    count |1258|
      block |නගස්‌ස පස්‌සෙ ආසීනං මුනිං දුක්‌ඛස්‌ස පාරගුං|
      block |සාවකා පයිරුපාසන්‌ති තෙවිජ්‌ජා මච්‌චුහායිනො|
    count |1259|
      block |චෙතසා අනුපරියෙති මොග්‌ගල්‌ලානො මහිද්‌ධිකො|
      block |චිත්‌තං නෙසං සමන්‌වෙසං විප්‌පමුත්‌තං නිරූපධිං|
    count |1260|
      block |එවං සබ්‌බඞ්‌ගසම්‌පන්‌නං මුනිං දුක්‌ඛස්‌ස පාරගුං|
      block |අනෙකාකාරසම්‌පන්‌නං පයිරුපාසන්‌ති ගොතමං|
    count |1261|
      block |චන්‌දො යථා විගතවලාහකෙ නභෙ විරොචති වීතමලොව භාණුමා|
      block |එවම්‌පි අඞ්‌ගීරස ත්‌වං මහාමුනි අතිරොචසි යසසා සබ්‌බලොකං|
    count |1262|
      block |කාවෙය්‍යමත්‌තා විචරිම්‌හ පුබ්‌බෙ ගාමා ගාමං පුරා පුරං|
      block |අථද්‌දසාම සම්‌බුද්‌ධං සබ්‌බධම්‌මාන පාරගුං|
    count |1263|
      block |සො මෙ ධම්‌මමදෙසෙසි මුනි දුක්‌ඛස්‌ස පාරගූ|
      block |ධම්‌මං සුත්‌වා පසීදිම්‌හ සද්‌ධා නො උදපජ්‌ජථ|
    count |1264|
      block |තස්‌සාහං වචනං සුත්‌වා ඛන්‌ධෙ ආයතනානි ච|
      block |ධාතුයො ච විදිත්‌වාන පබ්‌බජිං අනගාරියං|
    count |1265|
      block |බහූනං වත අත්‌ථාය උප්‌පජ්‌ජන්‌ති තථාගතා|
      block |ඉත්‌ථීනං පුරිසානඤ්‌ච යෙ තෙ සාසනකාරකා|
    count |1266|
      block |තෙසං ඛො වත අත්‌ථාය බොධිමජ්‌ඣගමා මුනි|
      block |භික්‌ඛූනං භික්‌ඛුනීනඤ්‌ච යෙ නිරාමගතද්‌දසා|
    count |1267|
      block |සුදෙසිතා චක්‌ඛුමතා බුද්‌ධෙනාදිච්‌චබන්‌ධුනා|
      block |චත්‌තාරි අරියසච්‌චානි අනුකම්‌පාය පාණිනං|
    count |1268|
      block |දුක්‌ඛං දුක්‌ඛසමුප්‌පාදං දුක්‌ඛස්‌ස ච අතික්‌කමං|
      block |අරියං චට්‌ඨඞ්‌ගිකං මග්‌ගං දුක්‌ඛූපසමගාමිනං|
    count |1269|
      block |එවමෙතෙ තථා වුත්‌තා දිට්‌ඨා මෙ තෙ යථා තථා|
      block |සදත්‌ථො මෙ අනුප්‌පත්‌තො කතං බුද්‌ධස්‌ස සාසනං|
    count |1270|
      block |ස්‌වාගතං වත මෙ ආසි මම බුද්‌ධස්‌ස සන්‌තිකෙ|
      block |සුවිභත්‌තෙසු ධම්‌මෙසු යං සෙට්‌ඨං තදුපාගමිං|
    count |1271|
      block |අභිඤ්‌ඤාපාරමිප්‌පත්‌තො සොතධාතු විසොධිතා|
      block |තෙවිජ්‌ජො ඉද්‌ධිපත්‌තොම්‌හි චෙතොපරියකොවිදො|
    count |1272|
      block |පුච්‌ඡාමි සත්‌ථාරමනොමපඤ්‌ඤං දිට්‌ඨෙව ධම්‌මෙ යො විචිකිච්‌ඡානං ඡෙත්‌තා|
      block |අග්‌ගාළවෙ කාලමකාසි භික්‌ඛු ඤාතො යසස්‌සී අභිනිබ්‌බුතත්‌තො|
    count |1273|
      block |නිග්‍රොධකප්‌පො ඉති තස්‌ස නාමං තයා කතං භගවා බ්‍රාහ්‌මණස්‌ස|
      block |සො තං නමස්‌සං අචරි මුත්‍යපෙඛො ආරද්‌ධවීරියො දළ්‌හධම්‌මදස්‌සී|
    count |1274|
      block |තං සාවකං සක්‌ක මයම්‌පි සබ්‌බෙ අඤ්‌ඤාතුමිච්‌ඡාම සමන්‌තචක්‌ඛු|
      block |සමවට්‌ඨිතා නො සවනාය සොතා තුවං නො සත්‌ථා ත්‌වමනුත්‌තරොසි|
    count |1275|
      block |ඡින්‌ද නො විචිකිච්‌ඡං බ්‍රූහි මෙතං පරිනිබ්‌බුතං වෙදය භූරිපඤ්‌ඤ|
      block |මජ්‌ඣෙව නො භාස සමන්‌තචක්‌ඛු සක්‌කොව දෙවාන සහස්‌සනෙත්‌තො|
    count |1276|
      block |යෙ කෙචි ගන්‌ථා ඉධ මොහමග්‌ගා අඤ්‌ඤාණපක්‌ඛා විචිකිච්‌ඡඨානා|
      block |තථාගතං පත්‌වා න තෙ භවන්‌ති චක්‌ඛුඤ්‌හි එතං පරමං නරානං|
    count |1277|
      block |නො චෙ හි ජාතු පුරිසො කිලෙසෙ වාතො යථා අබ්‌භඝනං විහානෙ|
      block |තමොවස්‌ස නිවුතො සබ්‌බලොකො ජොතිමන්‌තොපි න පභාසෙය්‍යුං|
    count |1278|
      block |ධීරා ච පජ්‌ජොතකරා භවන්‌ති තං තං අහං වීර තථෙව මඤ්‌ඤෙ|
      block |විපස්‌සිනං ජානමුපාගමිම්‌හ පරිසාසු නො ආවිකරොහි කප්‌පං|
    count |1279|
      block |ඛිප්‌පං ගිරං එරය වග්‌ගු වග්‌ගුං හංසොව පග්‌ගය්‌හ සණිකං නිකූජ|
      block |බින්‌දුස්‌සරෙන සුවිකප්‌පිතෙන සබ්‌බෙව තෙ උජ්‌ජුගතා සුණොම|
    count |1280|
      block |පහීනජාතිමරණං අසෙසං නිග්‌ගය්‌හ ධොනං වදෙස්‌සාමි ධම්‌මං|
      block |න කාමකාරො හි පුථුජ්‌ජනානං සඞ්‌ඛෙය්‍යකාරො ච තථාගතානං|
    count |1281|
      block |සම්‌පන්‌නවෙය්‍යාකරණං තවෙදං සමුජ්‌ජුපඤ්‌ඤස්‌ස සමුග්‌ගහීතං|
      block |අයමඤ්‌ජලි පච්‌ඡිමො සුප්‌පණාමිතො මා මොහයී ජානමනොමපඤ්‌ඤ|
    count |1282|
      block |පරොපරං අරියධම්‌මං විදිත්‌වා මා මොහයී ජානමනොමවීරිය|
      block |වාරිං යථා ඝම්‌මනි ඝම්‌මතත්‌තො වාචාභිකඞ්‌ඛාමි සුතං පවස්‌ස|
    count |1283|
      block |යදත්‌ථිකං බ්‍රහ්‌මචරියං අචරී කප්‌පායනො කච්‌චිස්‌සතං අමොඝං|
      block |නිබ්‌බායි සො ආදු සඋපාදිසෙසො යථා විමුත්‌තො අහු තං සුණොම|
    count |1284|
      block |අච්‌ඡෙච්‌ඡි තණ්‌හං ඉධ නාමරූපෙ|
      block |ඉති භගවා කණ්‌හස්‌ස සොතං දීඝරත්‌තානුසයිතං|
      block |අතාරි ජාතිං මරණං අසෙසං ඉච්‌චබ්‍රවි භගවා පඤ්‌චසෙට්‌ඨො|
    count |1285|
      block |එස සුත්‌වා පසීදාමි වචො තෙ ඉසිසත්‌තම|
      block |අමොඝං කිර මෙ පුට්‌ඨං න මං වඤ්‌චෙසි බ්‍රාහ්‌මණො|
    count |1286|
      block |යථා වාදී තථා කාරී අහු බුද්‌ධස්‌ස සාවකො|
      block |අච්‌ඡෙච්‌ඡි මච්‌චුනො ජාලං තතං මායාවිනො දළ්‌හං|
    count |1287|
      block |අද්‌දස භගවා ආදිං උපාදානස්‌ස කප්‌පියො|
      block |අච්‌චගා වත කප්‌පානො මච්‌චුධෙය්‍යං සුදුත්‌තරං|
    count |1288|
      block |තං දෙවදෙවං වන්‌දාමි පුත්‌තං තෙ ද්‌විපදුත්‌තම|
      block |අනුජාතං මහාවීරං නාගං නාගස්‌ස ඔරසන්‌ති|
      block |සත්‌තතිම්‌හි නිපාතම්‌හි වඞ්‌ගීසො පටිභාණවා|
      block |එකොව ථෙරො නත්‌ථඤ්‌ඤො ගාථායො එකසත්‌තතීති|
      block |සහස්‌සං හොන්‌ති තා ගාථා තීණි සට්‌ඨිසතානි ච|
      block |ථෙරා ච ද්‌වෙ සතා සට්‌ඨි චත්‌තාරො ච පකාසිතා|
      block |සීහනාදං නදිත්‌වාන බුද්‌ධපුත්‌තා අනාසවා|
      block |ඛෙමන්‌තං පාපුණිත්‌වාන අග්‌ගිඛන්‌ධාව නිබ්‌බුතාති|
    stand |ඉත්‌ථං සුදං ආයස්‌මා වඞ්‌ගීසො ථෙරො ගාථායො|
    block |අභාසිත්‌ථාති|
    stand |මහානිපාතො නිට්‌ඨිතො|
    block |තත්‍රුද්‌දානං|
    stand |නිට්‌ඨිතා ථෙරගාථායො|
    block |තත්‍රුද්‌දානං|
    stand |ථෙරගාථාපාළි නිට්‌ඨිතා|
