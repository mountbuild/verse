block |චත්‌තාලීසනිපාතො|
  block |මහාකස්‌සපත්‌ථෙරගාථා|
    count |1054|
      block |න ගණෙන පුරක්‌ඛතො චරෙ විමනො හොති සමාධි දුල්‌ලභො|
      block |නානාජනසඞ්‌ගහො දුඛො ඉති දිස්‌වාන ගණං න රොචයෙ|
    count |1055|
      block |න කුලානි උපබ්‌බජෙ මුනි විමනො හොති සමාධි දුල්‌ලභො|
      block |සො උස්‌සුක්‌කො රසානුගිද්‌ධො අත්‌ථං රිඤ්‌චති යො සුඛාවහො|
    count |1056|
      block |පඞ්‌කොති හි නං අවෙදයුං යායං වන්‌දනපූජනා කුලෙසු|
      block |සුඛුමං සල්‌ල දුරුබ්‌බහං සක්‌කාරො කාපුරිසෙන දුජ්‌ජහො|
    count |1057|
      block |සෙනාසනම්‌හා ඔරුය්‌හ නගරං පිණ්‌ඩාය පාවිසිං|
      block |භුඤ්‌ජන්‌තං පුරිසං කුට්‌ඨිං සක්‌කච්‌චං තං උපට්‌ඨහිං|
    count |1058|
      block |සො මෙ පක්‌කෙන හත්‌ථෙන ආලොපං උපනාමයි|
      block |ආලොපං පක්‌ඛිපන්‌තස්‌ස අඞ්‌ගුලි චෙත්‌ථ ඡිජ්‌ජථ|
    count |1059|
      block |කුට්‌ටමූලඤ්‌ච නිස්‌සාය ආලොපං තං අභුඤ්‌ජිසං|
      block |භුඤ්‌ජමානෙ වා භුත්‌තෙ වා ජෙගුච්‌ඡං මෙ න විජ්‌ජති|
    count |1060|
      block |උත්‌තිට්‌ඨපිණ්‌ඩො ආහාරො පූතිමුත්‌තඤ්‌ච ඔසධං|
      block |සෙනාසනං රුක්‌ඛමූලං පංසුකූලඤ්‌ච චීවරං|
      block |යස්‌සෙතෙ අභිසම්‌භුත්‌වා ස වෙ චාතුද්‌දිසො නරො|
    count |1061|
      block |යත්‌ථ එකෙ විහඤ්‌ඤන්‌ති ආරුහන්‌තා සිලුච්‌චයං|
      block |තස්‌ස බුද්‌ධස්‌ස දායාදො සම්‌පජානො පතිස්‌සතො|
      block |ඉද්‌ධිබලෙනුපත්‌ථද්‌ධො කස්‌සපො අභිරූහති|
    count |1062|
      block |පිණ්‌ඩපාතපටික්‌කන්‌තො සෙලමාරුය්‌හ කස්‌සපො|
      block |ඣායති අනුපාදානො පහීනභයභෙරවො|
    count |1063|
      block |පිණ්‌ඩපාතපටික්‌කන්‌තො සෙලමාරුය්‌හ කස්‌සපො|
      block |ඣායති අනුපාදානො ඩය්‌හමානෙසු නිබ්‌බුතො|
    count |1064|
      block |පිණ්‌ඩපාතපටික්‌කන්‌තො සෙලමාරුය්‌හ කස්‌සපො|
      block |ඣායති අනුපාදානො කතකිච්‌චො අනාසවො|
    count |1065|
      block |කරෙරිමාලාවිතතා භූමිභාගා මනොරමා|
      block |කුඤ්‌ජරාභිරුදා රම්‌මා තෙ සෙලා රමයන්‌ති මං|
    count |1066|
      block |නීලබ්‌භවණ්‌ණා රුචිරා වාරිසීතා සුචින්‌ධරා|
      block |ඉන්‌දගොපකසඤ්‌ඡන්‌නා තෙ සෙලා රමයන්‌ති මං|
    count |1067|
      block |නීලබ්‌භකූටසදිසා කූටාගාරවරූපමා|
      block |වාරණාභිරුදා රම්‌මා තෙ සෙලා රමයන්‌ති මං|
    count |1068|
      block |අභිවුට්‌ඨා රම්‌මතලා නගා ඉසිභි සෙවිතා|
      block |අබ්‌භුන්‌නදිතා සිඛීහි තෙ සෙලා රමයන්‌ති මං|
    count |1069|
      block |අලං ඣායිතුකාමස්‌ස පහිතත්‌තස්‌ස මෙ සතො|
      block |අලං මෙ අත්‌ථකාමස්‌ස පහිතත්‌තස්‌ස භික්‌ඛුනො|
    count |1070|
      block |අලං මෙ ඵාසුකාමස්‌ස පහිතත්‌තස්‌ස භික්‌ඛුනො|
      block |අලං මෙ යොගකාමස්‌ස පහිතත්‌තස්‌ස තාදිනො|
    count |1071|
      block |උමාපුප්‌ඵෙන සමානා ගගනාවබ්‌භඡාදිතා|
      block |නානාදිජගණාකිණ්‌ණා තෙ සෙලා රමයන්‌ති මං|
    count |1072|
      block |අනාකිණ්‌ණා ගහට්‌ඨෙහි මිගසඞ්‌ඝනිසෙවිතා|
      block |නානාදිජගණාකිණ්‌ණා තෙ සෙලා රමයන්‌ති මං|
    count |1073|
      block |අච්‌ඡොදිකා පුථුසිලා ගොනඞ්‌ගුලමිගායුතා|
      block |අම්‌බුසෙවාලසඤ්‌ඡන්‌නා තෙ සෙලා රමයන්‌ති මං|
    count |1074|
      block |න පඤ්‌චඞ්‌ගිකෙන තුරියෙන රති මෙ හොති තාදිසී|
      block |යථා එකග්‌ගචිත්‌තස්‌ස සම්‌මා ධම්‌මං විපස්‌සතො|
    count |1075|
      block |කම්‌මං බහුකං න කාරයෙ පරිවජ්‌ජෙය්‍ය ජනං න උය්‍යමෙ|
      block |උස්‌සුක්‌කො සො රසානුගිද්‌ධො අත්‌ථං රිඤ්‌චති යො සුඛාවහො|
    count |1076|
      block |කම්‌මං බහුකං න කාරයෙ පරිවජ්‌ජෙය්‍ය අනත්‌තනෙය්‍යමෙතං|
      block |කිච්‌ඡති කායො කිලමති දුක්‌ඛිතො සො සමථං න වින්‌දති|
    count |1077|
      block |ඔට්‌ඨප්‌පහතමත්‌තෙන අත්‌තානම්‌පි න පස්‌සති|
      block |පත්‌ථද්‌ධගීවො චරති අහං සෙය්‍යොති මඤ්‌ඤති|
    count |1078|
      block |අසෙය්‍යො සෙය්‍යසමානං බාලො මඤ්‌ඤති අත්‌තානං|
      block |න තං විඤ්‌ඤූ පසංසන්‌ති පත්‌ථද්‌ධමානසං නරං|
    count |1079|
      block |යො ච සෙය්‍යොහමස්‌මීති නාහං සෙය්‍යොති වා පන|
      block |හීනො තංසදිසො වාති විධාසු න විකම්‌පති|
    count |1080|
      block |පඤ්‌ඤවන්‌තං තථා තාදිං සීලෙසු සුසමාහිතං|
      block |චෙතොසමථමනුත්‌තං තඤ්‌චෙ විඤ්‌ඤූ පසංසරෙ|
    count |1081|
      block |යස්‌ස සබ්‍රහ්‌මචාරීසු ගාරවො නූපලබ්‌භති|
      block |ආරකා හොති සද්‌ධම්‌මා නභතො පුථවී යථා|
    count |1082|
      block |යෙසඤ්‌ච හිරි ඔත්‌තප්‌පං සදා සම්‌මා උපට්‌ඨිතං|
      block |විරූළ්‌හබ්‍රහ්‌මචරියා තෙ තෙසං ඛීණා පුනබ්‌භවා|
    count |1083|
      block |උද්‌ධතො චපලො භික්‌ඛු පංසුකූලෙන පාරුතො|
      block |කපීව සීහචම්‌මෙන න සො තෙනුපසොභති|
    count |1084|
      block |අනුද්‌ධතො අචපලො නිපකො සංවුතින්‌ද්‍රියො|
      block |සොභති පංසුකූලෙන සීහොව ගිරිගබ්‌භරෙ|
    count |1085|
      block |එතෙ සම්‌බහුලා දෙවා ඉද්‌ධිමන්‌තො යසස්‌සිනො|
      block |දසදෙවසහස්‌සානි සබ්‌බෙ තෙ බ්‍රහ්‌මකායිකා|
    count |1086|
      block |ධම්‌මසෙනාපතිං වීරං මහාඣායිං සමාහිතං|
      block |සාරිපුත්‌තං නමස්‌සන්‌තා තිට්‌ඨන්‌ති පඤ්‌ජලීකතා|
    count |1087|
      block |නමො තෙ පුරිසාජඤ්‌ඤ නමො තෙ පුරිසුත්‌තම|
      block |යස්‌ස තෙ නාභිජානාම යම්‌පි නිස්‌සාය ඣායති|
    count |1088|
      block |අච්‌ඡෙරං වත බුද්‌ධානං ගම්‌භීරො ගොචරො සකො|
      block |යෙ මයං නාභිජානාම වාලවෙධිසමාගතා|
    count |1089|
      block |තං තථා දෙවකායෙහි පූජිතං පූජනාරහං|
      block |සාරිපුත්‌තං තදා දිස්‌වා කප්‌පිනස්‌ස සිතං අහු|
    count |1090|
      block |යාවතා බුද්‌ධඛෙත්‌තම්‌හි ඨපයිත්‌වා මහාමුනිං|
      block |ධුතගුණෙ විසිට්‌ඨොහං සදිසො මෙ න විජ්‌ජති|
    count |1091|
      block |පරිචිණ්‌ණො මයා සත්‌ථා කතං බුද්‌ධස්‌ස සාසනං|
      block |ඔහිතො ගරුකො භාරො නත්‌ථි දානි පුනබ්‌භවො|
    count |1092|
      block |න චීවරෙ න සයනෙ භොජනෙ නුපලිම්‌පති|
      block |ගොතමො අනප්‌පමෙය්‍යො මුළාලපුප්‌ඵං විමලංව|
      block |අම්‌බුනා නෙක්‌ඛම්‌මනින්‌නො තිභවාභිනිස්‌සටො|
    count |1093|
      block |සතිපට්‌ඨානගීවො සො සද්‌ධාහත්‌ථො මහාමුනි|
      block |පඤ්‌ඤාසීසො මහාඤාණී සදා චරති නිබ්‌බුතොති|
      block |චත්‌තාලීසනිපාතම්‌හි මහාකස්‌සපසව්‌හයො|
      block |එකොව ථෙරො ගාථායො චත්‌තාසීල දුවෙපි චාති|
    stand |… මහාකස්‌සපො ථෙරො…|
    stand |චත්‌තාලීසනිපාතො නිට්‌ඨිතො|
    block |තත්‍රුද්‌දානං|
