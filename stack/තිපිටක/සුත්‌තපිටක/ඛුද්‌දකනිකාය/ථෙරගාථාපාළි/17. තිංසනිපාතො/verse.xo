block |තිංසනිපාතො|
  block |ඵුස්‌සත්‌ථෙරගාථා|
    count |949|
      block |පාසාදිකෙ බහූ දිස්‌වා භාවිතත්‌තෙ සුසංවුතෙ|
      block |ඉසි පණ්‌ඩරසගොත්‌තො අපුච්‌ඡි ඵුස්‌සසව්‌හයං|
    count |950|
      block |කිංඡන්‌දා කිමධිප්‌පායා කිමාකප්‌පා භවිස්‌සරෙ|
      block |අනාගතම්‌හි කාලම්‌හි තං මෙ අක්‌ඛාහි පුච්‌ඡිතො|
    count |951|
      block |සුණොහි වචනං මය්‌හං ඉසිපණ්‌ඩරසව්‌හය|
      block |සක්‌කච්‌චං උපධාරෙහි ආචික්‌ඛිස්‌සාම්‍යනාගතං|
    count |952|
      block |කොධනා උපනාහී ච මක්‌ඛී ථම්‌භී සඨා බහූ|
      block |උස්‌සුකී නානාවාදා ච භවිස්‌සන්‌ති අනාගතෙ|
    count |953|
      block |අඤ්‌ඤාතමානිනො ධම්‌මෙ ගම්‌භීරෙ තීරගොචරා|
      block |ලහුකා අගරු ධම්‌මෙ අඤ්‌ඤමඤ්‌ඤමගාරවා|
    count |954|
      block |බහූ ආදීනවා ලොකෙ උප්‌පජ්‌ජිස්‌සන්‌ත්‍යනාගතෙ|
      block |සුදෙසිතං ඉමං ධම්‌මං කිලෙසෙස්‌සන්‌ති දුම්‌මතී|
    count |955|
      block |ගුණහීනාපි සඞ්‌ඝම්‌හි වොහරන්‌තා විසාරදා|
      block |බලවන්‌තො භවිස්‌සන්‌ති මුඛරා අස්‌සුතාවිනො|
    count |956|
      block |ගුණවන්‌තොපි සඞ්‌ඝම්‌හි වොහරන්‌තා යථාත්‌ථතො|
      block |දුබ්‌බලා තෙ භවිස්‌සන්‌ති හිරීමනා අනත්‌ථිකා|
    count |957|
      block |රජතං ජාතරූපඤ්‌ච ඛෙත්‌තං වත්‌ථුමජෙළකං|
      block |දාසිදාසඤ්‌ච දුම්‌මෙධා සාදියිස්‌සන්‌ත්‍යනාගතෙ|
    count |958|
      block |උජ්‌ඣානසඤ්‌ඤිනො බාලා සීලෙසු අසමාහිතා|
      block |උන්‌නළා විචරිස්‌සන්‌ති කලහාභිරතා මගා|
    count |959|
      block |උද්‌ධතා ච භවිස්‌සන්‌ති නීලචීවරපාරුතා|
      block |කුහා ථද්‌ධා ලපා සිඞ්‌ගී චරිස්‌සන්‌ත්‍යරියා විය|
    count |960|
      block |තෙලසණ්‌ඨෙහි කෙසෙහි චපලා අඤ්‌ජනක්‌ඛිකා|
      block |රථියාය ගමිස්‌සන්‌ති දන්‌තවණ්‌ණිකපාරුතා|
    count |961|
      block |අජෙගුච්‌ඡං විමුත්‌තෙහි සුරත්‌තං අරහද්‌ධජං|
      block |ජිගුච්‌ඡිස්‌සන්‌ති කාසාවං ඔදාතෙසු සමුච්‌ඡිතා|
    count |962|
      block |ලාභකාමා භවිස්‌සන්‌ති කුසීතා හීනවීරියා|
      block |කිච්‌ඡන්‌තා වනපත්‌ථානි ගාමන්‌තෙසු වසිස්‌සරෙ|
    count |963|
      block |යෙ යෙ ලාභං ලභිස්‌සන්‌ති මිච්‌ඡාජීවරතා සදා|
      block |තෙ තෙව අනුසික්‌ඛන්‌තා භජිස්‌සන්‌ති අසංයතා|
    count |964|
      block |යෙ යෙ අලාභිනො ලාභං න තෙ පුජ්‌ජා භවිස්‌සරෙ|
      block |සුපෙසලෙපි තෙ ධීරෙ සෙවිස්‌සන්‌ති න තෙ තදා|
    count |965|
      block |මිලක්‌ඛුරජනං රත්‌තං ගරහන්‌තා සකං ධජං|
      block |තිත්‌ථියානං ධජං කෙචි ධාරිස්‌සන්‌ත්‍යවදාතකං|
    count |966|
      block |අගාරවො ච කාසාවෙ තදා තෙසං භවිස්‌සති|
      block |පටිසඞ්‌ඛා ච කාසාවෙ භික්‌ඛූනං න භවිස්‌සති|
    count |967|
      block |අභිභූතස්‌ස දුක්‌ඛෙන සල්‌ලවිද්‌ධස්‌ස රුප්‌පතො|
      block |පටිසඞ්‌ඛා මහාඝොරා නාගස්‌සාසි අචින්‌තියා|
    count |968|
      block |ඡද්‌දන්‌තො හි තදා දිස්‌වා සුරත්‌තං අරහද්‌ධජං|
      block |තාවදෙව භණී ගාථා ගජො අත්‌ථොපසංහිතා|
    count |969|
      block |අනික්‌කසාවො කාසාවං යො වත්‌ථං පරිධස්‌සති|
      block |අපෙතො දමසච්‌චෙන න සො කාසාවමරහති|
    count |970|
      block |යො ච වන්‌තකාසාවස්‌ස සීලෙසු සුසමාහිතො|
      block |උපෙතො දමසච්‌චෙන ස වෙ කාසාවමරහති|
    count |971|
      block |විපන්‌නසීලො දුම්‌මෙධො පාකටො කාමකාරියො|
      block |විබ්‌භන්‌තචිත්‌තො නිස්‌සුක්‌කො න සො කාසාවමරහති|
    count |972|
      block |යො ච සීලෙන සම්‌පන්‌නො වීතරාගො සමාහිතො|
      block |ඔදාතමනසඞ්‌කප්‌පො ස වෙ කාසාවමරහති|
    count |973|
      block |උද්‌ධතො උන්‌නළො බාලො සීලං යස්‌ස න විජ්‌ජති|
      block |ඔදාතකං අරහති කාසාවං කිං කරිස්‌සති|
    count |974|
      block |භික්‌ඛූ ච භික්‌ඛුනියො ච දුට්‌ඨචිත්‌තා අනාදරා|
      block |තාදීනං මෙත්‌තචිත්‌තානං නිග්‌ගණ්‌හිස්‌සන්‌ත්‍යනාගතෙ|
    count |975|
      block |සික්‌ඛාපෙන්‌තාපි ථෙරෙහි බාලා චීවරධාරණං|
      block |න සුණිස්‌සන්‌ති දුම්‌මෙධා පාකටා කාමකාරියා|
    count |976|
      block |තෙ තථා සික්‌ඛිතා බාලා අඤ්‌ඤමඤ්‌ඤං අගාරවා|
      block |නාදියිස්‌සන්‌තුපජ්‌ඣායෙ ඛළුඞ්‌කො විය සාරථිං|
    count |977|
      block |එවං අනාගතද්‌ධානං පටිපත්‌ති භවිස්‌සති|
      block |භික්‌ඛූනං භික්‌ඛුනීනඤ්‌ච පත්‌තෙ කාලම්‌හි පච්‌ඡිමෙ|
    count |978|
      block |පුරා ආගච්‌ඡතෙ එතං අනාගතං මහබ්‌භයං|
      block |සුබ්‌බචා හොථ සඛිලා අඤ්‌ඤමඤ්‌ඤං සගාරවා|
    count |979|
      block |මෙත්‌තචිත්‌තා කාරුණිකා හොථ සීලෙසු සංවුතා|
      block |ආරද්‌ධවීරියා පහිතත්‌තා නිච්‌චං දළ්‌හපරක්‌කමා|
    count |980|
      block |පමාදං භයතො දිස්‌වා අප්‌පමාදඤ්‌ච ඛෙමතො|
      block |භාවෙථට්‌ඨඞ්‌ගිකං මග්‌ගං ඵුසන්‌තා අමතං පදන්‌ති|
    stand |… ඵුස්‌සො ථෙරො…|
  block |සාරිපුත්‌තත්‌ථෙරගාථා|
    count |981|
      block |යථාචාරී යථාසතො සතීමා යතසඞ්‌කප්‌පජ්‌ඣායි අප්‌පමත්‌තො|
      block |අජ්‌ඣත්‌තරතො සමාහිතත්‌තො එකො සන්‌තුසිතො තමාහු භික්‌ඛුං|
    count |982|
      block |අල්‌ලං සුක්‌ඛං වා භුඤ්‌ජන්‌තො න බාළ්‌හං සුහිතො සියා|
      block |ඌනූදරො මිතාහාරො සතො භික්‌ඛු පරිබ්‌බජෙ|
    count |983|
      block |චත්‌තාරො පඤ්‌ච ආලොපෙ අභුත්‌වා උදකං පිවෙ|
      block |අලං ඵාසුවිහාරාය පහිතත්‌තස්‌ස භික්‌ඛුනො|
    count |984|
      block |කප්‌පියං තං චෙ ඡාදෙති චීවරං ඉදමත්‌ථිකං|
      block |අලං ඵාසුවිහාරාය පහිතත්‌තස්‌ස භික්‌ඛුනො|
    count |985|
      block |පල්‌ලඞ්‌කෙන නිසින්‌නස්‌ස ජණ්‌ණුකෙ නාභිවස්‌සති|
      block |අලං ඵාසුවිහාරාය පහිතත්‌තස්‌ස භික්‌ඛුනො|
    count |986|
      block |යො සුඛං දුක්‌ඛතො අද්‌ද දුක්‌ඛමද්‌දක්‌ඛි සල්‌ලතො|
      block |උභයන්‌තරෙන නාහොසි කෙන ලොකස්‌මි කිං සියා|
    count |987|
      block |මා මෙ කදාචි පාපිච්‌ඡො කුසීතො හීනවීරියො|
      block |අප්‌පස්‌සුතො අනාදරො කෙන ලොකස්‌මි කිං සියා|
    count |988|
      block |බහුස්‌සුතො ච මෙධාවී සීලෙසු සුසමාහිතො|
      block |චෙතොසමථමනුයුත්‌තො අපි මුද්‌ධනි තිට්‌ඨතු|
    count |989|
      block |යො පපඤ්‌චමනුයුත්‌තො පපඤ්‌චාභිරතො මගො|
      block |විරාධයී සො නිබ්‌බානං යොගක්‌ඛෙමං අනුත්‌තරං|
    count |990|
      block |යො ච පපඤ්‌චං හිත්‌වාන නිප්‌පපඤ්‌චපථෙ රතො|
      block |ආරාධයී සො නිබ්‌බානං යොගක්‌ඛෙමං අනුත්‌තරං|
    count |991|
      block |ගාමෙ වා යදි වාරඤ්‌ඤෙ නින්‌නෙ වා යදි වා ථලෙ|
      block |යත්‌ථ අරහන්‌තො විහරන්‌ති තං භූමිරාමණෙය්‍යකං|
    count |992|
      block |රමණීයානි අරඤ්‌ඤානි යත්‌ථ න රමතී ජනො|
      block |වීතරාගා රමිස්‌සන්‌ති න තෙ කාමගවෙසිනො|
    count |993|
      block |නිධීනංව පවත්‌තාරං යං පස්‌සෙ වජ්‌ජදස්‌සිනං|
      block |නිග්‌ගය්‌හවාදිං මෙධාවිං තාදිසං පණ්‌ඩිතං භජෙ|
      block |තාදිසං භජමානස්‌ස සෙය්‍යො හොති න පාපියො|
    count |994|
      block |ඔවදෙය්‍යානුසාසෙය්‍ය අසබ්‌භා ච නිවාරයෙ|
      block |සතඤ්‌හි සො පියො හොති අසතං හොති අප්‌පියො|
    count |995|
      block |අඤ්‌ඤස්‌ස භගවා බුද්‌ධො ධම්‌මං දෙසෙසි චක්‌ඛුමා|
      block |ධම්‌මෙ දෙසියමානම්‌හි සොතමොධෙසිමත්‌ථිකො|
      block |තං මෙ අමොඝං සවනං විමුත්‌තොම්‌හි අනාසවො|
    count |996|
      block |නෙව පුබ්‌බෙනිවාසාය නපි දිබ්‌බස්‌ස චක්‌ඛුනො|
      block |චෙතොපරියාය ඉද්‌ධියා චුතියා උපපත්‌තියා|
      block |සොතධාතුවිසුද්‌ධියා පණිධී මෙ න විජ්‌ජති|
    count |997|
      block |රුක්‌ඛමූලංව නිස්‌සාය මුණ්‌ඩො සඞ්‌ඝාටිපාරුතො|
      block |පඤ්‌ඤාය උත්‌තමො ථෙරො උපතිස්‌සොව ඣායති|
    count |998|
      block |අවිතක්‌කං සමාපන්‌නො සම්‌මාසම්‌බුද්‌ධසාවකො|
      block |අරියෙන තුණ්‌හීභාවෙන උපෙතො හොති තාවදෙ|
    count |999|
      block |යථාපි පබ්‌බතො සෙලො අචලො සුප්‌පතිට්‌ඨිතො|
      block |එවං මොහක්‌ඛයා භික්‌ඛු පබ්‌බතොව න වෙධති|
    count |1000|
      block |අනඞ්‌ගණස්‌ස පොසස්‌ස නිච්‌චං සුචිගවෙසිනො|
      block |වාලග්‌ගමත්‌තං පාපස්‌ස අබ්‌භමත්‌තංව ඛායති|
    count |1001|
      block |නාභිනන්‌දාමි මරණං නාභිනන්‌දාමි ජීවිතං|
      block |නික්‌ඛිපිස්‌සං ඉමං කායං සම්‌පජානො පතිස්‌සතො|
    count |1002|
      block |නාභිනන්‌දාමි මරණං නාභිනන්‌දාමි ජීවිතං|
      block |කාලඤ්‌ච පටිකඞ්‌ඛාමි නිබ්‌බිසං භතකො යථා|
    count |1003|
      block |උභයෙන මිදං මරණමෙව නාමරණං පච්‌ඡා වා පුරෙ වා|
      block |පටිපජ්‌ජථ මා විනස්‌සථ ඛණො වො මා උපච්‌චගා|
    count |1004|
      block |නගරං යථා පච්‌චන්‌තං ගුත්‌තං සන්‌තරබාහිරං|
      block |එවං ගොපෙථ අත්‌තානං ඛණො වො මා උපච්‌චගා|
      block |ඛණාතීතා හි සොචන්‌ති නිරයම්‌හි සමප්‌පිතා|
    count |1005|
      block |උපසන්‌තො උපරතො මන්‌තභාණී අනුද්‌ධතො|
      block |ධුනාති පාපකෙ ධම්‌මෙ දුමපත්‌තංව මාලුතො|
    count |1006|
      block |උපසන්‌තො උපරතො මන්‌තභාණී අනුද්‌ධතො|
      block |අප්‌පාසි පාපකෙ ධම්‌මෙ දුමපත්‌තංව මාලුතො|
    count |1007|
      block |උපසන්‌තො අනායාසො විප්‌පසන්‌නො අනාවිලො|
      block |කල්‍යාණසීලො මෙධාවී දුක්‌ඛස්‌සන්‌තකරො සියා|
    count |1008|
      block |න විස්‌සසෙ එකතියෙසු එවං අගාරිසු පබ්‌බජිතෙසු චාපි|
      block |සාධූපි හුත්‌වා න අසාධු හොන්‌ති අසාධු හුත්‌වා පුන සාධු හොන්‌ති|
    count |1009|
      block |කාමච්‌ඡන්‌දො ච බ්‍යාපාදො ථිනමිද්‌ධඤ්‌ච භික්‌ඛුනො|
      block |උද්‌ධච්‌චං විචිකිච්‌ඡා ච පඤ්‌චෙතෙ චිත්‌තකෙලිසා|
    count |1010|
      block |යස්‌ස සක්‌කරියමානස්‌ස අසක්‌කාරෙන චූභයං|
      block |සමාධි න විකම්‌පති අප්‌පමාදවිහාරිනො|
    count |1011|
      block |තං ඣායිනං සාතතිකං සුඛුමදිට්‌ඨිවිපස්‌සකං|
      block |උපාදානක්‌ඛයාරාමං ආහු සප්‌පුරිසො ඉති|
    count |1012|
      block |මහාසමුද්‌දො පථවී පබ්‌බතො අනිලොපි ච|
      block |උපමාය න යුජ්‌ජන්‌ති සත්‌ථු වරවිමුත්‌තියා|
    count |1013|
      block |චක්‌කානුවත්‌තකො ථෙරො මහාඤාණී සමාහිතො|
      block |පථවාපග්‌ගිසමානො න රජ්‌ජති න දුස්‌සති|
    count |1014|
      block |පඤ්‌ඤාපාරමිතං පත්‌තො මහාබුද්‌ධි මහාමති|
      block |අජළො ජළසමානො සදා චරති නිබ්‌බුතො|
    count |1015|
      block |පරිචිණ්‌ණො මයා සත්‌ථා…පෙ … භවනෙත්‌ති සමූහතා|
    count |1016|
      block |සම්‌පාදෙථප්‌පමාදෙන එසා මෙ අනුසාසනී|
      block |හන්‌දාහං පරිනිබ්‌බිස්‌සං විප්‌පමුත්‌තොම්‌හි සබ්‌බධීති|
    stand |… සාරිපුත්‌තො ථෙරො…|
  block |ආනන්‌දත්‌ථෙරගාථා|
    count |1017|
      block |පිසුණෙන ච කොධනෙන ච මච්‌ඡරිනා ච විභූතනන්‌දිනා|
      block |සඛිතං න කරෙය්‍ය පණ්‌ඩිතො පාපො කාපුරිසෙන සඞ්‌ගමො|
    count |1018|
      block |සද්‌ධෙන ච පෙසලෙන ච පඤ්‌ඤවතා බහුස්‌සුතෙන ච|
      block |සඛිතං කරෙය්‍ය පණ්‌ඩිතො භද්‌දො සප්‌පුරිසෙන සඞ්‌ගමො|
    count |1019|
      block |පස්‌ස චිත්‌තකතං බිම්‌බං…පෙ … යස්‌ස නත්‌ථි ධුවං ඨිති|
    count |1020|
      block |පස්‌ස චිත්‌තකතං බිම්‌බං…පෙ … වත්‌ථෙහි සොභති|
    count |1021|
      block |අලත්‌තකකතා …පෙ … නො ච පාරගවෙසිනො|
    count |1022|
      block |අට්‌ඨපදකතා…පෙ … නො ච පාරගවෙසිනො|
    count |1023|
      block |අඤ්‌ජනීව නවා…පෙ … නො ච පාරගවෙසිනො|
    count |1024|
      block |බහුස්‌සුතො චිත්‌තකථී බුද්‌ධස්‌ස පරිචාරකො|
      block |පන්‌නභාරො විසඤ්‌ඤුත්‌තො සෙය්‍යං කප්‌පෙති ගොතමො|
    count |1025|
      block |ඛීණාසවො විසඤ්‌ඤුත්‌තො සඞ්‌ගාතීතො සුනිබ්‌බුතො|
      block |ධාරෙති අන්‌තිමං දෙහං ජාතිමරණපාරගූ|
    count |1026|
      block |යස්‌මිං පතිට්‌ඨිතා ධම්‌මා බුද්‌ධස්‌සාදිච්‌චබන්‌ධුනො|
      block |නිබ්‌බානගමනෙ මග්‌ගෙ සොයං තිට්‌ඨති ගොතමො|
    count |1027|
      block |ද්‌වාසීති බුද්‌ධතො ගණ්‌හිං ද්‌වෙ සහස්‌සානි භික්‌ඛුතො|
      block |චතුරාසීතිසහස්‌සානි යෙ මෙ ධම්‌මා පවත්‌තිනො|
    count |1028|
      block |අප්‌පස්‌සුතායං පුරිසො බලිබද්‌දොව ජීරති|
      block |මංසානි තස්‌ස වඩ්‌ඪන්‌ති පඤ්‌ඤා තස්‌ස න වඩ්‌ඪති|
    count |1029|
      block |බහුස්‌සුතො අප්‌පස්‌සුතං යො සුතෙනාතිමඤ්‌ඤති|
      block |අන්‌ධො පදීපධාරොව තථෙව පටිභාති මං|
    count |1030|
      block |බහුස්‌සුතං උපාසෙය්‍ය සුතඤ්‌ච න විනාසයෙ|
      block |තං මූලං බ්‍රහ්‌මචරියස්‌ස තස්‌මා ධම්‌මධරො සියා|
    count |1031|
      block |පුබ්‌බාපරඤ්‌ඤූ අත්‌ථඤ්‌ඤූ නිරුත්‌තිපදකොවිදො|
      block |සුග්‌ගහීතඤ්‌ච ගණ්‌හාති අත්‌ථඤ්‌චොපපරික්‌ඛති|
    count |1032|
      block |ඛන්‌ත්‍යා ඡන්‌දිකතො හොති උස්‌සහිත්‌වා තුලෙති තං|
      block |සමයෙ සො පදහති අජ්‌ඣත්‌තං සුසමාහිතො|
    count |1033|
      block |බහුස්‌සුතං ධම්‌මධරං සප්‌පඤ්‌ඤං බුද්‌ධසාවකං|
      block |ධම්‌මවිඤ්‌ඤාණමාකඞ්‌ඛං තං භජෙථ තථාවිධං|
    count |1034|
      block |බහුස්‌සුතො ධම්‌මධරො කොසාරක්‌ඛො මහෙසිනො|
      block |චක්‌ඛු සබ්‌බස්‌ස ලොකස්‌ස පූජනීයො බහුස්‌සුතො|
    count |1035|
      block |ධම්‌මාරාමො ධම්‌මරතො ධම්‌මං අනුවිචින්‌තයං|
      block |ධම්‌මං අනුස්‌සරං භික්‌ඛු සද්‌ධම්‌මා න පරිහායති|
    count |1036|
      block |කායමච්‌ඡෙරගරුනො හිය්‍යමානෙ අනුට්‌ඨහෙ|
      block |සරීරසුඛගිද්‌ධස්‌ස කුතො සමණඵාසුතා|
    count |1037|
      block |න පක්‌ඛන්‌ති දිසා සබ්‌බා ධම්‌මා න පටිභන්‌ති මං|
      block |ගතෙ කල්‍යාණමිත්‌තම්‌හි අන්‌ධකාරංව ඛායති|
    count |1038|
      block |අබ්‌භතීතසහායස්‌ස අතීතගතසත්‌ථුනො|
      block |නත්‌ථි එතාදිසං මිත්‌තං යථා කායගතා සති|
    count |1039|
      block |යෙ පුරාණා අතීතා තෙ නවෙහි න සමෙති මෙ|
      block |ස්‌වජ්‌ජ එකොව ඣායාමි වස්‌සුපෙතොව පක්‌ඛිමා|
    count |1040|
      block |දස්‌සනාය අභික්‌කන්‌තෙ නානාවෙරජ්‌ජකෙ බහූ|
      block |මා වාරයිත්‌ථ සොතාරො පස්‌සන්‌තු සමයො මමං|
    count |1041|
      block |දස්‌සනාය අභික්‌කන්‌තෙ නානාවෙරජ්‌ජකෙ පුථු|
      block |කරොති සත්‌ථා ඔකාසං න නිවාරෙති චක්‌ඛුමා|
    count |1042|
      block |පණ්‌ණවීසතිවස්‌සානි සෙඛභූතස්‌ස මෙ සතො|
      block |න කාමසඤ්‌ඤා උප්‌පජ්‌ජි පස්‌ස ධම්‌මසුධම්‌මතං|
    count |1043|
      block |පණ්‌ණවීසතිවස්‌සානි සෙඛභූතස්‌ස මෙ සතො|
      block |න දොසසඤ්‌ඤා උප්‌පජ්‌ජි පස්‌ස ධම්‌මසුධම්‌මතං|
    count |1044|
      block |පණ්‌ණවීසතිවස්‌සානි භගවන්‌තං උපට්‌ඨහිං|
      block |මෙත්‌තෙන කායකම්‌මෙන ඡායාව අනපායිනී|
    count |1045|
      block |පණ්‌ණවීසතිවස්‌සානි භගවන්‌තං උපට්‌ඨහිං|
      block |මෙත්‌තෙන වචීකම්‌මෙන ඡායාව අනපායිනී|
    count |1046|
      block |පණ්‌ණවීසතිවස්‌සානි භගවන්‌තං උපට්‌ඨහිං|
      block |මෙත්‌තෙන මනොකම්‌මෙන ඡායාව අනපායිනී|
    count |1047|
      block |බුද්‌ධස්‌ස චඞ්‌කමන්‌තස්‌ස පිට්‌ඨිතො අනුචඞ්‌කමිං|
      block |ධම්‌මෙ දෙසියමානම්‌හි ඤාණං මෙ උදපජ්‌ජථ|
    count |1048|
      block |අහං සකරණීයොම්‌හි සෙඛො අප්‌පත්‌තමානසො|
      block |සත්‌ථු ච පරිනිබ්‌බානං යො අම්‌හං අනුකම්‌පකො|
    count |1049|
      block |තදාසි යං භිංසනකං තදාසි ලොමහංසනං|
      block |සබ්‌බාකාරවරූපෙතෙ සම්‌බුද්‌ධෙ පරිනිබ්‌බුතෙ|
    count |1050|
      block |බහුස්‌සුතො ධම්‌මධරො කොසාරක්‌ඛො මහෙසිනො|
      block |චක්‌ඛු සබ්‌බස්‌ස ලොකස්‌ස ආනන්‌දො පරිනිබ්‌බුතො|
    count |1051|
      block |බහුස්‌සුතො ධම්‌මධරො කොසාරක්‌ඛො මහෙසිනො|
      block |චක්‌ඛු සබ්‌බස්‌ස ලොකස්‌ස අන්‌ධකාරෙ තමොනුදො|
    count |1052|
      block |ගතිමන්‌තො සතිමන්‌තො ධිතිමන්‌තො ච යො ඉසි|
      block |සද්‌ධම්‌මධාරකො ථෙරො ආනන්‌දො රතනාකරො|
    count |1053|
      block |පරිචිණ්‌ණො මයා සත්‌ථා කතං බුද්‌ධස්‌ස සාසනං|
      block |ඔහිතො ගරුකො භාරො නත්‌ථි දානි පුනබ්‌භවොති|
      block |ඵුස්‌සොපතිස්‌සො ආනන්‌දො තයොතිමෙ පකිත්‌තිතා|
      block |ගාථායො තත්‌ථ සඞ්‌ඛාතා සතං පඤ්‌ච ච උත්‌තරීති|
    stand |… ආනන්‌දො ථෙරො…|
    stand |තිංසනිපාතො නිට්‌ඨිතො|
    block |තත්‍රුද්‌දානං|
