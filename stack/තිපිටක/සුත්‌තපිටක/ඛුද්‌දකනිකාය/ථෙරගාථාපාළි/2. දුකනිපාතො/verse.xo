block |දුකනිපාතො|
  block |පඨමවග්‌ගො|
    block |උත්‌තරත්‌ථෙරගාථා|
      count |121|
        block |නත්‌ථි කොචි භවො නිච්‌චො සඞ්‌ඛාරා වාපි සස්‌සතා|
        block |උප්‌පජ්‌ජන්‌ති ච තෙ ඛන්‌ධා චවන්‌ති අපරාපරං|
      count |122|
        block |එතමාදීනං ඤත්‌වා භවෙනම්‌හි අනත්‌ථිකො|
        block |නිස්‌සටො සබ්‌බකාමෙහි පත්‌තො මෙ ආසවක්‌ඛයොති|
      block |ඉත්‌ථං සුදං ආයස්‌මා උත්‌තරො ථෙරො ගාථායො අභාසිත්‌ථාති|
    block |පිණ්‌ඩොලභාරද්‌වාජත්‌ථෙරගාථා|
      count |123|
        block |නයිදං අනයෙන ජීවිතං නාහාරො හදයස්‌ස සන්‌තිකො|
        block |ආහාරට්‌ඨිතිකො සමුස්‌සයො ඉති දිස්‌වාන චරාමි එසනං|
      count |124|
        block |පඞ්‌කොති හි නං පවෙදයුං යායං වන්‌දනපූජනා කුලෙසු|
        block |සුඛුමං සල්‌ලං දුරුබ්‌බහං සක්‌කාරො කාපුරිසෙන දුජ්‌ජහොති|
      block |ඉත්‌ථං සුදං ආයස්‌මා පිණ්‌ඩොලභාරද්‌වාජො ථෙරො ගාථායො අභාසිත්‌ථාති|
    block |වල්‌ලියත්‌ථෙරගාථා|
      count |125|
        block |මක්‌කටො පඤ්‌චද්‌වාරායං කුටිකායං පසක්‌කිය|
        block |ද්‌වාරෙන අනුපරියෙති ඝට්‌ටයන්‌තො මුහුං මුහුං|
      count |126|
        block |තිට්‌ඨ මක්‌කට මා ධාවි න හි තෙ තං යථා පුරෙ|
        block |නිග්‌ගහීතොසි පඤ්‌ඤාය නෙව දූරං ගමිස්‌සතීති|
      stand |… වල්‌ලියො ථෙරො…|
    block |ගඞ්‌ගාතීරියත්‌ථෙරගාථා|
      count |127|
        block |තිණ්‌ණං මෙ තාලපත්‌තානං ගඞ්‌ගාතීරෙ කුටී කතා|
        block |ඡවසිත්‌තොව මෙ පත්‌තො පංසුකූලඤ්‌ච චීවරං|
      count |128|
        block |ද්‌වින්‌නං අන්‌තරවස්‌සානං එකා වාචා මෙ භාසිතා|
        block |තතියෙ අන්‌තරවස්‌සම්‌හි තමොඛන්‌ධො පදාලිතොති|
      stand |… ගඞ්‌ගාතීරියො ථෙරො…|
    block |අජිනත්‌ථෙරගාථා|
      count |129|
        block |අපි චෙ හොති තෙවිජ්‌ජො මච්‌චුහායී අනාසවො|
        block |අප්‌පඤ්‌ඤාතොති නං බාලා අවජානන්‌ති අජානතා|
      count |130|
        block |යො ච ඛො අන්‌නපානස්‌ස ලාභී හොතීධ පුග්‌ගලො|
        block |පාපධම්‌මොපි චෙ හොති සො නෙසං හොති සක්‌කතොති|
      stand |… අජිනො ථෙරො…|
    block |මෙළජිනත්‌ථෙරගාථා|
      count |131|
        block |යදාහං ධම්‌මමස්‌සොසිං භාසමානස්‌ස සත්‌ථුනො|
        block |න කඞ්‌ඛමභිජානාමි සබ්‌බඤ්‌ඤූඅපරාජිතෙ|
      count |132|
        block |සත්‌ථවාහෙ මහාවීරෙ සාරථීනං වරුත්‌තමෙ|
        block |මග්‌ගෙ පටිපදායං වා කඞ්‌ඛා මය්‌හං න විජ්‌ජතීති|
      stand |… මෙළජිනො ථෙරො…|
    block |රාධත්‌ථෙරගාථා|
      count |133|
        block |යථා අගාරං දුච්‌ඡන්‌නං වුට්‌ඨී සමතිවිජ්‌ඣති|
        block |එවං අභාවිතං චිත්‌තං රාගො සමතිවිජ්‌ඣති|
      count |134|
        block |යථා අගාරං සුච්‌ඡන්‌නං වුඩ්‌ඪී න සමතිවිජ්‌ඣති|
        block |එවං සුභාවිතං චිත්‌තං රාගො න සමතිවිජ්‌ඣතීති|
      stand |… රාධො ථෙරො…|
    block |සුරාධත්‌ථෙරගාථා|
      count |135|
        block |ඛීණා හි මය්‌හං ජාති වුසිතං ජිනසාසනං|
        block |පහීනො ජාලසඞ්‌ඛාතො භවනෙත්‌ති සමූහතා|
      count |136|
        block |යස්‌සත්‌ථාය පබ්‌බජිතො අගාරස්‌මානගාරියං|
        block |සො මෙ අත්‌ථො අනුප්‌පත්‌තො සබ්‌බසංයොජනක්‌ඛයොති|
      stand |… සුරාධො ථෙරො…|
    block |ගොතමත්‌ථෙරගාථා|
      count |137|
        block |සුඛං සුපන්‌ති මුනයො යෙ ඉත්‌ථීසු න බජ්‌ඣරෙ|
        block |සදා වෙ රක්‌ඛිතබ්‌බාසු යාසු සච්‌චං සුදුල්‌ලභං|
      count |138|
        block |වධං චරිම්‌හ තෙ කාම අනණා දානි තෙ මයං|
        block |ගච්‌ඡාම දානි නිබ්‌බානං යත්‌ථ ගන්‌ත්‌වා න සොචතීති|
      stand |… ගොතමො ථෙරො…|
    block |වසභත්‌ථෙරගාථා|
      count |139|
        block |පුබ්‌බෙ හනති අත්‌තානං පච්‌ඡා හනති සො පරෙ|
        block |සුහතං හන්‌ති අත්‌තානං වීතංසෙනෙව පක්‌ඛිමා|
      count |140|
        block |න බ්‍රාහ්‌මණො බහිවණ්‌ණො අන්‌තො වණ්‌ණො හි බ්‍රාහ්‌මණො|
        block |යස්‌මිං පාපානි කම්‌මානි ස වෙ කණ්‌හො සුජම්‌පතීති|
        block |උත්‌තරො චෙව පිණ්‌ඩොලො වල්‌ලියො තීරියො ඉසි|
        block |අජිනො ච මෙළජිනො රාධො සුරාධො ගොතමො|
        block |වසභෙන ඉමෙ හොන්‌ති දස ථෙරා මහිද්‌ධිකාති|
      stand |… වසභො ථෙරො…|
      stand |වග්‌ගො පඨමො නිට්‌ඨිතො|
      block |තස්‌සුද්‌දානං|
  block |දුතියවග්‌ගො|
    block |මහාචුන්‌දත්‌ථෙරගාථා|
      count |141|
        block |සුස්‌සූසා සුතවද්‌ධනී සුතං පඤ්‌ඤාය වද්‌ධනං|
        block |පඤ්‌ඤාය අත්‌ථං ජානාති ඤාතො අත්‌ථො සුඛාවහො|
      count |142|
        block |සෙවෙථ පන්‌තානි සෙනාසනානි චරෙය්‍ය සංයොජනවිප්‌පමොක්‌ඛං|
        block |සචෙ රතිං නාධිගච්‌ඡෙය්‍ය තත්‌ථ සඞ්‌ඝෙ වසෙ රක්‌ඛිතත්‌තො සතිමාති|
      stand |… මහාචුන්‌දො ථෙරො…|
    block |ජොතිදාසත්‌ථෙරගාථා|
      count |143|
        block |යෙ ඛො තෙ වෙඨමිස්‌සෙන නානත්‌තෙන ච කම්‌මුනා|
        block |මනුස්‌සෙ උපරුන්‌ධන්‌ති ඵරුසූපක්‌කමා ජනා|
        block |තෙපි තත්‌ථෙව කීරන්‌ති න හි කම්‌මං පනස්‌සති|
      count |144|
        block |යං කරොති නරො කම්‌මං කල්‍යාණං යදි පාපකං|
        block |තස්‌ස තස්‌සෙව දායාදො යං යං කම්‌මං පකුබ්‌බතීති|
      stand |… ජොතිදාසො ථෙරො…|
    block |හෙරඤ්‌ඤකානිත්‌ථෙරගාථා|
      count |145|
        block |අච්‌චයන්‌ති අහොරත්‌තා ජීවිතං උපරුජ්‌ඣති|
        block |ආයු ඛීයති මච්‌චානං කුන්‌නදීනංව ඔදකං|
      count |146|
        block |අථ පාපානි කම්‌මානි කරං බාලො න බුජ්‌ඣති|
        block |පච්‌ඡාස්‌ස කටුකං හොති විපාකො හිස්‌ස පාපකොති|
      stand |… හෙරඤ්‌ඤකානිත්‌ථෙරො…|
    block |සොමමිත්‌තත්‌ථෙරගාථා|
      count |147|
        block |පරිත්‌තං දාරුමාරුය්‌හ යථා සීදෙ මහණ්‌ණවෙ|
        block |එවං කුසීතමාගම්‌ම සාධුජීවීපි සීදති|
        block |තස්‌මා තං පරිවජ්‌ජෙය්‍ය කුසීතං හීනවීරියං|
      count |148|
        block |පවිවිත්‌තෙහි අරියෙහි පහිතත්‌තෙහි ඣායිභි|
        block |නිච්‌චං ආරද්‌ධවීරියෙහි පණ්‌ඩිතෙහි සහාවසෙති|
      stand |… සොමමිත්‌තො ථෙරො…|
    block |සබ්‌බමිත්‌තත්‌ථෙරගාථා|
      count |149|
        block |ජනො ජනම්‌හි සම්‌බද්‌ධො ජනමෙවස්‌සිතො ජනො|
        block |ජනො ජනෙන හෙඨීයති හෙඨෙති ච ජනො ජනං|
      count |150|
        block |කො හි තස්‌ස ජනෙනත්‌ථො ජනෙන ජනිතෙන වා|
        block |ජනං ඔහාය ගච්‌ඡං තං හෙඨයිත්‌වා බහුං ජනන්‌ති|
      stand |… සබ්‌බමිත්‌තො ථෙරො…|
    block |මහාකාළත්‌ථෙරගාථා|
      count |151|
        block |කාළී ඉත්‌ථී බ්‍රහතී ධඞ්‌කරූපා සත්‌ථිඤ්‌ච භෙත්‌වා අපරඤ්‌ච සත්‌ථිං|
        block |බාහඤ්‌ච භෙත්‌වා අපරඤ්‌ච බාහං සීසඤ්‌ච භෙත්‌වා දධිථාලකංව|
        block |එසා නිසින්‌නා අභිසන්‌දහිත්‌වා|
      count |152|
        block |යො වෙ අවිද්‌වා උපධිං කරොති පුනප්‌පුනං දුක්‌ඛමුපෙති මන්‌දො|
        block |තස්‌මා පජානං උපධිං න කයිරා මාහං පුන භින්‌නසිරො සයිස්‌සන්‌ති|
      stand |… මහාකාළො ථෙරො…|
    block |තිස්‌සත්‌ථෙරගාථා|
      count |153|
        block |බහූ සපත්‌තෙ ලභති මුණ්‌ඩො සඞ්‌ඝාටිපාරුතො|
        block |ලාභී අන්‌නස්‌ස පානස්‌ස වත්‌ථස්‌ස සයනස්‌ස ච|
      count |154|
        block |එතමාදීනවං ඤත්‌වා සක්‌කාරෙසු මහබ්‌භයං|
        block |අප්‌පලාභො අනවස්‌සුතො සතො භික්‌ඛු පරිබ්‌බජෙති|
      stand |… තිස්‌සො ථෙරො…|
    block |කිමිලත්‌ථෙරගාථා|
      count |155|
        block |පාචීනවංසදායම්‌හි සක්‍යපුත්‌තා සහායකා|
        block |පහායානප්‌පකෙ භොගෙ උඤ්‌ඡාපත්‌තාගතෙ රතා|
      count |156|
        block |ආරද්‌ධවීරියා පහිතත්‌තා නිච්‌චං දළ්‌හපරක්‌කමා|
        block |රමන්‌ති ධම්‌මරතියා හිත්‌වාන ලොකියං රතින්‌ති|
      stand |… කිමිලො ථෙරො…|
    block |නන්‌දත්‌ථෙරගාථා|
      count |157|
        block |අයොනිසො මනසිකාරා මණ්‌ඩනං අනුයුඤ්‌ජිසං|
        block |උද්‌ධතො චපලො චාසිං කාමරාගෙන අට්‌ටිතො|
      count |158|
        block |උපායකුසලෙනාහං බුද්‌ධෙනාදිච්‌චබන්‌ධුනා|
        block |යොනිසො පටිපජ්‌ජිත්‌වා භවෙ චිත්‌තං උදබ්‌බහින්‌ති|
      stand |… නන්‌දො ථෙරො…|
    block |සිරිමත්‌ථෙරගාථා|
      count |159|
        block |පරෙ ච නං පසංසන්‌ති අත්‌තා චෙ අසමාහිතො|
        block |මොඝං පරෙ පසංසන්‌ති අත්‌තා හි අසමාහිතො|
      count |160|
        block |පරෙ ච නං ගරහන්‌ති අත්‌තා චෙ සුසමාහිතො|
        block |මොඝං පරෙ ගරහන්‌ති අත්‌තා හි සුසමාහිතොති|
        block |චුන්‌දො ච ජොතිදාසො ච ථෙරො හෙරඤ්‌ඤකානි ච|
        block |සොමමිත්‌තො සබ්‌බමිත්‌තො කාලො තිස්‌සො ච කිමිලො|
        block |නන්‌දො ච සිරිමා චෙව දස ථෙරා මහිද්‌ධිකාති|
      stand |… සිරිමා ථෙරො…|
      stand |වග්‌ගො දුතියො නිට්‌ඨිතො|
      block |තස්‌සුද්‌දානං|
  block |තතියවග්‌ගො|
    block |උත්‌තරත්‌ථෙරගාථා|
      count |161|
        block |ඛන්‌ධා මයා පරිඤ්‌ඤාතා තණ්‌හා මෙ සුසමූහතා|
        block |භාවිතා මම බොජ්‌ඣඞ්‌ගා පත්‌තො මෙ ආසවක්‌ඛයො|
      count |162|
        block |සොහං ඛන්‌ධෙ පරිඤ්‌ඤාය අබ්‌බහිත්‌වාන ජාලිනිං|
        block |භාවයිත්‌වාන බොජ්‌ඣඞ්‌ගෙ නිබ්‌බායිස්‌සං අනාසවොති|
      stand |… උත්‌තරො ථෙරො…|
    block |භද්‌දජිත්‌ථෙරගාථා|
      count |163|
        block |පනාදො නාම සො රාජා යස්‌ස යූපො සුවණ්‌ණයො|
        block |තිරියං සොළසුබ්‌බෙධො උබ්‌භමාහු සහස්‌සධා|
      count |164|
        block |සහස්‌සකණ්‌ඩො සතගෙණ්‌ඩු ධජාලු හරිතාමයො|
        block |අනච්‌චුං තත්‌ථ ගන්‌ධබ්‌බා ඡසහස්‌සානි සත්‌තධාති|
      stand |… භද්‌දජිත්‌ථෙරො…|
    block |සොභිතත්‌ථෙරගාථා|
      count |165|
        block |සතිමා පඤ්‌ඤවා භික්‌ඛු ආරද්‌ධබලවීරියො|
        block |පඤ්‌ච කප්‌පසතානාහං එකරත්‌තිං අනුස්‌සරිං|
      count |166|
        block |චත්‌තාරො සතිපට්‌ඨානෙ සත්‌ත අට්‌ඨ ච භාවයං|
        block |පඤ්‌ච කප්‌පසතානාහං එකරත්‌තිං අනුස්‌සරින්‌ති|
      stand |… සොභිතො ථෙරො…|
    block |වල්‌ලියත්‌ථෙරගාථා|
      count |167|
        block |යං කිච්‌චං දළ්‌හවීරියෙන යං කිච්‌චං බොද්‌ධුමිච්‌ඡතා|
        block |කරිස්‌සං නාවරජ්‌ඣිස්‌සං පස්‌ස වීරියං පරක්‌කම|
      count |168|
        block |ත්‌වඤ්‌ච මෙ මග්‌ගමක්‌ඛාහි අඤ්‌ජසං අමතොගධං|
        block |අහං මොනෙන මොනිස්‌සං ගඞ්‌ගාසොතොව සාගරන්‌ති|
      stand |… වල්‌ලියො ථෙරො…|
    block |වීතසොකත්‌ථෙරගාථා|
      count |169|
        block |කෙසෙ මෙ ඔලිඛිස්‌සන්‌ති කප්‌පකො උපසඞ්‌කමි|
        block |තතො ආදාසමාදාය සරීරං පච්‌චවෙක්‌ඛිසං|
      count |170|
        block |තුච්‌ඡො කායො අදිස්‌සිත්‌ථ අන්‌ධකාරො තමො බ්‍යගා|
        block |සබ්‌බෙ චොළා සමුච්‌ඡින්‌නා නත්‌ථි දානි පුනබ්‌භවොති|
      stand |… වීතසොකො ථෙරො…|
    block |පුණ්‌ණමාසත්‌ථෙරගාථා|
      count |171|
        block |පඤ්‌ච නීවරණෙ හිත්‌වා යොගක්‌ඛෙමස්‌ස පත්‌තියා|
        block |ධම්‌මාදාසං ගහෙත්‌වාන ඤාණදස්‌සනමත්‌තනො|
      count |172|
        block |පච්‌චවෙක්‌ඛිං ඉමං කායං සබ්‌බං සන්‌තරබාහිරං|
        block |අජ්‌ඣත්‌තඤ්‌ච බහිද්‌ධා ච තුච්‌ඡො කායො අදිස්‌සථාති|
      stand |… පුණ්‌ණමාසො ථෙරො…|
    block |නන්‌දකත්‌ථෙරගාථා|
      count |173|
        block |යථාපි භද්‌දො ආජඤ්‌ඤො ඛලිත්‌වා පතිතිට්‌ඨති|
        block |භිය්‍යො ලද්‌දාන සංවෙගං අදීනො වහතෙ ධුරං|
      count |174|
        block |එවං දස්‌සනසම්‌පන්‌නං සම්‌මාසම්‌බුද්‌ධසාවකං|
        block |ආජානීයං මං ධාරෙථ පුත්‌තං බුද්‌ධස්‌ස ඔරසන්‌ති|
      stand |… නන්‌දකො ථෙරො…|
    block |භරතත්‌ථෙරගාථා|
      count |175|
        block |එහි නන්‌දක ගච්‌ඡාම උපජ්‌ඣායස්‌ස සන්‌තිකං|
        block |සීහනාදං නදිස්‌සාම බුද්‌ධසෙට්‌ඨස්‌ස සම්‌මුඛා|
      count |176|
        block |යාය නො අනුකම්‌පාය අම්‌හෙ පබ්‌බාජයී මුනි|
        block |සො නො අත්‌ථො අනුප්‌පත්‌තො සබ්‌බසංයොජනක්‌ඛයොති|
      stand |… භරතො ථෙරො…|
    block |භාරද්‌වාජත්‌ථෙරගාථා|
      count |177|
        block |නදන්‌ති එවං සප්‌පඤ්‌ඤා සීහාව ගිරිගබ්‌භරෙ|
        block |වීරා විජිතසඞ්‌ගාමා ජෙත්‌වා මාරං සවාහනිං|
      count |178|
        block |සත්‌ථා ච පරිචිණ්‌ණො මෙ ධම්‌මො සඞ්‌ඝො ච පූජිතො|
        block |අහඤ්‌ච විත්‌තො සුමනො පුත්‌තං දිස්‌වා අනාසවන්‌ති|
      stand |… භාරද්‌වාජො ථෙරො…|
    block |කණ්‌හදින්‌නත්‌ථෙරගාථා|
      count |179|
        block |උපාසිතා සප්‌පුරිසා සුතා ධම්‌මා අභිණ්‌හසො|
        block |සුත්‌වාන පටිපජ්‌ජිස්‌සං අඤ්‌ජසං අමතොගධං|
      count |180|
        block |භවරාගහතස්‌ස මෙ සතො භවරාගො පුන මෙ න විජ්‌ජති|
        block |න චාහු න ච මෙ භවිස්‌සති න ච මෙ එතරහි විජ්‌ජතීති|
        block |උත්‌තරො භද්‌දජිත්‌ථෙරො සොභිතො වල්‌ලියො ඉසි|
        block |වීතසොකො ච යො ථෙරො පුණ්‌ණමාසො ච නන්‌දකො|
        block |භරතො භාරද්‌වාජො ච කණ්‌හදින්‌නො මහාමුනීති|
      stand |… කණ්‌හදින්‌නො ථෙරො…|
      stand |වග්‌ගො තතියො නිට්‌ඨිතො|
      block |තස්‌සුද්‌දානං|
  block |චතුත්‌ථවග්‌ගො|
    block |මිගසිරත්‌ථෙරගාථා|
      count |181|
        block |යතො අහං පබ්‌බජිතො සම්‌මාසම්‌බුද්‌ධසාසනෙ|
        block |විමුච්‌චමානො උග්‌ගච්‌ඡිං කාමධාතුං උපච්‌චගං|
      count |182|
        block |බ්‍රහ්‌මුනො පෙක්‌ඛමානස්‌ස තතො චිත්‌තං විමුච්‌චි මෙ|
        block |අකුප්‌පා මෙ විමුත්‌තීති සබ්‌බසංයොජනක්‌ඛයාති|
      stand |… මිගසිරො ථෙරො…|
    block |සිවකත්‌ථෙරගාථා|
      count |183|
        block |අනිච්‌චානි ගහකානි තත්‌ථ තත්‌ථ පුනප්‌පුනං|
        block |ගහකාරං ගවෙසන්‌තො දුක්‌ඛා ජාති පුනප්‌පුනං|
      count |184|
        block |ගහකාරක දිට්‌ඨොසි පුන ගෙහං න කාහසි|
        block |සබ්‌බා තෙ ඵාසුකා භග්‌ගා ථූණිකා ච විදාලිතා|
        block |විමරියාදිකතං චිත්‌තං ඉධෙව විධමිස්‌සතීති|
      stand |… සිවකො ථෙරො…|
    block |උපවාණත්‌ථෙරගාථා|
      count |185|
        block |අරහං සුගතො ලොකෙ වාතෙහාබාධිතො මුනි|
        block |සචෙ උණ්‌හොදකං අත්‌ථි මුනිනො දෙහි බ්‍රාහ්‌මණ|
      count |186|
        block |පූජිතො පූජනෙය්‍යානං සක්‌කරෙය්‍යාන සක්‌කතො|
        block |අපචිතොපචෙය්‍යානං තස්‌ස ඉච්‌ඡාමි හාතවෙති|
      stand |… උපවාණො ථෙරො…|
    block |ඉසිදින්‌නත්‌ථෙරගාථා|
      count |187|
        block |දිට්‌ඨා මයා ධම්‌මධරා උපාසකා කාමා අනිච්‌චා ඉති භාසමානා|
        block |සාරත්‌තරත්‌තා මණිකුණ්‌ඩලෙසු පුත්‌තෙසු දාරෙසු ච තෙ අපෙක්‌ඛා|
      count |188|
        block |අද්‌ධා න ජානන්‌ති යතොධ ධම්‌මං කාමා අනිච්‌චා ඉති චාපි ආහු|
        block |රාගඤ්‌ච තෙසං න බලත්‌ථි ඡෙත්‌තුං තස්‌මා සිතා පුත්‌තදාරං ධනඤ්‌චාති|
      stand |… ඉසිදින්‌නො ථෙරො…|
    block |සම්‌බුලකච්‌චානත්‌ථෙරගාථා|
      count |189|
        block |දෙවො ච වස්‌සති දෙවො ච ගළගළායති|
        block |එකකො චාහං භෙරවෙ බිලෙ විහරාමි|
        block |තස්‌ස මය්‌හං එකකස්‌ස භෙරවෙ බිලෙ විහරතො|
        block |නත්‌ථි භයං වා ඡම්‌භිතත්‌තං වා ලොමහංසො වා|
      count |190|
        block |ධම්‌මතා මමසා යස්‌ස මෙ එකකස්‌ස භෙරවෙ බිලෙ|
        block |විහරතො නත්‌ථි භයං වා ඡම්‌භිතත්‌තං වා ලොමහංසො වාති|
      stand |… සම්‌බුලකච්‌චානො ථෙරො…|
    block |නිතකත්‌ථෙරගාථා|
      count |191|
        block |කස්‌ස සෙලූපමං චිත්‌තං ඨිතං නානුපකම්‌පති|
        block |විරත්‌තං රජනීයෙසු කුප්‌පනීයෙ න කුප්‌පති|
        block |යස්‌සෙවං භාවිතං චිත්‌තං කුතො තං දුක්‌ඛමෙස්‌සති|
      count |192|
        block |මම සෙලූපමං චිත්‌තං ඨිතං නානුපකම්‌පති|
        block |විරත්‌තං රජනීයෙසු කුප්‌පනීයෙ න කුප්‌පති|
        block |මමෙවං භාවිතං චිත්‌තං කුතො මං දුක්‌ඛමෙස්‌සතීති|
      stand |… නිතකො ථෙරො…|
    block |සොණපොටිරියත්‌ථෙරගාථා|
      count |193|
        block |න තාව සුපිතුං හොති රත්‌ති නක්‌ඛත්‌තමාලිනී|
        block |පටිජග්‌ගිතුමෙවෙසා රත්‌ති හොති විජානතා|
      count |194|
        block |හත්‌ථික්‌ඛන්‌ධාවපතිතං කුඤ්‌ජරො චෙ අනුක්‌කමෙ|
        block |සඞ්‌ගාමෙ මෙ මතං සෙය්‍යො යඤ්‌චෙ ජීවෙ පරාජිතොති|
      stand |… සොණො පොටිරියො ථෙරො …|
    block |නිසභත්‌ථෙරගාථා|
      count |195|
        block |පඤ්‌ච කාමගුණෙ හිත්‌වා පියරූපෙ මනොරමෙ|
        block |සද්‌ධාය ඝරා නික්‌ඛම්‌ම දුක්‌ඛස්‌සන්‌තකරො භවෙ|
      count |196|
        block |නාභිනන්‌දාමි මරණං නාභිනන්‌දාමි ජීවිතං|
        block |කාලඤ්‌ච පටිකඞ්‌ඛාමි සම්‌පජානො පතිස්‌සතොති|
      stand |… නිසභො ථෙරො…|
    block |උසභත්‌ථෙරගාථා|
      count |197|
        block |අම්‌බපල්‌ලවසඞ්‌කාසං අංසෙ කත්‌වාන චීවරං|
        block |නිසින්‌නො හත්‌ථිගීවායං ගාමං පිණ්‌ඩාය පාවිසිං|
      count |198|
        block |හත්‌ථික්‌ඛන්‌ධතො ඔරුය්‌හ සංවෙගං අලභිං තදා|
        block |සොහං දිත්‌තො තදා සන්‌තො පත්‌තො මෙ ආසවක්‌ඛයොති|
      stand |… උසභො ථෙරො…|
    block |කප්‌පටකුරත්‌ථෙරගාථා|
      count |199|
        block |අයමිති කප්‌පටො කප්‌පටකුරො අච්‌ඡාය අතිභරිතාය|
        block |අමතඝටිකායං ධම්‌මකටමත්‌තො කතපදං ඣානානි ඔචෙතුං|
      count |200|
        block |මා ඛො ත්‌වං කප්‌පට පචාලෙසි මා ත්‌වං උපකණ්‌ණම්‌හි තාළෙස්‌සං|
        block |න හි ත්‌වං කප්‌පට මත්‌තමඤ්‌ඤාසි සඞ්‌ඝමජ්‌ඣම්‌හි පචලායමානොති|
        block |මිගසිරො සිවකො ච උපවානො ච පණ්‌ඩිතො|
        block |ඉසිදින්‌නො ච කච්‌චානො නිතකො ච මහාවසී|
        block |පොටිරියපුත්‌තො නිසභො උසභො කප්‌පටකුරොති|
      stand |… කප්‌පටකුරො ථෙරො…|
      stand |වග්‌ගො චතුත්‌ථො නිට්‌ඨිතො|
      block |තස්‌සුද්‌දානං|
  block |පඤ්‌චමවග්‌ගො|
    block |කුමාරකස්‌සපත්‌ථෙරගාථා|
      count |201|
        block |අහො බුද්‌ධා අහො ධම්‌මා අහො නො සත්‌ථු සම්‌පදා|
        block |යත්‌ථ එතාදිසං ධම්‌මං සාවකො සච්‌ඡිකාහිති|
      count |202|
        block |අසඞ්‌ඛෙය්‍යෙසු කප්‌පෙසු සක්‌කායාධිගතා අහූ|
        block |තෙසමයං පච්‌ඡිමකො චරිමොයං සමුස්‌සයො|
        block |ජාතිමරණසංසාරො නත්‌ථි දානි පුනබ්‌භවොති|
      stand |… කුමාරකස්‌සපො ථෙරො…|
    block |ධම්‌මපාලත්‌ථෙරගාථා|
      count |203|
        block |යො හවෙ දහරො භික්‌ඛු යුඤ්‌ජති බුද්‌ධසාසනෙ|
        block |ජාගරො ස හි සුත්‌තෙසු අමොඝං තස්‌ස ජීවිතං|
      count |204|
        block |තස්‌මා සද්‌ධඤ්‌ච සීලඤ්‌ච පසාදං ධම්‌මදස්‌සනං|
        block |අනුයුඤ්‌ජෙථ මෙධාවී සරං බුද්‌ධාන සාසනන්‌ති|
      stand |… ධම්‌මපාලො ථෙරො…|
    block |බ්‍රහ්‌මාලිත්‌ථෙරගාථා|
      count |205|
        block |කස්‌සින්‌ද්‍රියානි සමථඞ්‌ගතානි අස්‌සා යථා සාරථිනා සුදන්‌තා|
        block |පහීනමානස්‌ස අනාසවස්‌ස දෙවාපි කස්‌ස පිහයන්‌ති තාදිනොති|
      count |206|
        block |මය්‌හින්‌ද්‍රියානි සමථඞ්‌ගතානි අස්‌සා යථා සාරථිනා සුදන්‌තා|
        block |පහීනමානස්‌ස අනාසවස්‌ස දෙවාපි මය්‌හං පිහයන්‌ති තාදිනොති|
      stand |… බ්‍රහ්‌මාලි ථෙරො…|
    block |මොඝරාජත්‌ථෙරගාථා|
      count |207|
        block |ඡවිපාපක චිත්‌තභද්‌දක මොඝරාජ සතතං සමාහිතො|
        block |හෙමන්‌තිකසීතකාලරත්‌තියො භික්‌ඛු ත්‌වංසි කථං කරිස්‌සසි|
      count |208|
        block |සම්‌පන්‌නසස්‌සා මගධා කෙවලා ඉති මෙ සුතං|
        block |පලාලච්‌ඡන්‌නකො සෙය්‍යං යථඤ්‌ඤෙ සුඛජීවිනොති|
      stand |… මොඝරාජා ථෙරො…|
    block |විසාඛපඤ්‌චාලපුත්‌තත්‌ථෙරගාථා|
      count |209|
        block |න උක්‌ඛිපෙ නො ච පරික්‌ඛිපෙ පරෙ ඔක්‌ඛිපෙ පාරගතං න එරයෙ|
        block |න චත්‌තවණ්‌ණං පරිසාසු බ්‍යාහරෙ අනුද්‌ධතො සම්‌මිතභාණි සුබ්‌බතො|
      count |210|
        block |සුසුඛුමනිපුණත්‌ථදස්‌සිනා මතිකුසලෙන නිවාතවුත්‌තිනා|
        block |සංසෙවිතවුද්‌ධසීලිනා නිබ්‌බානං න හි තෙන දුල්‌ලභන්‌ති|
      stand |… විසාඛො පඤ්‌චාලපුත්‌තො ථෙරො …|
    block |චූළකත්‌ථෙරගාථා|
      count |211|
        block |නදන්‌ති මොරා සුසිඛා සුපෙඛුණා සුනීලගීවා සුමුඛා සුගජ්‌ජිනො|
        block |සුසද්‌දලා චාපි මහාමහී අයං සුබ්‍යාපිතම්‌බු සුවලාහකං නභං|
      count |212|
        block |සුකල්‌ලරූපො සුමනස්‌ස ඣායතං සුනික්‌කමො සාධු සුබුද්‌ධසාසනෙ|
        block |සුසුක්‌කසුක්‌කං නිපුණං සුදුද්‌දසං ඵුසාහි තං උත්‌තමමච්‌චුතං පදන්‌ති|
      stand |… චූළකො ථෙරො…|
    block |අනූපමත්‌ථෙරගාථා|
      count |213|
        block |නන්‌දමානාගතං චිත්‌තං සූලමාරොපමානකං|
        block |තෙන තෙනෙව වජසි යෙන සූලං කලිඞ්‌ගරං|
      count |214|
        block |තාහං චිත්‌තකලිං බ්‍රූමි තං බ්‍රූමි චිත්‌තදුබ්‌භකං|
        block |සත්‌ථා තෙ දුල්‌ලභො ලද්‌ධො මානත්‌ථෙ මං නියොජයීති|
      stand |… අනූපමො ථෙරො…|
    block |වජ්‌ජිතත්‌ථෙරගාථා|
      count |215|
        block |සංසරං දීඝමද්‌ධානං ගතීසු පරිවත්‌තිසං|
        block |අපස්‌සං අරියසච්‌චානි අන්‌ධභූතො පුථුජ්‌ජනො|
      count |216|
        block |තස්‌ස මෙ අප්‌පමත්‌තස්‌ස සංසාරා විනළීකතා|
        block |සබ්‌බා ගතී සමුච්‌ඡින්‌නා නත්‌ථි දානි පුනබ්‌භවොති|
      stand |… වජ්‌ජිතො ථෙරො…|
    block |සන්‌ධිතත්‌ථෙරගාථා|
      count |217|
        block |අස්‌සත්‌ථෙ හරිතොභාසෙ සංවිරූළ්‌හම්‌හි පාදපෙ|
        block |එකං බුද්‌ධගතං සඤ්‌ඤං අලභිත්‌ථං පතිස්‌සතො|
      count |218|
        block |එකතිංසෙ ඉතො කප්‌පෙ යං සඤ්‌ඤමලභිං තදා|
        block |තස්‌සා සඤ්‌ඤාය වාහසා පත්‌තො මෙ ආසවක්‌ඛයොති|
        block |කුමාරකස්‌සපො ථෙරො ධම්‌මපාලො ච බ්‍රහ්‌මාලි|
        block |මොඝරාජා විසාඛො ච චූළකො ච අනූපමො|
        block |වජ්‌ජිතො සන්‌ධිතො ථෙරො කිලෙසරජවාහනොති|
        block |ගාථාදුකනිපාතම්‌හි නවුති චෙව අට්‌ඨ ච|
        block |ථෙරා එකූනපඤ්‌ඤාසං භාසිතා නයකොවිදාති|
      stand |… සන්‌ධිතො ථෙරො…|
      stand |වග්‌ගො පඤ්‌චමො නිට්‌ඨිතො|
      block |තස්‌සුද්‌දානං|
      stand |දුකනිපාතො නිට්‌ඨිතො|
      block |තත්‍රුද්‌දානං|
