block |ද්‌වාදසකනිපාතො|
  block |සීලවත්‌ථෙරගාථා|
    count |608|
      block |සීලමෙවිධ සික්‌ඛෙථ අස්‌මිං ලොකෙ සුසික්‌ඛිතං|
      block |සීලං හි සබ්‌බසම්‌පත්‌තිං උපනාමෙති සෙවිතං|
    count |609|
      block |සීලං රක්‌ඛෙය්‍ය මෙධාවී පත්‌ථයානො තයො සුඛෙ|
      block |පසංසං විත්‌තිලාභඤ්‌ච පෙච්‌ච සග්‌ගෙ පමොදනං|
    count |610|
      block |සීලවා හි බහූ මිත්‌තෙ සඤ්‌ඤමෙනාධිගච්‌ඡති|
      block |දුස්‌සීලො පන මිත්‌තෙහි ධංසතෙ පාපමාචරං|
    count |611|
      block |අවණ්‌ණඤ්‌ච අකිත්‌තිඤ්‌ච දුස්‌සීලො ලභතෙ නරො|
      block |වණ්‌ණං කිත්‌තිං පසංසඤ්‌ච සදා ලභති සීලවා|
    count |612|
      block |ආදි සීලං පතිට්‌ඨා ච කල්‍යාණානඤ්‌ච මාතුකං|
      block |පමුඛං සබ්‌බධම්‌මානං තස්‌මා සීලං විසොධයෙ|
    count |613|
      block |වෙලා ච සංවරං සීලං චිත්‌තස්‌ස අභිහාසනං|
      block |තිත්‌ථඤ්‌ච සබ්‌බබුද්‌ධානං තස්‌මා සීලං විසොධයෙ|
    count |614|
      block |සීලං බලං අප්‌පටිමං සීලං ආවුධමුත්‌තමං|
      block |සීලමාභරණං සෙට්‌ඨං සීලං කවචමබ්‌භුතං|
    count |615|
      block |සීලං සෙතු මහෙසක්‌ඛො සීලං ගන්‌ධො අනුත්‌තරො|
      block |සීලං විලෙපනං සෙට්‌ඨං යෙන වාති දිසොදිසං|
    count |616|
      block |සීලං සම්‌බලමෙවග්‌ගං සීලං පාථෙය්‍යමුත්‌තමං|
      block |සීලං සෙට්‌ඨො අතිවාහො යෙන යාති දිසොදිසං|
    count |617|
      block |ඉධෙව නින්‌දං ලභති පෙච්‌චාපායෙ ච දුම්‌මනො|
      block |සබ්‌බත්‌ථ දුම්‌මනො බාලො සීලෙසු අසමාහිතො|
    count |618|
      block |ඉධෙව කිත්‌තිං ලභති පෙච්‌ච සග්‌ගෙ ච සුම්‌මනො|
      block |සබ්‌බත්‌ථ සුමනො ධීරො සීලෙසු සුසමාහිතො|
    count |619|
      block |සීලමෙව ඉධ අග්‌ගං පඤ්‌ඤවා පන උත්‌තමො|
      block |මනුස්‌සෙසු ච දෙවෙසු සීලපඤ්‌ඤාණතො ජයන්‌ති|
    stand |… සීලවො ථෙරො…|
  block |සුනීතත්‌ථෙරගාථා|
    count |620|
      block |නීචෙ කුලම්‌හි ජාතොහං දලිද්‌දො අප්‌පභොජනො|
      block |හීනකම්‌මං මමං ආසි අහොසිං පුප්‌ඵඡඩ්‌ඩකො|
    count |621|
      block |ජිගුච්‌ඡිතො මනුස්‌සානං පරිභූතො ච වම්‌භිතො|
      block |නීචං මනං කරිත්‌වාන වන්‌දිස්‌සං බහුකං ජනං|
    count |622|
      block |අථද්‌දසාසිං සම්‌බුද්‌ධං භික්‌ඛුසඞ්‌ඝපුරක්‌ඛතං|
      block |පවිසන්‌තං මහාවීරං මගධානං පුරුත්‌තමං|
    count |623|
      block |නික්‌ඛිපිත්‌වාන බ්‍යාභඞ්‌ගිං වන්‌දිතුං උපසඞ්‌කමිං|
      block |මමෙව අනුකම්‌පාය අට්‌ඨාසි පුරිසුත්‌තමො|
    count |624|
      block |වන්‌දිත්‌වා සත්‌ථුනො පාදෙ එකමන්‌තං ඨිතො තදා|
      block |පබ්‌බජ්‌ජං අහමායාචිං සබ්‌බසත්‌තානමුත්‌තමං|
    count |625|
      block |තතො කාරුණිකො සත්‌ථා සබ්‌බලොකානුකම්‌පකො|
      block |එහි භික්‌ඛූති මං ආහ සා මෙ ආසූපසම්‌පදා|
    count |626|
      block |සොහං එකො අරඤ්‌ඤස්‌මිං විහරන්‌තො අතන්‌දිතො|
      block |අකාසිං සත්‌ථුවචනං යථා මං ඔවදී ජිනො|
    count |627|
      block |රත්‌තියා පඨමං යාමං පුබ්‌බජාතිමනුස්‌සරිං|
      block |රත්‌තියා මජ්‌ඣිමං යාමං දිබ්‌බචක්‌ඛුං විසොධයිං|
      block |රත්‌තියා පච්‌ඡිමෙ යාමෙ තමොඛන්‌ධං පදාලයිං|
    count |628|
      block |තතො රත්‍යා විවසානෙ සූරියස්‌සුග්‌ගමනං පති|
      block |ඉන්‌දො බ්‍රහ්‌මා ච ආගන්‌ත්‌වා මං නමස්‌සිංසු පඤ්‌ජලී|
    count |629|
      block |නමො තෙ පුරිසාජඤ්‌ඤ නමො තෙ පුරිසුත්‌තම|
      block |යස්‌ස තෙ ආසවා ඛීණා දක්‌ඛිණෙය්‍යොසි මාරිස|
    count |630|
      block |තතො දිස්‌වාන මං සත්‌ථා දෙවසඞ්‌ඝපුරක්‌ඛතං|
      block |සිතං පාතුකරිත්‌වාන ඉමමත්‌ථං අභාසථ|
    count |631|
      block |තපෙන බ්‍රහ්‌මචරියෙන සංයමෙන දමෙන ච|
      block |එතෙන බ්‍රාහ්‌මණො හොති එතං බ්‍රාහ්‌මණමුත්‌තමන්‌ති|
      block |සීලවා ච සුනීතො ච ථෙරා ද්‌වෙ තෙ මහිද්‌ධිකා|
      block |ද්‌වාදසම්‌හි නිපාතම්‌හි ගාථායො චතුවීසතීති|
    stand |… සුනීතො ථෙරො…|
    stand |ද්‌වාදසකනිපාතො නිට්‌ඨිතො|
    block |තත්‍රුද්‌දානං|
