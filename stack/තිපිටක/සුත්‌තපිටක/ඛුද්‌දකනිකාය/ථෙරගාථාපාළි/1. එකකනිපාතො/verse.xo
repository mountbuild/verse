block |එකකනිපාතො|
  stand |නමො තස්‌ස භගවතො අරහතො සම්‌මාසම්‌බුද්‌ධස්‌සඛුද්‌දකනිකායෙ|
  block |නිදානගාථා|
    block
      block |සීහානංව නදන්‌තානං දාඨීනං ගිරිගබ්‌භරෙ|
      block |සුණාථ භාවිතත්‌තානං ගාථා අත්‌ථූපනායිකා|
      block |යථානාමා යථාගොත්‌තා යථාධම්‌මවිහාරිනො|
      block |යථාධිමුත්‌තා සප්‌පඤ්‌ඤා විහරිංසු අතන්‌දිතා|
      block |තත්‌ථ තත්‌ථ විපස්‌සිත්‌වා ඵුසිත්‌වා අච්‌චුතං පදං|
      block |කතන්‌තං පච්‌චවෙක්‌ඛන්‌තා ඉමමත්‌ථමභාසිසුං|
  block |පඨමවග්‌ගො|
    block |සුභූතිත්‌ථෙරගාථා|
      count |1|
        block |ඡන්‌නා මෙ කුටිකා සුඛා නිවාතා වස්‌ස දෙව යථාසුඛං|
        block |චිත්‌තං මෙ සුසමාහිතං විමුත්‌තං ආතාපී විහරාමි වස්‌ස දෙවාති|
      block |ඉත්‌ථං සුදං ආයස්‌මා සුභූතිත්‌ථෙරො ගාථං අභාසිත්‌ථාති|
    block |මහාකොට්‌ඨිකත්‌ථෙරගාථා|
      count |2|
        block |උපසන්‌තො උපරතො මන්‌තභාණී අනුද්‌ධතො|
        block |ධුනාති පාපකෙ ධම්‌මෙ දුමපත්‌තංව මාලුතොති|
      block |ඉත්‌ථං සුදං ආයස්‌මා මහාකොට්‌ඨිකො ථෙරො ගාථං අභාසිත්‌ථාති|
    block |කඞ්‌ඛාරෙවතත්‌ථෙරගාථා|
      count |3|
        block |පඤ්‌ඤං ඉමං පස්‌ස තථාගතානං අග්‌ගි යථා පජ්‌ජලිතො නිසීථෙ|
        block |ආලොකදා චක්‌ඛුදදා භවන්‌ති යෙ ආගතානං විනයන්‌ති කඞ්‌ඛන්‌ති|
      block |ඉත්‌ථං සුදං ආයස්‌මා කඞ්‌ඛාරෙවතො ථෙරො ගාථං අභාසිත්‌ථාති|
    block |පුණ්‌ණත්‌ථෙරගාථා|
      count |4|
        block |සම්‌භිරෙව සමාසෙථ පණ්‌ඩිතෙහත්‌ථදස්‌සිභි|
        block |අත්‌ථං මහන්‌තං ගම්‌භීරං දුද්‌දසං නිපුණං අණුං|
        block |ධීරා සමධිගච්‌ඡන්‌ති අප්‌පමත්‌තා විචක්‌ඛණාති|
      block |ඉත්‌ථං සුදං ආයස්‌මා පුණ්‌ණො මන්‌තාණිපුත්‌තො ථෙරො ගාථං අභාසිත්‌ථාති|
    block |දබ්‌බත්‌ථෙරගාථා|
      count |5|
        block |යො දුද්‌දමියො දමෙන දන්‌තො දබ්‌බො සන්‌තුසිතො විතිණ්‌ණකඞ්‌ඛො|
        block |විජිතාවී අපෙතභෙරවො හි දබ්‌බො සො පරිනිබ්‌බුතො ඨිතත්‌තොති|
      block |ඉත්‌ථං සුදං ආයස්‌මා දබ්‌බො ථෙරො ගාථං අභාසිත්‌ථාති|
    block |සීතවනියත්‌ථෙරගාථා|
      count |6|
        block |යො සීතවනං උපගා භික්‌ඛු එකො සන්‌තුසිතො සමාහිතත්‌තො|
        block |විජිතාවී අපෙතලොමහංසො රක්‌ඛං කායගතාසතිං ධිතිමාති|
      block |ඉත්‌ථං සුදං ආයස්‌මා සීතවනියො ථෙරො ගාථං අභාසිත්‌ථාති|
    block |භල්‌ලියත්‌ථෙරගාථා|
      count |7|
        block |යොපානුදී මච්‌චුරාජස්‌ස සෙනං නළසෙතුංව සුදුබ්‌බලං මහොඝො|
        block |විජිතාවී අපෙතභෙරවො හි දන්‌තො සො පරිනිබ්‌බුතො ඨිතත්‌තොති|
      block |ඉත්‌ථං සුදං ආයස්‌මා භල්‌ලියො ථෙරො ගාථං අභාසිත්‌ථාති|
    block |වීරත්‌ථෙරගාථා|
      count |8|
        block |යො දුද්‌දමියො දමෙන දන්‌තො වීරො සන්‌තුසිතො විතිණ්‌ණකඞ්‌ඛො|
        block |විජිතාවී අපෙතලොමහංසො වීරො සො පරිනිබ්‌බුතො ඨිතත්‌තොති|
      block |ඉත්‌ථං සුදං ආයස්‌මා වීරො ථෙරො ගාථං අභාසිත්‌ථාති|
    block |පිලින්‌දවච්‌ඡත්‌ථෙරගාථා|
      count |9|
        block |ස්‌වාගතං න දුරාගතං නයිදං දුමන්‌තිතං මම|
        block |සංවිභත්‌තෙසු ධම්‌මෙසු යං සෙට්‌ඨං තදුපාගමින්‌ති|
      block |ඉත්‌ථං සුදං ආයස්‌මා පිලින්‌දවච්‌ඡො ථෙරො ගාථං අභාසිත්‌ථාති|
    block |පුණ්‌ණමාසත්‌ථෙරගාථා|
      count |10|
        block |විහරි අපෙක්‌ඛං ඉධ වා හුරං වා යො වෙදගූ සමිතො යතත්‌තො|
        block |සබ්‌බෙසු ධම්‌මෙසු අනූපලිත්‌තො ලොකස්‌ස ජඤ්‌ඤා උදයබ්‌බයඤ්‌චාති|
        block |සුභූති කොට්‌ඨිකො ථෙරො කඞ්‌ඛාරෙවතසම්‌මතො|
        block |මන්‌තාණිපුත්‌තො දබ්‌බො ච සීතවනියො ච භල්‌ලියො|
        block |වීරො පිලින්‌දවච්‌ඡො ච පුණ්‌ණමාසො තමොනුදොති|
      block |ඉත්‌ථං සුදං ආයස්‌මා පුණ්‌ණමාසො ථෙරො ගාථං අභාසිත්‌ථාති|
      stand |වග්‌ගො පඨමො නිට්‌ඨිතො|
      block |තස්‌සුද්‌දානං|
  block |දුතියවග්‌ගො|
    block |චූළවච්‌ඡත්‌ථෙරගාථා|
      count |11|
        block |පාමොජ්‌ජබහුලො භික්‌ඛු ධම්‌මෙ බුද්‌ධප්‌පවෙදිතෙ|
        block |අධිගච්‌ඡෙ පදං සන්‌තං සඞ්‌ඛාරූපසමං සුඛන්‌ති|
      stand |… චූළවච්‌ඡො ථෙරො…|
    block |මහාවච්‌ඡත්‌ථෙරගාථා|
      count |12|
        block |පඤ්‌ඤාබලී සීලවතූපපන්‌නො සමාහිතො ඣානරතො සතීමා|
        block |යදත්‌ථියං භොජනං භුඤ්‌ජමානො කඞ්‌ඛෙථ කාලං ඉධ වීතරාගොති|
      stand |… මහාවච්‌ඡො ථෙරො…|
    block |වනවච්‌ඡත්‌ථෙරගාථා|
      count |13|
        block |නීලබ්‌භවණ්‌ණා රුචිරා සීතවාරී සුචින්‌ධරා|
        block |ඉන්‌දගොපකසඤ්‌ඡන්‌නා තෙ සෙලා රමයන්‌ති මන්‌ති|
      stand |… වනවච්‌ඡො ථෙරො…|
    block |සිවකසාමණෙරගාථා|
      count |14|
        block |උපජ්‌ඣායො මං අවච ඉතො ගච්‌ඡාම සීවක|
        block |ගාමෙ මෙ වසති කායො අරඤ්‌ඤං මෙ ගතො මනො|
        block |සෙමානකොපි ගච්‌ඡාමි නත්‌ථි සඞ්‌ගො විජානතන්‌ති|
      stand |… සිවකො සාමණෙරො…|
    block |කුණ්‌ඩධානත්‌ථෙරගාථා|
      count |15|
        block |පඤ්‌ච ඡින්‌දෙ පඤ්‌ච ජහෙ පඤ්‌ච චුත්‌තරි භාවයෙ|
        block |පඤ්‌චසඞ්‌ගාතිගො භික්‌ඛු ඔඝතිණ්‌ණොති වුච්‌චතීති|
      stand |… කුණ්‌ඩධානො ථෙරො…|
    block |බෙලට්‌ඨසීසත්‌ථෙරගාථා|
      count |16|
        block |යථාපි භද්‌දො ආජඤ්‌ඤො නඞ්‌ගලාවත්‌තනී සිඛී|
        block |ගච්‌ඡති අප්‌පකසිරෙන එවං රත්‌තින්‌දිවා මම|
        block |ගච්‌ඡන්‌ති අප්‌පකසිරෙන සුඛෙ ලද්‌ධෙ නිරාමිසෙති|
      stand |… බෙලට්‌ඨසීසො ථෙරො…|
    block |දාසකත්‌ථෙරගාථා|
      count |17|
        block |මිද්‌ධී යදා හොති මහග්‌ඝසො ච නිද්‌දායිතා සම්‌පරිවත්‌තසායී|
        block |මහාවරාහොව නිවාපපුට්‌ඨො පුනප්‌පුනං ගබ්‌භමුපෙති මන්‌දොති|
      stand |… දාසකො ථෙරො…|
    block |සිඞ්‌ගාලපිතුත්‌ථෙරගාථා|
      count |18|
        block |අහු බුද්‌ධස්‌ස දායාදො භික්‌ඛු භෙසකළාවනෙ|
        block |කෙවලං අට්‌ඨිසඤ්‌ඤාය අඵරී පථවිං ඉමං|
        block |මඤ්‌ඤෙහං කාමරාගං සො ඛිප්‌පමෙව පහිස්‌සතීති|
      stand |… සිඞ්‌ගාලපිතා ථෙරො…|
    block |කුලත්‌ථෙරගාථා|
      count |19|
        block |උදකං හි නයන්‌ති නෙත්‌තිකා උසුකාරා නමයන්‌ති තෙජනං|
        block |දාරුං නමයන්‌ති තච්‌ඡකා අත්‌තානං දමයන්‌ති සුබ්‌බතාති|
      stand |… කුලො ථෙරො…|
    block |අජිතත්‌ථෙරගාථා|
      count |20|
        block |මරණෙ මෙ භයං නත්‌ථි නිකන්‌ති නත්‌ථි ජීවිතෙ|
        block |සන්‌දෙහං නික්‌ඛිපිස්‌සාමි සම්‌පජානො පටිස්‌සතොති|
        block |චූළවච්‌ඡො මහාවච්‌ඡො වනවච්‌ඡො ච සීවකො|
        block |කුණ්‌ඩධානො ච බෙලට්‌ඨි දාසකො ච තතොපරි|
        block |සිඞ්‌ගාලපිතිකො ථෙරො කුලො ච අජිතො දසාති|
      stand |… අජිතො ථෙරො …|
      stand |වග්‌ගො දුතියො නිට්‌ඨිතො|
      block |තස්‌සුද්‌දානං|
  block |තතියවග්‌ගො|
    block |නිග්‍රොධත්‌ථෙරගාථා|
      count |21|
        block |නාහං භයස්‌ස භායාමි සත්‌ථා නො අමතස්‌ස කොවිදො|
        block |යත්‌ථ භයං නාවතිට්‌ඨති තෙන මග්‌ගෙන වජන්‌ති භික්‌ඛවොති|
      stand |… නිග්‍රොධො ථෙරො…|
    block |චිත්‌තකත්‌ථෙරගාථා|
      count |22|
        block |නීලා සුගීවා සිඛිනො මොරා කාරම්‌භියං අභිනදන්‌ති|
        block |තෙ සීතවාතකීළිතා සුත්‌තං ඣායං නිබොධෙන්‌තීති|
      stand |… චිත්‌තකො ථෙරො…|
    block |ගොසාලත්‌ථෙරගාථා|
      count |23|
        block |අහං ඛො වෙළුගුම්‌බස්‌මිං භුත්‌වාන මධුපායසං|
        block |පදක්‌ඛිණං සම්‌මසන්‌තො ඛන්‌ධානං උදයබ්‌බයං|
        block |සානුං පටිගමිස්‌සාමි විවෙකමනුබ්‍රූහයන්‌ති|
      stand |… ගොසාලො ථෙරො…|
    block |සුගන්‌ධත්‌ථෙරගාථා|
      count |24|
        block |අනුවස්‌සිකො පබ්‌බජිතො පස්‌ස ධම්‌මසුධම්‌මතං|
        block |තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනන්‌ති|
      stand |… සුගන්‌ධො ථෙරො…|
    block |නන්‌දියත්‌ථෙරගාථා|
      count |25|
        block |ඔභාසජාතං ඵලගං චිත්‌තං යස්‌ස අභිණ්‌හසො|
        block |තාදිසං භික්‌ඛුමාසජ්‌ජ කණ්‌හ දුක්‌ඛං නිගච්‌ඡසීති|
      stand |… නන්‌දියො ථෙරො…|
    block |අභයත්‌ථෙරගාථා|
      count |26|
        block |සුත්‌වා සුභාසිතං වාචං බුද්‌ධස්‌සාදිච්‌චබන්‌ධුනො|
        block |පච්‌චබ්‍යධිං හි නිපුණං වාලග්‌ගං උසුනා යථාති|
      stand |… අභයො ථෙරො…|
    block |ලොමසකඞ්‌ගියත්‌ථෙරගාථා|
      count |27|
        block |දබ්‌බං කුසං පොටකිලං උසීරං මුඤ්‌ජපබ්‌බජං|
        block |උරසා පනුදිස්‌සාමි විවෙකමනුබ්‍රූහයන්‌ති|
      stand |… ලොමසකඞ්‌ගියො ථෙරො…|
    block |ජම්‌බුගාමිකපුත්‌තත්‌ථෙරගාථා|
      count |28|
        block |කච්‌චි නො වත්‌ථපසුතො කච්‌චි නො භූසනාරතො|
        block |කච්‌චි සීලමයං ගන්‌ධං කිං ත්‌වං වායසි නෙතරා පජාති|
      stand |… ජම්‌බුගාමිකපුත්‌තො ථෙරො…|
    block |හාරිතත්‌ථෙරගාථා|
      count |29|
        block |සමුන්‌නමයමත්‌තානං උසුකාරොව තෙජනං|
        block |චිත්‌තං උජුං කරිත්‌වාන අවිජ්‌ජං භින්‌ද හාරිතාති|
      stand |… හාරිතො ථෙරො…|
    block |උත්‌තියත්‌ථෙරගාථා|
      count |30|
        block |ආබාධෙ මෙ සමුප්‌පන්‌නෙ සති මෙ උදපජ්‌ජථ|
        block |ආබාධො මෙ සමුප්‌පන්‌නො කාලො මෙ නප්‌පමජ්‌ජිතුන්‌ති|
        block |නිග්‍රොධො චිත්‌තකො ථෙරො ගොසාලථෙරො සුගන්‌ධො|
        block |නන්‌දියො අභයො ථෙරො ථෙරො ලොමසකඞ්‌ගියො|
        block |ජම්‌බුගාමිකපුත්‌තො ච හාරිතො උත්‌තියො ඉසීති|
      stand |… උත්‌තියො ථෙරො…|
      stand |වග්‌ගො තතියො නිට්‌ඨිතො|
      block |තස්‌සුද්‌දානං|
  block |චතුත්‌ථවග්‌ගො|
    block |ගහ්‌වරතීරියත්‌ථෙරගාථා|
      count |31|
        block |ඵුට්‌ඨො ඩංසෙහි මකසෙහි අරඤ්‌ඤස්‌මිං බ්‍රහාවනෙ|
        block |නාගො සංගාමසීසෙව සතො තත්‍රාධිවාසයෙති|
      stand |… ගහ්‌වරතීරියො ථෙරො…|
    block |සුප්‌පියත්‌ථෙරගාථා|
      count |32|
        block |අජරං ජීරමානෙන තප්‌පමානෙන නිබ්‌බුතිං|
        block |නිමියං පරමං සන්‌තිං යොගක්‌ඛෙමං අනුත්‌තරන්‌ති|
      stand |… සුප්‌පියො ථෙරො…|
    block |සොපාකත්‌ථෙරගාථා|
      count |33|
        block |යථාපි එකපුත්‌තස්‌මිං පියස්‌මිං කුසලී සියා|
        block |එවං සබ්‌බෙසු පාණෙසු සබ්‌බත්‌ථ කුසලො සියාති|
      stand |… සොපාකො ථෙරො…|
    block |පොසියත්‌ථෙරගාථා|
      count |34|
        block |අනාසන්‌නවරා එතා නිච්‌චමෙව විජානතා|
        block |ගාමා අරඤ්‌ඤමාගම්‌ම තතො ගෙහං උපාවිසි|
        block |තතො උට්‌ඨාය පක්‌කාමි අනාමන්‌තෙත්‌වා පොසියොති|
      stand |… පොසියො ථෙරො…|
    block |සාමඤ්‌ඤකානිත්‌ථෙරගාථා|
      count |35|
        block |සුඛං සුඛත්‌ථො ලභතෙ තදාචරං කිත්‌තිඤ්‌ච පප්‌පොති යසස්‌ස වඩ්‌ඪති|
        block |යො අරියමට්‌ඨඞ්‌ගිකමඤ්‌ජසං උජුං භාවෙති මග්‌ගං අමතස්‌ස පත්‌තියාති|
      stand |… සාමඤ්‌ඤකානිත්‌ථෙරො…|
    block |කුමාපුත්‌තත්‌ථෙරගාථා|
      count |36|
        block |සාධු සුතං සාධු චරිතකං සාධු සදා අනිකෙතවිහාරො|
        block |අත්‌ථපුච්‌ඡනං පදක්‌ඛිණකම්‌මං එතං සාමඤ්‌ඤමකිඤ්‌චනස්‌සාති|
      stand |… කුමාපුත්‌තො ථෙරො…|
    block |කුමාපුත්‌තසහායකත්‌ථෙරගාථා|
      count |37|
        block |නානාජනපදං යන්‌ති විචරන්‌තා අසඤ්‌ඤතා|
        block |සමාධිඤ්‌ච විරාධෙන්‌ති කිංසු රට්‌ඨචරියා කරිස්‌සති|
        block |තස්‌මා විනෙය්‍ය සාරම්‌භං ඣායෙය්‍ය අපුරක්‌ඛතොති|
      stand |… කුමාපුත්‌තත්‌ථෙරස්‌ස සහායකො ථෙරො…|
    block |ගවම්‌පතිත්‌ථෙරගාථා|
      count |38|
        block |යො ඉද්‌ධියා සරභුං අට්‌ඨපෙසි සො ගවම්‌පති අසිතො අනෙජො|
        block |තං සබ්‌බසඞ්‌ගාතිගතං මහාමුනිං දෙවා නමස්‌සන්‌ති භවස්‌ස පාරගුන්‌ති|
      stand |… ගවම්‌පතිත්‌ථෙරො…|
    block |තිස්‌සත්‌ථෙරගාථා|
      count |39|
        block |සත්‌තියා විය ඔමට්‌ඨො ඩය්‌හමානොව මත්‌ථකෙ|
        block |කාමරාගප්‌පහානාය සතො භික්‌ඛු පරිබ්‌බජෙති|
      stand |… තිස්‌සො ථෙරො…|
    block |වඩ්‌ඪමානත්‌ථෙරගාථා|
      count |40|
        block |සත්‌තියා විය ඔමට්‌ඨො ඩය්‌හමානොව මත්‌ථකෙ|
        block |භවරාගප්‌පහානාය සතො භික්‌ඛු පරිබ්‌බජෙති|
        block |ගහ්‌වරතීරියො සුප්‌පියො සොපාකො චෙව පොසියො|
        block |සාමඤ්‌ඤකානි කුමාපුත්‌තො කුමාපුත්‌තසහායකො|
        block |ගවම්‌පති තිස්‌සත්‌ථෙරො වඩ්‌ඪමානො මහායසොති|
      stand |… වඩ්‌ඪමානො ථෙරො…|
      stand |වග්‌ගො චතුත්‌ථො නිට්‌ඨිතො|
      block |තස්‌සුද්‌දානං|
  block |පඤ්‌චමවග්‌ගො|
    block |සිරිවඩ්‌ඪත්‌ථෙරගාථා|
      count |41|
        block |විවරමනුපතන්‌ති විජ්‌ජුතා වෙභාරස්‌ස ච පණ්‌ඩවස්‌ස ච|
        block |නගවිවරගතො ච ඣායති පුත්‌තො අප්‌පටිමස්‌ස තාදිනොති|
      stand |… සිරිවඩ්‌ඪො ථෙරො…|
    block |ඛදිරවනියත්‌ථෙරගාථා|
      count |42|
        block |චාලෙ උපචාලෙ සීසූපචාලෙ පතිස්‌සතා නු ඛො විහරථ|
        block |ආගතො වො වාලං විය වෙධීති|
      stand |… ඛදිරවනියො ථෙරො…|
    block |සුමඞ්‌ගලත්‌ථෙරගාථා|
      count |43|
        block |සුමුත්‌තිකො සුමුත්‌තිකො සාහු සුමුත්‌තිකොම්‌හි තීහි ඛුජ්‌ජකෙහි|
        block |අසිතාසු මයා නඞ්‌ගලාසු මයා ඛුද්‌දකුද්‌දාලාසු මයා|
        block |යදිපි ඉධමෙව ඉධමෙව අථ වාපි අලමෙව අලමෙව|
        block |ඣාය සුමඞ්‌ගල ඣාය සුමඞ්‌ගල අප්‌පමත්‌තො විහර සුමඞ්‌ගලාති|
      stand |… සුමඞ්‌ගලො ථෙරො…|
    block |සානුත්‌ථෙරගාථා|
      count |44|
        block |මතං වා අම්‌ම රොදන්‌ති යො වා ජීවං න දිස්‌සති|
        block |ජීවන්‌තං මං අම්‌ම පස්‌සන්‌තී කස්‌මා මං අම්‌ම රොදසීති|
      stand |… සානුත්‌ථෙරො…|
    block |රමණීයවිහාරිත්‌ථෙරගාථා|
      count |45|
        block |යථාපි භද්‌දො ආජඤ්‌ඤො ඛලිත්‌වා පතිතිට්‌ඨති|
        block |එවං දස්‌සනසම්‌පන්‌නං සම්‌මාසම්‌බුද්‌ධසාවකන්‌ති|
      stand |… රමණීයවිහාරිත්‌ථෙරො…|
    block |සමිද්‌ධිත්‌ථෙරගාථා|
      count |46|
        block |සද්‌ධායාහං පබ්‌බජිතො අගාරස්‌මානගාරියං|
        block |සති පඤ්‌ඤා ච මෙ වුඩ්‌ඪා චිත්‌තඤ්‌ච සුසමාහිතං|
        block |කාමං කරස්‌සු රූපානි නෙව මං බ්‍යාධයිස්‌සසීති|
      stand |… සමිද්‌ධිත්‌ථෙරො…|
    block |උජ්‌ජයත්‌ථෙරගාථා|
      count |47|
        block |නමො තෙ බුද්‌ධ වීරත්‌ථු විප්‌පමුත්‌තොසි සබ්‌බධි|
        block |තුය්‌හාපදානෙ විහරං විහරාමි අනාසවොති|
      stand |… උජ්‌ජයො ථෙරො…|
    block |සඤ්‌ජයත්‌ථෙරගාථා|
      count |48|
        block |යතො අහං පබ්‌බජිතො අගාරස්‌මානගාරියං|
        block |නාභිජානාමි සඞ්‌කප්‌පං අනරියං දොසසංහිතන්‌ති|
      stand |… සඤ්‌ජයො ථෙරො…|
    block |රාමණෙය්‍යකත්‌ථෙරගාථා|
      count |49|
        block |චිහචිහාභිනදිතෙ සිප්‌පිකාභිරුතෙහි ච|
        block |න මෙ තං ඵන්‌දති චිත්‌තං එකත්‌තනිරතං හි මෙති|
      stand |… රාමණෙය්‍යකො ථෙරො…|
    block |විමලත්‌ථෙරගාථා|
      count |50|
        block |ධරණී ච සිඤ්‌චති වාති මාලුතො විජ්‌ජුතා චරති නභෙ|
        block |උපසමන්‌ති විතක්‌කා චිත්‌තං සුසමාහිතං මමාති|
        block |සිරීවඩ්‌ඪො රෙවතො ථෙරො සුමඞ්‌ගලො සානුසව්‌හයො|
        block |රමණීයවිහාරී ච සමිද්‌ධිඋජ්‌ජයසඤ්‌ජයා|
        block |රාමණෙය්‍යො ච සො ථෙරො විමලො ච රණඤ්‌ජහොති|
      stand |… විමලො ථෙරො…|
      stand |වග්‌ගො පඤ්‌චමො නිට්‌ඨිතො|
      block |තස්‌සුද්‌දානං|
  block |ඡට්‌ඨවග්‌ගො|
    block |ගොධිකත්‌ථෙරගාථා|
      count |51|
        block |වස්‌සති දෙවො යථා සුගීතං ඡන්‌නා මෙ කුටිකා සුඛා නිවාතා|
        block |චිත්‌තං සුසමාහිතඤ්‌ච මය්‌හං අථ චෙ පත්‌ථයසි පවස්‌ස දෙවාති|
      stand |… ගොධිකො ථෙරො…|
    block |සුබාහුත්‌ථෙරගාථා|
      count |52|
        block |වස්‌සති දෙවො යථා සුගීතං ඡන්‌නා මෙ කුටිකා සුඛා නිවාතා|
        block |චිත්‌තං සුසමාහිතඤ්‌ච කායෙ අථ චෙ පත්‌ථයසි පවස්‌ස දෙවාති|
      stand |… සුබාහුත්‌ථෙරො…|
    block |වල්‌ලියත්‌ථෙරගාථා|
      count |53|
        block |වස්‌සති දෙවො යථා සුගීතං ඡන්‌නා මෙ කුටිකා සුඛා නිවාතා|
        block |තස්‌සං විහරාමි අප්‌පමත්‌තො අථ චෙ පත්‌ථයසි පවස්‌ස දෙවාති|
      stand |… වල්‌ලියො ථෙරො…|
    block |උත්‌තියත්‌ථෙරගාථා|
      count |54|
        block |වස්‌සති දෙවො යථා සුගීතං ඡන්‌නා මෙ කුටිකා සුඛා නිවාතා|
        block |තස්‌සං විහරාමි අදුතියො අථ චෙ පත්‌ථයසි පවස්‌ස දෙවාති|
      stand |… උත්‌තියො ථෙරො…|
    block |අඤ්‌ජනවනියත්‌ථෙරගාථා|
      count |55|
        block |ආසන්‌දිං කුටිකං කත්‌වා ඔගය්‌හ අඤ්‌ජනං වනං|
        block |තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනන්‌ති|
      stand |… අඤ්‌ජනවනියො ථෙරො…|
    block |කුටිවිහාරිත්‌ථෙරගාථා|
      count |56|
        block |කො කුටිකායං භික්‌ඛු කුටිකායං වීතරාගො සුසමාහිතචිත්‌තො|
        block |එවං ජානාහි ආවුසො අමොඝා තෙ කුටිකා කතාති|
      stand |… කුටිවිහාරිත්‌ථෙරො…|
    block |දුතියකුටිවිහාරිත්‌ථෙරගාථා|
      count |57|
        block |අයමාහු පුරාණියා කුටි අඤ්‌ඤං පත්‌ථයසෙ නවං කුටිං|
        block |ආසං කුටියා විරාජය දුක්‌ඛා භික්‌ඛු පුන නවා කුටීති|
      stand |… දුතියකුටිවිහාරිත්‌ථෙරො…|
    block |රමණීයකුටිකත්‌ථෙරගාථා|
      count |58|
        block |රමණීයා මෙ කුටිකා සද්‌ධාදෙය්‍යා මනොරමා|
        block |න මෙ අත්‌ථො කුමාරීහි යෙසං අත්‌ථො තහිං ගච්‌ඡථ නාරියොති|
      stand |… රමණීයකුටිකො ථෙරො…|
    block |කොසලවිහාරිත්‌ථෙරගාථා|
      count |59|
        block |සද්‌ධායාහං පබ්‌බජිතො අරඤ්‌ඤෙ මෙ කුටිකා කතා|
        block |අප්‌පමත්‌තො ච ආතාපී සම්‌පජානො පතිස්‌සතොති|
      stand |… කොසලවිහාරිත්‌ථෙරො…|
    block |සීවලිත්‌ථෙරගාථා|
      count |60|
        block |තෙ මෙ ඉජ්‌ඣිංසු සඞ්‌කප්‌පා යදත්‌ථො පාවිසිං කුටිං|
        block |විජ්‌ජාවිමුත්‌තිං පච්‌චෙසං මානානුසයමුජ්‌ජහන්‌ති|
        block |ගොධිකො ච සුබාහු ච වල්‌ලියො උත්‌තියො ඉසි|
        block |අඤ්‌ජනවනියො ථෙරො දුවෙ කුටිවිහාරිනො|
        block |රමණීයකුටිකො ච කොසලව්‌හයසීවලීති|
      stand |… සීවලිත්‌ථෙරො…|
      stand |වග්‌ගො ඡට්‌ඨො නිට්‌ඨිතො|
      block |තස්‌සුද්‌දානං|
  block |සත්‌තමවග්‌ගො|
    block |වප්‌පත්‌ථෙරගාථා|
      count |61|
        block |පස්‌සති පස්‌සො පස්‌සන්‌තං අපස්‌සන්‌තඤ්‌ච පස්‌සති|
        block |අපස්‌සන්‌තො අපස්‌සන්‌තං පස්‌සන්‌තඤ්‌ච න පස්‌සතීති|
      stand |… වප්‌පො ථෙරො…|
    block |වජ්‌ජිපුත්‌තත්‌ථෙරගාථා|
      count |62|
        block |එකකා මයං අරඤ්‌ඤෙ විහරාම අපවිද්‌ධංව වනස්‌මිං දාරුකං|
        block |තස්‌ස මෙ බහුකා පිහයන්‌ති නෙරයිකා විය සග්‌ගගාමිනන්‌ති|
      stand |… වජ්‌ජිපුත්‌තො ථෙරො…|
    block |පක්‌ඛත්‌ථෙරගාථා|
      count |63|
        block |චුතා පතන්‌ති පතිතා ගිද්‌ධා ච පුනරාගතා|
        block |කතං කිච්‌චං රතං රම්‌මං සුඛෙනන්‌වාගතං සුඛන්‌ති|
      stand |… පක්‌ඛො ථෙරො…|
    block |විමලකොණ්‌ඩඤ්‌ඤත්‌ථෙරගාථා|
      count |64|
        block |දුමව්‌හයාය උප්‌පන්‌නො ජාතො පණ්‌ඩරකෙතුනා|
        block |කෙතුහා කෙතුනායෙව මහාකෙතුං පධංසයීති|
      stand |… විමලකොණ්‌ඩඤ්‌ඤො ථෙරො…|
    block |උක්‌ඛෙපකතවච්‌ඡත්‌ථෙරගාථා|
      count |65|
        block |උක්‌ඛෙපකතවච්‌ඡස්‌ස සඞ්‌කලිතං බහූහි වස්‌සෙහි|
        block |තං භාසති ගහට්‌ඨානං සුනිසින්‌නො උළාරපාමොජ්‌ජොති|
      stand |… උක්‌ඛෙපකතවච්‌ඡො ථෙරො…|
    block |මෙඝියත්‌ථෙරගාථා|
      count |66|
        block |අනුසාසි මහාවීරො සබ්‌බධම්‌මාන පාරගූ|
        block |තස්‌සාහං ධම්‌මං සුත්‌වාන විහාසිං සන්‌තිකෙ සතො|
        block |තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනන්‌ති|
      stand |… මෙඝියො ථෙරො…|
    block |එකධම්‌මසවනීයත්‌ථෙරගාථා|
      count |67|
        block |කිලෙසා ඣාපිතා මය්‌හං භවා සබ්‌බෙ සමූහතා|
        block |වික්‌ඛීණො ජාතිසංසාරො නත්‌ථි දානි පුනබ්‌භවොති|
      stand |… එකධම්‌මසවනීයො ථෙරො…|
    block |එකුදානියත්‌ථෙරගාථා|
      count |68|
        block |අධිචෙතසො අප්‌පමජ්‌ජතො මුනිනො මොනපථෙසු සික්‌ඛතො|
        block |සොකා න භවන්‌ති තාදිනො උපසන්‌තස්‌ස සදා සතීමතොති|
      stand |… එකුදානියො ථෙරො…|
    block |ඡන්‌නත්‌ථෙරගාථා|
      count |69|
        block |සුත්‌වාන ධම්‌මං මහතො මහාරසං සබ්‌බඤ්‌ඤුතඤ්‌ඤාණවරෙන දෙසිතං|
        block |මග්‌ගං පපජ්‌ජිං අමතස්‌ස පත්‌තියා සො යොගක්‌ඛෙමස්‌ස පථස්‌ස කොවිදොති|
      stand |… ඡන්‌නො ථෙරො…|
    block |පුණ්‌ණත්‌ථෙරගාථා|
      count |70|
        block |සීලමෙව ඉධ අග්‌ගං පඤ්‌ඤවා පන උත්‌තමො|
        block |මනුස්‌සෙසු ච දෙවෙසු සීලපඤ්‌ඤාණතො ජයන්‌ති|
        block |වප්‌පො ච වජ්‌ජිපුත්‌තො ච පක්‌ඛො විමලකොණ්‌ඩඤ්‌ඤො|
        block |උක්‌ඛෙපකතවච්‌ඡො ච මෙඝියො එකධම්‌මිකො|
        block |එකුදානියඡන්‌නා ච පුණ්‌ණත්‌ථෙරො මහබ්‌බලොති|
      stand |… පුණ්‌ණො ථෙරො…|
      stand |වග්‌ගො සත්‌තමො නිට්‌ඨිතො|
      block |තස්‌සුද්‌දානං|
  block |අට්‌ඨමවග්‌ගො|
    block |වච්‌ඡපාලත්‌ථෙරගාථා|
      count |71|
        block |සුසුඛුමනිපුණත්‌ථදස්‌සිනා මතිකුසලෙන නිවාතවුත්‌තිනා|
        block |සංසෙවිතවුද්‌ධසීලිනා නිබ්‌බානං න හි තෙන දුල්‌ලභන්‌ති|
      stand |… වච්‌ඡපාලො ථෙරො…|
    block |ආතුමත්‌ථෙරගාථා|
      count |72|
        block |යථා කළීරො සුසු වඩ්‌ඪිතග්‌ගො දුන්‌නික්‌ඛමො හොති පසාඛජාතො|
        block |එවං අහං භරියායානිතාය අනුමඤ්‌ඤං මං පබ්‌බජිතොම්‌හි දානීති|
      stand |… ආතුමො ථෙරො…|
    block |මාණවත්‌ථෙරගාථා|
      count |73|
        block |ජිණ්‌ණඤ්‌ච දිස්‌වා දුඛිතඤ්‌ච බ්‍යාධිතං මතඤ්‌ච දිස්‌වා ගතමායුසඞ්‌ඛයං|
        block |තතො අහං නික්‌ඛමිතූන පබ්‌බජිං පහාය කාමානි මනොරමානීති|
      stand |… මාණවො ථෙරො…|
    block |සුයාමනත්‌ථෙරගාථා|
      count |74|
        block |කාමච්‌ඡන්‌දො ච බ්‍යාපාදො ථිනමිද්‌ධඤ්‌ච භික්‌ඛුනො|
        block |උද්‌ධච්‌චං විචිකිච්‌ඡා ච සබ්‌බසොව න විජ්‌ජතීති|
      stand |… සුයාමනො ථෙරො…|
    block |සුසාරදත්‌ථෙරගාථා|
      count |75|
        block |සාධු සුවිහිතාන දස්‌සනං කඞ්‌ඛා ඡිජ්‌ජති බුද්‌ධි වඩ්‌ඪති|
        block |බාලම්‌පි කරොන්‌ති පණ්‌ඩිතං තස්‌මා සාධු සතං සමාගමොති|
      stand |… සුසාරදො ථෙරො…|
    block |පියඤ්‌ජහත්‌ථෙරගාථා|
      count |76|
        block |උප්‌පතන්‌තෙසු නිපතෙ නිපතන්‌තෙසු උප්‌පතෙ|
        block |වසෙ අවසමානෙසු රමමානෙසු නො රමෙති|
      stand |… පියඤ්‌ජහො ථෙරො…|
    block |හත්‌ථාරොහපුත්‌තත්‌ථෙරගාථා|
      count |77|
        block |ඉදං පුරෙ චිත්‌තමචාරි චාරිකං යෙනිච්‌ඡකං යත්‌ථකාමං යථාසුඛං|
        block |තදජ්‌ජහං නිග්‌ගහෙස්‌සාමි යොනිසො හත්‌ථිප්‌පභින්‌නං විය අඞ්‌කුසග්‌ගහොති|
      stand |… හත්‌ථාරොහපුත්‌තො ථෙරො…|
    block |මෙණ්‌ඩසිරත්‌ථෙරගාථා|
      count |78|
        block |අනෙකජාතිසංසාරං සන්‌ධාවිස්‌සං අනිබ්‌බිසං|
        block |තස්‌ස මෙ දුක්‌ඛජාතස්‌ස දුක්‌ඛක්‌ඛන්‌ධො අපරද්‌ධොති|
      stand |… මෙණ්‌ඩසිරො ථෙරො…|
    block |රක්‌ඛිතත්‌ථෙරගාථා|
      count |79|
        block |සබ්‌බො රාගො පහීනො මෙ සබ්‌බො දොසො සමූහතො|
        block |සබ්‌බො මෙ විගතො මොහො සීතිභූතොස්‌මි නිබ්‌බුතොති|
      stand |… රක්‌ඛිතො ථෙරො…|
    block |උග්‌ගත්‌ථෙරගාථා|
      count |80|
        block |යං මයා පකතං කම්‌මං අප්‌පං වා යදි වා බහුං|
        block |සබ්‌බමෙතං පරික්‌ඛීණං නත්‌ථි දානි පුනබ්‌භවොති|
        block |වච්‌ඡපාලො ච යො ථෙරො ආතුමො මාණවො ඉසි|
        block |සුයාමනො සුසාරදො ථෙරො යො ච පියඤ්‌ජහො|
        block |ආරොහපුත්‌තො මෙණ්‌ඩසිරො රක්‌ඛිතො උග්‌ගසව්‌හයොති|
      stand |… උග්‌ගො ථෙරො…|
      stand |වග්‌ගො අට්‌ඨමො නිට්‌ඨිතො|
      block |තස්‌සුද්‌දානං|
  block |නවමවග්‌ගො|
    block |සමිතිගුත්‌තත්‌ථෙරගාථා|
      count |81|
        block |යං මයා පකතං පාපං පුබ්‌බෙ අඤ්‌ඤාසු ජාතිසු|
        block |ඉධෙව තං වෙදනීයං වත්‌ථු අඤ්‌ඤං න විජ්‌ජතීති|
      stand |… සමිතිගුත්‌තො ථෙරො…|
    block |කස්‌සපත්‌ථෙරගාථා|
      count |82|
        block |යෙන යෙන සුභික්‌ඛානි සිවානි අභයානි ච|
        block |තෙන පුත්‌තක ගච්‌ඡස්‌සු මා සොකාපහතො භවාති|
      stand |… කස්‌සපො ථෙරො…|
    block |සීහත්‌ථෙරගාථා|
      count |83|
        block |සීහප්‌පමත්‌තො විහර රත්‌තින්‌දිවමතන්‌දිතො|
        block |භාවෙහි කුසලං ධම්‌මං ජහ සීඝං සමුස්‌සයන්‌ති|
      stand |… සීහො ථෙරො…|
    block |නීතත්‌ථෙරගාථා|
      count |84|
        block |සබ්‌බරත්‌තිං සුපිත්‌වාන දිවා සඞ්‌ගණිකෙ රතො|
        block |කුදාස්‌සු නාම දුම්‌මෙධො දුක්‌ඛස්‌සන්‌තං කරිස්‌සතීති|
      stand |… නීතො ථෙරො…|
    block |සුනාගත්‌ථෙරගාථා|
      count |85|
        block |චිත්‌තනිමිත්‌තස්‌ස කොවිදො පවිවෙකරසං විජානිය|
        block |ඣායං නිපකො පතිස්‌සතො අධිගච්‌ඡෙය්‍ය සුඛං නිරාමිසන්‌ති|
      stand |… සුනාගො ථෙරො…|
    block |නාගිතත්‌ථෙරගාථා|
      count |86|
        block |ඉතො බහිද්‌ධා පුථු අඤ්‌ඤවාදිනං මග්‌ගො න නිබ්‌බානගමො යථා අයං|
        block |ඉතිස්‌සු සඞ්‌ඝං භගවානුසාසති සත්‌ථා සයං පාණිතලෙව දස්‌සයන්‌ති|
      stand |… නාගිතො ථෙරො…|
    block |පවිට්‌ඨත්‌ථෙරගාථා|
      count |87|
        block |ඛන්‌ධා දිට්‌ඨා යථාභූතං භවා සබ්‌බෙ පදාලිතා|
        block |වික්‌ඛීණො ජාතිසංසාරො නත්‌ථි දානි පුනබ්‌භවොති|
      stand |… පවිට්‌ඨො ථෙරො…|
    block |අජ්‌ජුනත්‌ථෙරගාථා|
      count |88|
        block |අසක්‌ඛිං වත අත්‌තානං උද්‌ධාතුං උදකා ථලං|
        block |වුය්‌හමානො මහොඝෙව සච්‌චානි පටිවිජ්‌ඣහන්‌ති|
      stand |… අජ්‌ජුනො ථෙරො…|
    block |පඨම-දෙවසභත්‌ථෙරගාථා|
      count |89|
        block |උත්‌තිණ්‌ණා පඞ්‌කපලිපා පාතාලා පරිවජ්‌ජිතා|
        block |මුත්‌තො ඔඝා ච ගන්‌ථා ච සබ්‌බෙ මානා විසංහතාති|
      stand |… දෙවසභො ථෙරො…|
    block |සාමිදත්‌තත්‌ථෙරගාථා|
      count |90|
        block |පඤ්‌චක්‌ඛන්‌ධා පරිඤ්‌ඤාතා තිට්‌ඨන්‌ති ඡින්‌නමූලකා|
        block |වික්‌ඛීණො ජාතිසංසාරො නත්‌ථි දානි පුනබ්‌භවොති|
        block |ථෙරො සමිතිගුත්‌තො ච කස්‌සපො සීහසව්‌හයො|
        block |නීතො සුනාගො නාගිතො පවිට්‌ඨො අජ්‌ජුනො ඉසි|
        block |දෙවසභො ච යො ථෙරො සාමිදත්‌තො මහබ්‌බලොති|
      stand |… සාමිදත්‌තො ථෙරො…|
      stand |වග්‌ගො නවමො නිට්‌ඨිතො|
      block |තස්‌සුද්‌දානං|
  block |දසමවග්‌ගො|
    block |පරිපුණ්‌ණකත්‌ථෙරගාථා|
      count |91|
        block |න තථා මතං සතරසං සුධන්‌නං යං මයජ්‌ජ පරිභුත්‌තං|
        block |අපරිමිතදස්‌සිනා ගොතමෙන බුද්‌ධෙන දෙසිතො ධම්‌මොති|
      stand |… පරිපුණ්‌ණකො ථෙරො…|
    block |විජයත්‌ථෙරගාථා|
      count |92|
        block |යස්‌සාසවා පරික්‌ඛීණා ආහාරෙ ච අනිස්‌සිතො|
        block |සුඤ්‌ඤතා අනිමිත්‌තො ච විමොක්‌ඛො යස්‌ස ගොචරො|
        block |ආකාසෙව සකුන්‌තානං පදං තස්‌ස දුරන්‌නයන්‌ති|
      stand |… විජයො ථෙරො…|
    block |එරකත්‌ථෙරගාථා|
      count |93|
        block |දුක්‌ඛා කාමා එරක න සුඛා කාමා එරක|
        block |යො කාමෙ කාමයති දුක්‌ඛං සො කාමයති එරක|
        block |යො කාමෙ න කාමයති දුක්‌ඛං සො න කාමයති එරකාති|
      stand |… එරකො ථෙරො…|
    block |මෙත්‌තජිත්‌ථෙරගාථා|
      count |94|
        block |නමො හි තස්‌ස භගවතො සක්‍යපුත්‌තස්‌ස සිරීමතො|
        block |තෙනායං අග්‌ගප්‌පත්‌තෙන අග්‌ගධම්‌මො සුදෙසිතොති|
      stand |… මෙත්‌තජි ථෙරො…|
    block |චක්‌ඛුපාලත්‌ථෙරගාථා|
      count |95|
        block |අන්‌ධොහං හතනෙත්‌තොස්‌මි කන්‌තාරද්‌ධානපක්‌ඛන්‌දො|
        block |සයමානොපි ගච්‌ඡිස්‌සං න සහායෙන පාපෙනාති|
      stand |… චක්‌ඛුපාලො ථෙරො…|
    block |ඛණ්‌ඩසුමනත්‌ථෙරගාථා|
      count |96|
        block |එකපුප්‌ඵං චජිත්‌වාන අසීති වස්‌සකොටියො|
        block |සග්‌ගෙසු පරිචාරෙත්‌වා සෙසකෙනම්‌හි නිබ්‌බුතොති|
      stand |… ඛණ්‌ඩසුමනො ථෙරො…|
    block |තිස්‌සත්‌ථෙරගාථා|
      count |97|
        block |හිත්‌වා සතපලං කංසං සොවණ්‌ණං සතරාජිකං|
        block |අග්‌ගහිං මත්‌තිකාපත්‌තං ඉදං දුතියාභිසෙචනන්‌ති|
      stand |… තිස්‌සො ථෙරො…|
    block |අභයත්‌ථෙරගාථා|
      count |98|
        block |රූපං දිස්‌වා සති මුට්‌ඨා පියං නිමිත්‌තං මනසිකරොතො|
        block |සාරත්‌තචිත්‌තො වෙදෙති තඤ්‌ච අජ්‌ඣොස තිට්‌ඨති|
        block |තස්‌ස වඩ්‌ඪන්‌ති ආසවා භවමූලොපගාමිනොති|
      stand |… අභයො ථෙරො…|
    block |උත්‌තියත්‌ථෙරගාථා|
      count |99|
        block |සද්‌දං සුත්‌වා සති මුට්‌ඨා පියං නිමිත්‌තං මනසිකරොතො|
        block |සාරත්‌තචිත්‌තො වෙදෙති තඤ්‌ච අජ්‌ඣොස තිට්‌ඨති|
        block |තස්‌ස වඩ්‌ඪන්‌ති ආසවා සංසාරං උපගාමිනොති|
      stand |… උත්‌තියො ථෙරො…|
    block |දුතිය-දෙවසභත්‌ථෙරගාථා|
      count |100|
        block |සම්‌මප්‌පධානසම්‌පන්‌නො සතිපට්‌ඨානගොචරො|
        block |විමුත්‌තිකුසුමසඤ්‌ඡන්‌නො පරිනිබ්‌බිස්‌සත්‍යනාසවොති|
        block |පරිපුණ්‌ණකො ච විජයො එරකො මෙත්‌තජී මුනි|
        block |චක්‌ඛුපාලො ඛණ්‌ඩසුමනො තිස්‌සො ච අභයො තථා|
        block |උත්‌තියො ච මහාපඤ්‌ඤො ථෙරො දෙවසභොපි චාති|
      stand |… දෙවසභො ථෙරො…|
      stand |වග්‌ගො දසමො නිට්‌ඨිතො|
      block |තස්‌සුද්‌දානං|
  block |එකාදසමවග්‌ගො|
    block |බෙලට්‌ඨානිකත්‌ථෙරගාථා|
      count |101|
        block |හිත්‌වා ගිහිත්‌තං අනවොසිතත්‌තො මුඛනඞ්‌ගලී ඔදරිකො කුසීතො|
        block |මහාවරාහොව නිවාපපුට්‌ඨො පුනප්‌පුනං ගබ්‌භමුපෙති මන්‌දොති|
      stand |… බෙලට්‌ඨානිකො ථෙරො…|
    block |සෙතුච්‌ඡත්‌ථෙරගාථා|
      count |102|
        block |මානෙන වඤ්‌චිතාසෙ සඞ්‌ඛාරෙසු සංකිලිස්‌සමානාසෙ|
        block |ලාභාලාභෙන මථිතා සමාධිං නාධිගච්‌ඡන්‌තීති|
      stand |… සෙතුච්‌ඡො ථෙරො…|
    block |බන්‌ධුරත්‌ථෙරගාථා|
      count |103|
        block |නාහං එතෙන අත්‌ථිකො සුඛිතො ධම්‌මරසෙන තප්‌පිතො|
        block |පිත්‌වා රසග්‌ගමුත්‌තමං න ච කාහාමි විසෙන සන්‌ථවන්‌ති|
      stand |… බන්‌ධුරො ථෙරො…|
    block |ඛිතකත්‌ථෙරගාථා|
      count |104|
        block |ලහුකො වත මෙ කායො ඵුට්‌ඨො ච පීතිසුඛෙන විපුලෙන|
        block |තූලමිව එරිතං මාලුතෙන පිලවතීව මෙ කායොති|
      stand |… ඛිතකො ථෙරො…|
    block |මලිතවම්‌භත්‌ථෙරගාථා|
      count |105|
        block |උක්‌කණ්‌ඨිතොපි න වසෙ රමමානොපි පක්‌කමෙ|
        block |න ත්‌වෙවානත්‌ථසංහිතං වසෙ වාසං විචක්‌ඛණොති|
      stand |… මලිතවම්‌භො ථෙරො…|
    block |සුහෙමන්‌තත්‌ථෙරගාථා|
      count |106|
        block |සතලිඞ්‌ගස්‌ස අත්‌ථස්‌ස සතලක්‌ඛණධාරිනො|
        block |එකඞ්‌ගදස්‌සී දුම්‌මෙධො සතදස්‌සී ච පණ්‌ඩිතොති|
      stand |… සුහෙමන්‌තො ථෙරො…|
    block |ධම්‌මසවත්‌ථෙරගාථා|
      count |107|
        block |පබ්‌බජිං තුලයිත්‌වාන අගාරස්‌මානගාරියං|
        block |තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනන්‌ති|
      stand |… ධම්‌මසවො ථෙරො…|
    block |ධම්‌මසවපිතුත්‌ථෙරගාථා|
      count |108|
        block |ස වීසවස්‌සසතිකො පබ්‌බජිං අනගාරියං|
        block |තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනන්‌ති|
      stand |… ධම්‌මසවපිතු ථෙරො…|
    block |සඞ්‌ඝරක්‌ඛිතත්‌ථෙරගාථා|
      count |109|
        block |න නූනායං පරමහිතානුකම්‌පිනො රහොගතො අනුවිගණෙති සාසනං|
        block |තථාහයං විහරති පාකතින්‌ද්‍රියො මිගී යථා තරුණජාතිකා වනෙති|
      stand |… සඞ්‌ඝරක්‌ඛිතො ථෙරො…|
    block |උසභත්‌ථෙරගාථා|
      count |110|
        block |නගා නගග්‌ගෙසු සුසංවිරූළ්‌හා උදග්‌ගමෙඝෙන නවෙන සිත්‌තා|
        block |විවෙකකාමස්‌ස අරඤ්‌ඤසඤ්‌ඤිනො ජනෙති භිය්‍යො උසභස්‌ස කල්‍යතන්‌ති|
        block |බෙලට්‌ඨානිකො සෙතුච්‌ඡො බන්‌ධුරො ඛිතකො ඉසි|
        block |මලිතවම්‌භො සුහෙමන්‌තො ධම්‌මසවො ධම්‌මසවපිතා|
        block |සඞ්‌ඝරක්‌ඛිතත්‌ථෙරො ච උසභො ච මහාමුනීති|
      stand |… උසභො ථෙරො…|
      stand |වග්‌ගො එකාදසමො නිට්‌ඨිතො|
      block |තස්‌සුද්‌දානං|
  block |ද්‌වාදසමවග්‌ගො|
    block |ජෙන්‌තත්‌ථෙරගාථා|
      count |111|
        block |දුප්‌පබ්‌බජ්‌ජං වෙ දුරධිවාසා ගෙහා ධම්‌මො ගම්‌භීරො දුරධිගමා භොගා|
        block |කිච්‌ඡා වුත්‌ති නො ඉතරීතරෙනෙව යුත්‌තං චින්‌තෙතුං සතතමනිච්‌චතන්‌ති|
      stand |… ජෙන්‌තො ථෙරො…|
    block |වච්‌ඡගොත්‌තත්‌ථෙරගාථා|
      count |112|
        block |තෙවිජ්‌ජොහං මහාඣායී චෙතොසමථකොවිදො|
        block |සදත්‌ථො මෙ අනුප්‌පත්‌තො කතං බුද්‌ධස්‌ස සාසනන්‌ති|
      stand |… වච්‌ඡගොත්‌තො ථෙරො…|
    block |වනවච්‌ඡත්‌ථෙරගාථා|
      count |113|
        block |අච්‌ඡොදිකා පුථුසිලා ගොනඞ්‌ගුලමිගායුතා|
        block |අම්‌බුසෙවාලසඤ්‌ඡන්‌නා තෙ සෙලා රමයන්‌ති මන්‌ති|
      stand |… වනවච්‌ඡො ථෙරො…|
    block |අධිමුත්‌තත්‌ථෙරගාථා|
      count |114|
        block |කායදුට්‌ඨුල්‌ලගරුනො හිය්‍යමානම්‌හි ජීවිතෙ|
        block |සරීරසුඛගිද්‌ධස්‌ස කුතො සමණසාධුතාති|
      stand |… අධිමුත්‌තො ථෙරො…|
    block |මහානාමත්‌ථෙරගාථා|
      count |115|
        block |එසාවහිය්‍යසෙ පබ්‌බතෙන බහුකුටජසල්‌ලකිකෙන|
        block |නෙසාදකෙන ගිරිනා යසස්‌සිනා පරිච්‌ඡදෙනාති|
      stand |… මහානාමො ථෙරො…|
    block |පාරාපරියත්‌ථෙරගාථා|
      count |116|
        block |ඡඵස්‌සායතනෙ හිත්‌වා ගුත්‌තද්‌වාරො සුසංවුතො|
        block |අඝමූලං වමිත්‌වාන පත්‌තො මෙ ආසවක්‌ඛයොති|
      stand |… පාරාපරියො ථෙරො …|
    block |යසත්‌ථෙරගාථා|
      count |117|
        block |සුවිලිත්‌තො සුවසනො සබ්‌බාභරණභූසිතො|
        block |තිස්‌සො විජ්‌ජා අජ්‌ඣගමිං කතං බුද්‌ධස්‌ස සාසනන්‌ති|
      stand |… යසො ථෙරො…|
    block |කිමිලත්‌ථෙරගාථා|
      count |118|
        block |අභිසත්‌තොව නිපතති වයො රූපං අඤ්‌ඤමිව තථෙව සන්‌තං|
        block |තස්‌සෙව සතො අවිප්‌පවසතො අඤ්‌ඤස්‌සෙව සරාමි අත්‌තානන්‌ති|
      stand |… කිමිලො ථෙරො…|
    block |වජ්‌ජිපුත්‌තත්‌ථෙරගාථා|
      count |119|
        block |රුක්‌ඛමූලගහනං පසක්‌කිය නිබ්‌බානං හදයස්‌මිං ඔපිය|
        block |ඣාය ගොතම මා ච පමාදො කිං තෙ බිළිබිළිකා කරිස්‌සතීති|
      stand |… වජ්‌ජිපුත්‌තො ථෙරො…|
    block |ඉසිදත්‌තත්‌ථෙරගාථා|
      count |120|
        block |පඤ්‌චක්‌ඛන්‌ධා පරිඤ්‌ඤාතා තිට්‌ඨන්‌ති ඡින්‌නමූලකා|
        block |දුක්‌ඛක්‌ඛයො අනුප්‌පත්‌තො පත්‌තො මෙ ආසවක්‌ඛයොති|
        block |ජෙන්‌තො ච වච්‌ඡගොත්‌තො ච වච්‌ඡො ච වනසව්‌හයො|
        block |අධිමුත්‌තො මහානාමො පාරාපරියො යසොපි ච|
        block |කිමිලො වජ්‌ජිපුත්‌තො ච ඉසිදත්‌තො මහායසොති|
        block |වීසුත්‌තරසතං ථෙරා කතකිච්‌චා අනාසවා|
        block |එකකෙව නිපාතම්‌හි සුසඞ්‌ගීතා මහෙසිභීති|
      stand |… ඉසිදත්‌තො ථෙරො…|
      stand |වග්‌ගො ද්‌වාදසමො නිට්‌ඨිතො|
      block |තස්‌සුද්‌දානං|
      stand |එකකනිපාතො නිට්‌ඨිතො|
      block |තත්‍රුද්‌දානං|
