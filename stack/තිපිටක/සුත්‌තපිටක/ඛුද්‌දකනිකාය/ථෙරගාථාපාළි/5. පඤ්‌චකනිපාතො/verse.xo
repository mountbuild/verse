block |පඤ්‌චකනිපාතො|
  block |රාජදත්‌තත්‌ථෙරගාථා|
    count |315|
      block |භික්‌ඛු සිවථිකං ගන්‌ත්‌වා අද්‌දස ඉත්‌ථිමුජ්‌ඣිතං|
      block |අපවිද්‌ධං සුසානස්‌මිං ඛජ්‌ජන්‌තිං කිමිහී ඵුටං|
    count |316|
      block |යඤ්‌හි එකෙ ජිගුච්‌ඡන්‌ති මතං දිස්‌වාන පාපකං|
      block |කාමරාගො පාතුරහු අන්‌ධොව සවතී අහුං|
    count |317|
      block |ඔරං ඔදනපාකම්‌හා තම්‌හා ඨානා අපක්‌කමිං|
      block |සතිමා සම්‌පජානොහං එකමන්‌තං උපාවිසිං|
    count |318|
      block |තතො මෙ මනසීකාරො යොනිසො උදපජ්‌ජථ|
      block |ආදීනවො පාතුරහු නිබ්‌බිදා සමතිට්‌ඨථ|
    count |319|
      block |තතො චිත්‌තං විමුච්‌චි මෙ පස්‌ස ධම්‌මසුධම්‌මතං|
      block |තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනන්‌ති|
    stand |… රාජදත්‌තො ථෙරො…|
  block |සුභූතත්‌ථෙරගාථා|
    count |320|
      block |අයොගෙ යුඤ්‌ජමත්‌තානං පුරිසො කිච්‌චමිච්‌ඡකො|
      block |චරං චෙ නාධිගච්‌ඡෙය්‍ය තං මෙ දුබ්‌භගලක්‌ඛණං|
    count |321|
      block |අබ්‌බූළ්‌හං අඝගතං විජිතං එකඤ්‌චෙ ඔස්‌සජෙය්‍ය කලීව සියා|
      block |සබ්‌බානිපි චෙ ඔස්‌සජෙය්‍ය අන්‌ධොව සියා සමවිසමස්‌ස අදස්‌සනතො|
    count |322|
      block |යඤ්‌හි කයිරා තඤ්‌හි වදෙ යං න කයිරා න තං වදෙ|
      block |අකරොන්‌තං භාසමානං පරිජානන්‌ති පණ්‌ඩිතා|
    count |323|
      block |යථාපි රුචිරං පුප්‌ඵං වණ්‌ණවන්‌තං අගන්‌ධකං|
      block |එවං සුභාසිතා වාචා අඵලා හොති අකුබ්‌බතො|
    count |324|
      block |යථාපි රුචිරං පුප්‌ඵං වණ්‌ණවන්‌තං සුගන්‌ධකං|
      block |එවං සුභාසිතා වාචා සඵලා හොති කුබ්‌බතොති|
    stand |… සුභූතො ථෙරො…|
  block |ගිරිමානන්‌දත්‌ථෙරගාථා|
    count |325|
      block |වස්‌සති දෙවො යථා සුගීතං ඡන්‌නා මෙ කුටිකා සුඛා නිවාතා|
      block |තස්‌සං විහරාමි වූපසන්‌තො අථ චෙ පත්‌ථයසී පවස්‌ස දෙව|
    count |326|
      block |වස්‌සති දෙවො යථා සුගීතං ඡන්‌නා මෙ කුටිකා සුඛා නිවාතා|
      block |තස්‌සං විහරාමි සන්‌තචිත්‌තො අථ චෙ පත්‌ථයසී පවස්‌ස දෙව|
    count |327|
      block |වස්‌සති දෙවො…පෙ … තස්‌සං විහරාමි වීතරාගො…පෙ …|
    count |328|
      block |වස්‌සති දෙවො…පෙ … තස්‌සං විහරාමි වීතදොසො…පෙ …|
    count |329|
      block |වස්‌සති දෙවො…පෙ … තස්‌සං විහරාමි වීතමොහො|
      block |අථ චෙ පත්‌ථයසී පවස්‌ස දෙවාති|
    stand |… ගිරිමානන්‌දො ථෙරො…|
  block |සුමනත්‌ථෙරගාථා|
    count |330|
      block |යං පත්‌ථයානො ධම්‌මෙසු උපජ්‌ඣායො අනුග්‌ගහි|
      block |අමතං අභිකඞ්‌ඛන්‌තං කතං කත්‌තබ්‌බකං මයා|
    count |331|
      block |අනුප්‌පත්‌තො සච්‌ඡිකතො සයං ධම්‌මො අනීතිහො|
      block |විසුද්‌ධිඤාණො නික්‌කඞ්‌ඛො බ්‍යාකරොමි තවන්‌තිකෙ|
    count |332|
      block |පුබ්‌බෙනිවාසං ජානාමි දිබ්‌බචක්‌ඛු විසොධිතං|
      block |සදත්‌ථො මෙ අනුප්‌පත්‌තො කතං බුද්‌ධස්‌ස සාසනං|
    count |333|
      block |අප්‌පමත්‌තස්‌ස මෙ සික්‌ඛා සුස්‌සුතා තව සාසනෙ|
      block |සබ්‌බෙ මෙ ආසවා ඛීණා නත්‌ථි දානි පුනබ්‌භවො|
    count |334|
      block |අනුසාසි මං අරියවතා අනුකම්‌පි අනුග්‌ගහි|
      block |අමොඝො තුය්‌හමොවාදො අන්‌තෙවාසිම්‌හි සික්‌ඛිතොති|
    stand |… සුමනො ථෙරො…|
  block |වඩ්‌ඪත්‌ථෙරගාථා|
    count |335|
      block |සාධූ හි කිර මෙ මාතා පතොදං උපදංසයි|
      block |යස්‌සාහං වචනං සුත්‌වා අනුසිට්‌ඨො ජනෙත්‌තියා|
      block |ආරද්‌ධවීරියො පහිතත්‌තො පත්‌තො සම්‌බොධිමුත්‌තමං|
    count |336|
      block |අරහා දක්‌ඛිණෙය්‍යොම්‌හි තෙවිජ්‌ජො අමතද්‌දසො|
      block |ජෙත්‌වා නමුචිනො සෙනං විහරාමි අනාසවො|
    count |337|
      block |අජ්‌ඣත්‌තඤ්‌ච බහිද්‌ධා ච යෙ මෙ විජ්‌ජිංසු ආසවා|
      block |සබ්‌බෙ අසෙසා උච්‌ඡින්‌නා න ච උප්‌පජ්‌ජරෙ පුන|
    count |338|
      block |විසාරදා ඛො භගිනී එතමත්‌ථං අභාසයි|
      block |අපිහා නූන මයිපි වනථො තෙ න විජ්‌ජති|
    count |339|
      block |පරියන්‌තකතං දුක්‌ඛං අන්‌තිමොයං සමුස්‌සයො|
      block |ජාතිමරණසංසාරො නත්‌ථි දානි පුනබ්‌භවොති|
    stand |… වඩ්‌ඪො ථෙරො…|
  block |නදීකස්‌සපත්‌ථෙරගාථා|
    count |340|
      block |අත්‌ථාය වත මෙ බුද්‌ධො නදිං නෙරඤ්‌ජරං අගා|
      block |යස්‌සාහං ධම්‌මං සුත්‌වාන මිච්‌ඡාදිට්‌ඨිං විවජ්‌ජයිං|
    count |341|
      block |යජිං උච්‌චාවචෙ යඤ්‌ඤෙ අග්‌ගිහුත්‌තං ජුහිං අහං|
      block |එසා සුද්‌ධීති මඤ්‌ඤන්‌තො අන්‌ධභූතො පුථුජ්‌ජනො|
    count |342|
      block |දිට්‌ඨිගහනපක්‌ඛන්‌දො පරාමාසෙන මොහිතො|
      block |අසුද්‌ධිං මඤ්‌ඤිසං සුද්‌ධිං අන්‌ධභූතො අවිද්‌දසු|
    count |343|
      block |මිච්‌ඡාදිට්‌ඨි පහීනා මෙ භවා සබ්‌බෙ පදාලිතා|
      block |ජුහාමි දක්‌ඛිණෙය්‍යග්‌ගිං නමස්‌සාමි තථාගතං|
    count |344|
      block |මොහා සබ්‌බෙ පහීනා මෙ භවතණ්‌හා පදාලිතා|
      block |වික්‌ඛීණො ජාතිසංසාරො නත්‌ථි දානි පුනබ්‌භවොති|
    stand |… නදීකස්‌සපො ථෙරො…|
  block |ගයාකස්‌සපත්‌ථෙරගාථා|
    count |345|
      block |පාතො මජ්‌ඣන්‌හිකං සායං තික්‌ඛත්‌තුං දිවසස්‌සහං|
      block |ඔතරිං උදකං සොහං ගයාය ගයඵග්‌ගුයා|
    count |346|
      block |යං මයා පකතං පාපං පුබ්‌බෙ අඤ්‌ඤාසු ජාතිසු|
      block |තං දානීධ පවාහෙමි එවංදිට්‌ඨි පුරෙ අහුං|
    count |347|
      block |සුත්‌වා සුභාසිතං වාචං ධම්‌මත්‌ථසහිතං පදං|
      block |තථං යාථාවකං අත්‌ථං යොනිසො පච්‌චවෙක්‌ඛිසං|
    count |348|
      block |නින්‌හාතසබ්‌බපාපොම්‌හි නිම්‌මලො පයතො සුචි|
      block |සුද්‌ධො සුද්‌ධස්‌ස දායාදො පුත්‌තො බුද්‌ධස්‌ස ඔරසො|
    count |349|
      block |ඔගය්‌හට්‌ඨඞ්‌ගිකං සොතං සබ්‌බපාපං පවාහයිං|
      block |තිස්‌සො විජ්‌ජා අජ්‌ඣගමිං කතං බුද්‌ධස්‌ස සාසනන්‌ති|
    stand |… ගයාකස්‌සපො ථෙරො…|
  block |වක්‌කලිත්‌ථෙරගාථා|
    count |350|
      block |වාතරොගාභිනීතො ත්‌වං විහරං කානනෙ වනෙ|
      block |පවිට්‌ඨගොචරෙ ලූඛෙ කථං භික්‌ඛු කරිස්‌සසි|
    count |351|
      block |පීතිසුඛෙන විපුලෙන ඵරමානො සමුස්‌සයං|
      block |ලූඛම්‌පි අභිසම්‌භොන්‌තො විහරිස්‌සාමි කානනෙ|
    count |352|
      block |භාවෙන්‌තො සතිපට්‌ඨානෙ ඉන්‌ද්‍රියානි බලානි ච|
      block |බොජ්‌ඣඞ්‌ගානි ච භාවෙන්‌තො විහරිස්‌සාමි කානනෙ|
    count |353|
      block |ආරද්‌ධවීරියෙ පහිතත්‌තෙ නිච්‌චං දළ්‌හපරක්‌කමෙ|
      block |සමග්‌ගෙ සහිතෙ දිස්‌වා විහරිස්‌සාමි කානනෙ|
    count |354|
      block |අනුස්‌සරන්‌තො සම්‌බුද්‌ධං අග්‌ගං දන්‌තං සමාහිතං|
      block |අතන්‌දිතො රත්‌තින්‌දිවං විහරිස්‌සාමි කානනෙති|
    stand |… වක්‌කලිත්‌ථෙරො…|
  block |විජිතසෙනත්‌ථෙරගාථා|
    count |355|
      block |ඔලග්‌ගෙස්‌සාමි තෙ චිත්‌ත ආණිද්‌වාරෙව හත්‌ථිනං|
      block |න තං පාපෙ නියොජෙස්‌සං කාමජාල සරීරජ|
    count |356|
      block |ත්‌වං ඔලග්‌ගො න ගච්‌ඡසි ද්‌වාරවිවරං ගජොව අලභන්‌තො|
      block |න ච චිත්‌තකලි පුනප්‌පුනං පසක්‌ක පාපරතො චරිස්‌සසි|
    count |357|
      block |යථා කුඤ්‌ජරං අදන්‌තං නවග්‌ගහමඞ්‌කුසග්‌ගහො|
      block |බලවා ආවත්‌තෙති අකාමං එවං ආවත්‌තයිස්‌සං තං|
    count |358|
      block |යථා වරහයදමකුසලො සාරථි පවරො දමෙති ආජඤ්‌ඤං|
      block |එවං දමයිස්‌සං තං පතිට්‌ඨිතො පඤ්‌චසු බලෙසු|
    count |359|
      block |සතියා තං නිබන්‌ධිස්‌සං පයුත්‌තො තෙ දමෙස්‌සාමි|
      block |වීරියධුරනිග්‌ගහිතො න යිතො දූරං ගමිස්‌සසෙ චිත්‌තාති|
    stand |… විජිතසෙනො ථෙරො…|
  block |යසදත්‌තත්‌ථෙරගාථා|
    count |360|
      block |උපාරම්‌භචිත්‌තො දුම්‌මෙධො සුණාති ජිනසාසනං|
      block |ආරකා හොති සද්‌ධම්‌මා නභසො පථවී යථා|
    count |361|
      block |උපාරම්‌භචිත්‌තො දුම්‌මෙධො සුණාති ජිනසාසනං|
      block |පරිහායති සද්‌ධම්‌මා කාළපක්‌ඛෙව චන්‌දිමා|
    count |362|
      block |උපාරම්‌භචිත්‌තො දුම්‌මෙධො සුණාති ජිනසාසනං|
      block |පරිසුස්‌සති සද්‌ධම්‌මෙ මච්‌ඡො අප්‌පොදකෙ යථා|
    count |363|
      block |උපාරම්‌භචිත්‌තො දුම්‌මෙධො සුණාති ජිනසාසනං|
      block |න විරූහති සද්‌ධම්‌මෙ ඛෙත්‌තෙ බීජංව පූතිකං|
    count |364|
      block |යො ච තුට්‌ඨෙන චිත්‌තෙන සුණාති ජිනසාසනං|
      block |ඛෙපෙත්‌වා ආසවෙ සබ්‌බෙ සච්‌ඡිකත්‌වා අකුප්‌පතං|
      block |පප්‌පුය්‍ය පරමං සන්‌තිං පරිනිබ්‌බාතිනාසවොති|
    stand |… යසදත්‌තො ථෙරො…|
  block |සොණකුටිකණ්‌ණත්‌ථෙරගාථා|
    count |365|
      block |උපසම්‌පදා ච මෙ ලද්‌ධා විමුත්‌තො චම්‌හි අනාසවො|
      block |සො ච මෙ භගවා දිට්‌ඨො විහාරෙ ච සහාවසිං|
    count |366|
      block |බහුදෙව රත්‌තිං භගවා අබ්‌භොකාසෙතිනාමයි|
      block |විහාරකුසලො සත්‌ථා විහාරං පාවිසී තදා|
    count |367|
      block |සන්‌ථරිත්‌වාන සඞ්‌ඝාටිං සෙය්‍යං කප්‌පෙසි ගොතමො|
      block |සීහො සෙලගුහායංව පහීනභයභෙරවො|
    count |368|
      block |තතො කල්‍යාණවාක්‌කරණො සම්‌මාසම්‌බුද්‌ධසාවකො|
      block |සොණො අභාසි සද්‌ධම්‌මං බුද්‌ධසෙට්‌ඨස්‌ස සම්‌මුඛා|
    count |369|
      block |පඤ්‌චක්‌ඛන්‌ධෙ පරිඤ්‌ඤාය භාවයිත්‌වාන අඤ්‌ජසං|
      block |පප්‌පුය්‍ය පරමං සන්‌තිං පරිනිබ්‌බිස්‌සත්‍යනාසවොති|
    stand |… සොණො කුටිකණ්‌ණථෙරො…|
  block |කොසියත්‌ථෙරගාථා|
    count |370|
      block |යො වෙ ගරූනං වචනඤ්‌ඤු ධීරො වසෙ ච තම්‌හි ජනයෙථ පෙමං|
      block |සො භත්‌තිමා නාම ච හොති පණ්‌ඩිතො ඤත්‌වා ච ධම්‌මෙසු විසෙසි අස්‌ස|
    count |371|
      block |යං ආපදා උප්‌පතිතා උළාරා නක්‌ඛම්‌භයන්‌තෙ පටිසඞ්‌ඛයන්‌තං|
      block |සො ථාමවා නාම ච හොති පණ්‌ඩිතො ඤත්‌වා ච ධම්‌මෙසු විසෙසි අස්‌ස|
    count |372|
      block |යො වෙ සමුද්‌දොව ඨිතො අනෙජො ගම්‌භීරපඤ්‌ඤො නිපුණත්‌ථදස්‌සී|
      block |අසංහාරියො නාම ච හොති පණ්‌ඩිතො ඤත්‌වා ච ධම්‌මෙසු විසෙසි අස්‌ස|
    count |373|
      block |බහුස්‌සුතො ධම්‌මධරො ච හොති ධම්‌මස්‌ස හොති අනුධම්‌මචාරී|
      block |සො තාදිසො නාම ච හොති පණ්‌ඩිතො ඤත්‌වා ච ධම්‌මෙසු විසෙසි අස්‌ස|
    count |374|
      block |අත්‌ථඤ්‌ච යො ජානාති භාසිතස්‌ස අත්‌ථඤ්‌ච ඤත්‌වාන තථා කරොති|
      block |අත්‌ථන්‌තරො නාම ස හොති පණ්‌ඩිතො ඤත්‌වා ච ධම්‌මෙසු විසෙසි අස්‌සාති|
      block |රාජදත්‌තො සුභූතො ච ගිරිමානන්‌දසුමනා|
      block |වඩ්‌ඪො ච කස්‌සපො ථෙරො ගයාකස්‌සපවක්‌කලී|
      block |විජිතො යසදත්‌තො ච සොණො කොසියසව්‌හයො|
      block |සට්‌ඨි ච පඤ්‌ච ගාථායො ථෙරා ච එත්‌ථ ද්‌වාදසාති|
    stand |… කොසියො ථෙරො…|
    stand |පඤ්‌චකනිපාතො නිට්‌ඨිතො|
    block |තත්‍රුද්‌දානං|
