block |චතුකනිපාතො|
  block |නාගසමාලත්‌ථෙරගාථා|
    count |267|
      block |අලඞ්‌කතා සුවසනා මාලිනී චන්‌දනුස්‌සදා|
      block |මජ්‌ඣෙ මහාපථෙ නාරී තුරියෙ නච්‌චති නට්‌ටකී|
    count |268|
      block |පිණ්‌ඩිකාය පවිට්‌ඨොහං ගච්‌ඡන්‌තො නං උදික්‌ඛිසං|
      block |අලඞ්‌කතං සුවසනං මච්‌චුපාසංව ඔඩ්‌ඩිතං|
    count |269|
      block |තතො මෙ මනසීකාරො යොනිසො උදපජ්‌ජථ|
      block |ආදීනවො පාතුරහු නිබ්‌බිදා සමතිට්‌ඨථ|
    count |270|
      block |තතො චිත්‌තං විමුච්‌චි මෙ පස්‌ස ධම්‌මසුධම්‌මතං|
      block |තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනන්‌ති|
    stand |… නාගසමාලො ථෙරො…|
  block |භගුත්‌ථෙරගාථා|
    count |271|
      block |අහං මිද්‌ධෙන පකතො විහාරා උපනික්‌ඛමිං|
      block |චඞ්‌කමං අභිරුහන්‌තො තත්‌ථෙව පපතිං ඡමා|
    count |272|
      block |ගත්‌තානි පරිමජ්‌ජිත්‌වා පුනපාරුය්‌හ චඞ්‌කමං|
      block |චඞ්‌කමෙ චඞ්‌කමිං සොහං අජ්‌ඣත්‌තං සුසමාහිතො|
    count |273|
      block |තතො මෙ මනසීකාරො යොනිසො උදපජ්‌ජථ|
      block |ආදීනවො පාතුරහු නිබ්‌බිදා සමතිට්‌ඨථ|
    count |274|
      block |තතො චිත්‌තං විමුච්‌චි මෙ පස්‌ස ධම්‌මසුධම්‌මතං|
      block |තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනන්‌ති|
    stand |… භගුත්‌ථෙරො…|
  block |සභියත්‌ථෙරගාථා|
    count |275|
      block |පරෙ ච න විජානන්‌ති මයමෙත්‌ථ යමාමසෙ|
      block |යෙ ච තත්‌ථ විජානන්‌ති තතො සම්‌මන්‌ති මෙධගා|
    count |276|
      block |යදා ච අවිජානන්‌තා ඉරියන්‌ත්‍යමරා විය|
      block |විජානන්‌ති ච යෙ ධම්‌මං ආතුරෙසු අනාතුරා|
    count |277|
      block |යං කිඤ්‌චි සිථිලං කම්‌මං සංකිලිට්‌ඨඤ්‌ච යං වතං|
      block |සඞ්‌කස්‌සරං බ්‍රහ්‌මචරියං න තං හොති මහප්‌ඵලං|
    count |278|
      block |යස්‌ස සබ්‍රහ්‌මචාරීසු ගාරවො නූපලබ්‌භති|
      block |ආරකා හොති සද්‌ධම්‌මා නභං පුථවියා යථාති|
    stand |… සභියො ථෙරො…|
  block |නන්‌දකත්‌ථෙරගාථා|
    count |279|
      block |ධිරත්‌ථු පූරෙ දුග්‌ගන්‌ධෙ මාරපක්‌ඛෙ අවස්‌සුතෙ|
      block |නවසොතානි තෙ කායෙ යානි සන්‌දන්‌ති සබ්‌බදා|
    count |280|
      block |මා පුරාණං අමඤ්‌ඤිත්‌ථො මාසාදෙසි තථාගතෙ|
      block |සග්‌ගෙපි තෙ න රජ්‌ජන්‌ති කිමඞ්‌ගං පන මානුසෙ|
    count |281|
      block |යෙ ච ඛො බාලා දුම්‌මෙධා දුම්‌මන්‌තී මොහපාරුතා|
      block |තාදිසා තත්‌ථ රජ්‌ජන්‌ති මාරඛිත්‌තම්‌හි බන්‌ධනෙ|
    count |282|
      block |යෙසං රාගො ච දොසො ච අවිජ්‌ජා ච විරාජිතා|
      block |තාදී තත්‌ථ න රජ්‌ජන්‌ති ඡින්‌නසුත්‌තා අබන්‌ධනාති|
    stand |… නන්‌දකො ථෙරො…|
  block |ජම්‌බුකත්‌ථෙරගාථා|
    count |283|
      block |පඤ්‌චපඤ්‌ඤාසවස්‌සානි රජොජල්‌ලමධාරයිං|
      block |භුඤ්‌ජන්‌තො මාසිකං භත්‌තං කෙසමස්‌සුං අලොචයිං|
    count |284|
      block |එකපාදෙන අට්‌ඨාසිං ආසනං පරිවජ්‌ජයිං|
      block |සුක්‌ඛගූථානි ච ඛාදිං උද්‌දෙසඤ්‌ච න සාදියිං|
    count |285|
      block |එතාදිසං කරිත්‌වාන බහුං දුග්‌ගතිගාමිනං|
      block |වුය්‌හමානො මහොඝෙන බුද්‌ධං සරණමාගමං|
    count |286|
      block |සරණගමනං පස්‌ස පස්‌ස ධම්‌මසුධම්‌මතං|
      block |තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනන්‌ති|
    stand |… ජම්‌බුකො ථෙරො…|
  block |සෙනකත්‌ථෙරගාථා|
    count |287|
      block |ස්‌වාගතං වත මෙ ආසි ගයායං ගයඵග්‌ගුයා|
      block |යං අද්‌දසාසිං සම්‌බුද්‌ධං දෙසෙන්‌තං ධම්‌මමුත්‌තමං|
    count |288|
      block |මහප්‌පභං ගණාචරියං අග්‌ගපත්‌තං විනායකං|
      block |සදෙවකස්‌ස ලොකස්‌ස ජිනං අතුලදස්‌සනං|
    count |289|
      block |මහානාගං මහාවීරං මහාජුතිමනාසවං|
      block |සබ්‌බාසවපරික්‌ඛීණං සත්‌ථාරමකුතොභයං|
    count |290|
      block |චිරසංකිලිට්‌ඨං වත මං දිට්‌ඨිසන්‌දානබන්‌ධිතං|
      block |විමොචයි සො භගවා සබ්‌බගන්‌ථෙහි සෙනකන්‌ති|
    stand |… සෙනකො ථෙරො…|
  block |සම්‌භූතත්‌ථෙරගාථා|
    count |291|
      block |යො දන්‌ධකාලෙ තරති තරණීයෙ ච දන්‌ධයෙ|
      block |අයොනි සංවිධානෙන බාලො දුක්‌ඛං නිගච්‌ඡති|
    count |292|
      block |තස්‌සත්‌ථා පරිහායන්‌ති කාළපක්‌ඛෙව චන්‌දිමා|
      block |ආයසක්‍යඤ්‌ච පප්‌පොති මිත්‌තෙහි ච විරුජ්‌ඣති|
    count |293|
      block |යො දන්‌ධකාලෙ දන්‌ධෙති තරණීයෙ ච තාරයෙ|
      block |යොනිසො සංවිධානෙන සුඛං පප්‌පොති පණ්‌ඩිතො|
    count |294|
      block |තස්‌සත්‌ථා පරිපූරෙන්‌ති සුක්‌කපක්‌ඛෙව චන්‌දිමා|
      block |යසො කිත්‌තිඤ්‌ච පප්‌පොති මිත්‌තෙහි න විරුජ්‌ඣතීති|
    stand |… සම්‌භූතො ථෙරො…|
  block |රාහුලත්‌ථෙරගාථා|
    count |295|
      block |උභයෙනෙව සම්‌පන්‌නො රාහුලභද්‌දොති මං විදූ|
      block |යඤ්‌චම්‌හි පුත්‌තො බුද්‌ධස්‌ස යඤ්‌ච ධම්‌මෙසු චක්‌ඛුමා|
    count |296|
      block |යඤ්‌ච මෙ ආසවා ඛීණා යඤ්‌ච නත්‌ථි පුනබ්‌භවො|
      block |අරහා දක්‌ඛිණෙය්‍යොම්‌හි තෙවිජ්‌ජො අමතද්‌දසො|
    count |297|
      block |කාමන්‌ධා ජාලපච්‌ඡන්‌නා තණ්‌හාඡාදනඡාදිතා|
      block |පමත්‌තබන්‌ධුනා බද්‌ධා මච්‌ඡාව කුමිනාමුඛෙ|
    count |298|
      block |තං කාමං අහමුජ්‌ඣිත්‌වා ඡෙත්‌වා මාරස්‌ස බන්‌ධනං|
      block |සමූලං තණ්‌හමබ්‌බුය්‌හ සීතිභූතොස්‌මි නිබ්‌බුතොති|
    stand |… රාහුලො ථෙරො…|
  block |චන්‌දනත්‌ථෙරගාථා|
    count |299|
      block |ජාතරූපෙන සඤ්‌ඡන්‌නා දාසීගණපුරක්‌ඛතා|
      block |අඞ්‌කෙන පුත්‌තමාදාය භරියා මං උපාගමි|
    count |300|
      block |තඤ්‌ච දිස්‌වාන ආයන්‌තිං සකපුත්‌තස්‌ස මාතරං|
      block |අලඞ්‌කතං සුවසනං මච්‌චුපාසංව ඔඩ්‌ඩිතං|
    count |301|
      block |තතො මෙ මනසීකාරො යොනිසො උදපජ්‌ජථ|
      block |ආදීනවො පාතුරහු නිබ්‌බිදා සමතිට්‌ඨථ|
    count |302|
      block |තතො චිත්‌තං විමුච්‌චි මෙ පස්‌ස ධම්‌මසුධම්‌මතං|
      block |තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනන්‌ති|
    stand |… චන්‌දනො ථෙරො…|
  block |ධම්‌මිකත්‌ථෙරගාථා|
    count |303|
      block |ධම්‌මො හවෙ රක්‌ඛති ධම්‌මචාරිං ධම්‌මො සුචිණ්‌ණො සුඛමාවහති|
      block |එසානිසංසො ධම්‌මෙ සුචිණ්‌ණෙ න දුග්‌ගතිං ගච්‌ඡති ධම්‌මචාරී|
    count |304|
      block |නහි ධම්‌මො අධම්‌මො ච උභො සමවිපාකිනො|
      block |අධම්‌මො නිරයං නෙති ධම්‌මො පාපෙති සුග්‌ගතිං|
    count |305|
      block |තස්‌මා හි ධම්‌මෙසු කරෙය්‍ය ඡන්‌දං ඉති මොදමානො සුගතෙන තාදිනා|
      block |ධම්‌මෙ ඨිතා සුගතවරස්‌ස සාවකා නීයන්‌ති ධීරා සරණවරග්‌ගගාමිනො|
    count |306|
      block |විප්‌ඵොටිතො ගණ්‌ඩමූලො තණ්‌හාජාලො සමූහතො|
      block |සො ඛීණසංසාරො න චත්‌ථි කිඤ්‌චනං|
      block |චන්‌දො යථා දොසිනා පුණ්‌ණමාසියන්‌ති|
    stand |… ධම්‌මිකො ථෙරො…|
  block |සප්‌පකත්‌ථෙරගාථා|
    count |307|
      block |යදා බලාකා සුචිපණ්‌ඩරච්‌ඡදා කාළස්‌ස මෙඝස්‌ස භයෙන තජ්‌ජිතා|
      block |පලෙහිති ආලයමාලයෙසිනී තදා නදී අජකරණී රමෙති මං|
    count |308|
      block |යදා බලාකා සුවිසුද්‌ධපණ්‌ඩරා කාළස්‌ස මෙඝස්‌ස භයෙන තජ්‌ජිතා|
      block |පරියෙසති ලෙණමලෙණදස්‌සිනී තදා නදී අජකරණී රමෙති මං|
    count |309|
      block |කං නු තත්‌ථ න රමෙන්‌ති ජම්‌බුයො උභතො තහිං|
      block |සොභෙන්‌ති ආපගාකූලං මම ලෙණස්‌ස පච්‌ඡතො|
    count |310|
      block |තා මතමදසඞ්‌ඝසුප්‌පහීනා|
      block |භෙකා මන්‌දවතී පනාදයන්‌ති|
      block |නාජ්‌ජ ගිරිනදීහි විප්‌පවාසසමයො|
      block |ඛෙමා අජකරණී සිවා සුරම්‌මාති|
    stand |… සප්‌පකො ථෙරො…|
  block |මුදිතත්‌ථෙරගාථා|
    count |311|
      block |පබ්‌බජිං ජීවිකත්‌ථොහං ලද්‌ධාන උපසම්‌පදං|
      block |තතො සද්‌ධං පටිලභිං දළ්‌හවීරියො පරක්‌කමිං|
    count |312|
      block |කාමං භිජ්‌ජතුයං කායො මංසපෙසී විසීයරුං|
      block |උභො ජණ්‌ණුකසන්‌ධීහි ජඞ්‌ඝායො පපතන්‌තු මෙ|
    count |313|
      block |නාසිස්‌සං න පිවිස්‌සාමි විහාරා ච න නික්‌ඛමෙ|
      block |නපි පස්‌සං නිපාතෙස්‌සං තණ්‌හාසල්‌ලෙ අනූහතෙ|
    count |314|
      block |තස්‌ස මෙවං විහරතො පස්‌ස වීරියපරක්‌කමං|
      block |තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනන්‌ති|
      block |නාගසමාලො භගු ච සභියො නන්‌දකොපි ච|
      block |ජම්‌බුකො සෙනකො ථෙරො සම්‌භූතො රාහුලොපි ච|
      block |භවති චන්‌දනො ථෙරො දසෙතෙ බුද්‌ධසාවකා|
      block |ධම්‌මිකො සප්‌පකො ථෙරො මුදිතො චාපි තෙ තයො|
      block |ගාථායො ද්‌වෙ ච පඤ්‌ඤාස ථෙරා සබ්‌බෙපි තෙරසාති|
    stand |… මුදිතො ථෙරො…|
    stand |චතුක්‌කනිපාතො නිට්‌ඨිතො|
    block |තත්‍රුද්‌දානං|
