block |සොළසකනිපාතො|
  block |අඤ්‌ඤාසිකොණ්‌ඩඤ්‌ඤත්‌ථෙරගාථා|
    count |673|
      block |එස භිය්‍යො පසීදාමි සුත්‌වා ධම්‌මං මහාරසං|
      block |විරාගො දෙසිතො ධම්‌මො අනුපාදාය සබ්‌බසො|
    count |674|
      block |බහූනි ලොකෙ චිත්‍රානි අස්‌මිං පථවිමණ්‌ඩලෙ|
      block |මථෙන්‌ති මඤ්‌ඤෙ සඞ්‌කප්‌පං සුභං රාගූපසංහිතං|
    count |675|
      block |රජමුහතඤ්‌ච වාතෙන යථා මෙඝොපසම්‌මයෙ|
      block |එවං සම්‌මන්‌ති සඞ්‌කප්‌පා යදා පඤ්‌ඤාය පස්‌සති|
    count |676|
      block |සබ්‌බෙ සඞ්‌ඛාරා අනිච්‌චාති යදා පඤ්‌ඤාය පස්‌සති|
      block |අථ නිබ්‌බින්‌දති දුක්‌ඛෙ එස මග්‌ගො විසුද්‌ධියා|
    count | |
      block |සබ්‌බෙ සඞ්‌ඛාරා දුක්‌ඛාති යදා පඤ්‌ඤාය පස්‌සති|
      block |අථ නිබ්‌බින්‌දති දුක්‌ඛෙ එස මග්‌ගො විසුද්‌ධියා|
    count |678|
      block |සබ්‌බෙ ධම්‌මා අනත්‌තාති යදා පඤ්‌ඤාය පස්‌සති|
      block |අථ නිබ්‌බින්‌දති දුක්‌ඛෙ එස මග්‌ගො විසුද්‌ධියා|
    count |679|
      block |බුද්‌ධානුබුද්‌ධො යො ථෙරො කොණ්‌ඩඤ්‌ඤො තිබ්‌බනික්‌කමො|
      block |පහීනජාතිමරණො බ්‍රහ්‌මචරියස්‌ස කෙවලී|
    count |680|
      block |ඔඝපාසො දළ්‌හඛිලො පබ්‌බතො දුප්‌පදාලයො|
      block |ඡෙත්‌වා ඛිලඤ්‌ච පාසඤ්‌ච සෙලං භෙත්‌වාන දුබ්‌භිදං|
      block |තිණ්‌ණො පාරඞ්‌ගතො ඣායී මුත්‌තො සො මාරබන්‌ධනා|
    count |681|
      block |උද්‌ධතො චපලො භික්‌ඛු මිත්‌තෙ ආගම්‌ම පාපකෙ|
      block |සංසීදති මහොඝස්‌මිං ඌමියා පටිකුජ්‌ජිතො|
    count |682|
      block |අනුද්‌ධතො අචපලො නිපකො සංවුතින්‌ද්‍රියො|
      block |කල්‍යාණමිත්‌තො මෙධාවී දුක්‌ඛස්‌සන්‌තකරො සියා|
    count |683|
      block |කාලපබ්‌බඞ්‌ගසඞ්‌කාසො කිසො ධමනිසන්‌ථතො|
      block |මත්‌තඤ්‌ඤූ අන්‌නපානස්‌මිං අදීනමනසො නරො|
    count |684|
      block |ඵුට්‌ඨො ඩංසෙහි මකසෙහි අරඤ්‌ඤස්‌මිං බ්‍රහාවනෙ|
      block |නාගො සඞ්‌ගාමසීසෙව සතො තත්‍රාධිවාසයෙ|
    count |685|
      block |නාභිනන්‌දාමි මරණං…පෙ … නිබ්‌බිසං භතකො යථා|
    count |686|
      block |නාභිනන්‌දාමි මරණං…පෙ … සම්‌පජානො පතිස්‌සතො|
    count |687|
      block |පරිචිණ්‌ණො මයා සත්‌ථා…පෙ … භවනෙත්‌ති සමූහතා|
    count |688|
      block |යස්‌ස චත්‌ථාය පබ්‌බජිතො අගාරස්‌මානගාරියං|
      block |සො මෙ අත්‌ථො අනුප්‌පත්‌තො කිං මෙ සද්‌ධිවිහාරිනාති|
    stand |… අඤ්‌ඤාසිකොණ්‌ඩඤ්‌ඤො ථෙරො…|
  block |උදායිත්‌ථෙරගාථා|
    count |689|
      block |මනුස්‌සභූතං සම්‌බුද්‌ධං අත්‌තදන්‌තං සමාහිතං|
      block |ඉරියමානං බ්‍රහ්‌මපථෙ චිත්‌තස්‌සූපසමෙ රතං|
    count |690|
      block |යං මනුස්‌සා නමස්‌සන්‌ති සබ්‌බධම්‌මාන පාරගුං|
      block |දෙවාපි තං නමස්‌සන්‌ති ඉති මෙ අරහතො සුතං|
    count |691|
      block |සබ්‌බසංයොජනාතීතං වනා නිබ්‌බනමාගතං|
      block |කාමෙහි නෙක්‌ඛම්‌මරතං මුත්‌තං සෙලාව කඤ්‌චනං|
    count |692|
      block |ස වෙ අච්‌චරුචි නාගො හිමවාවඤ්‌ඤෙ සිලුච්‌චයෙ|
      block |සබ්‌බෙසං නාගනාමානං සච්‌චනාමො අනුත්‌තරො|
    count |693|
      block |නාගං වො කිත්‌තයිස්‌සාමි න හි ආගුං කරොති සො|
      block |සොරච්‌චං අවිහිංසා ච පාදා නාගස්‌ස තෙ දුවෙ|
    count |694|
      block |සති ච සම්‌පජඤ්‌ඤඤ්‌ච චරණා නාගස්‌ස තෙපරෙ|
      block |සද්‌ධාහත්‌ථො මහානාගො උපෙක්‌ඛාසෙතදන්‌තවා|
    count |695|
      block |සති ගීවා සිරො පඤ්‌ඤා වීමංසා ධම්‌මචින්‌තනා|
      block |ධම්‌මකුච්‌ඡිසමාවාසො විවෙකො තස්‌ස වාලධි|
    count |696|
      block |සො ඣායී අස්‌සාසරතො අජ්‌ඣත්‌තං සුසමාහිතො|
      block |ගච්‌ඡං සමාහිතො නාගො ඨිතො නාගො සමාහිතො|
    count |697|
      block |සයං සමාහිතො නාගො නිසින්‌නොපි සමාහිතො|
      block |සබ්‌බත්‌ථ සංවුතො නාගො එසා නාගස්‌ස සම්‌පදා|
    count |698|
      block |භුඤ්‌ජති අනවජ්‌ජානි සාවජ්‌ජානි න භුඤ්‌ජති|
      block |ඝාසමච්‌ඡාදනං ලද්‌ධා සන්‌නිධිං පරිවජ්‌ජයං|
    count |699|
      block |සංයොජනං අණුං ථූලං සබ්‌බං ඡෙත්‌වාන බන්‌ධනං|
      block |යෙන යෙනෙව ගච්‌ඡති අනපක්‌ඛොව ගච්‌ඡති|
    count |700|
      block |යථාපි උදකෙ ජාතං පුණ්‌ඩරීකං පවඩ්‌ඪති|
      block |නොපලිප්‌පති තොයෙන සුචිගන්‌ධං මනොරමං|
    count |701|
      block |තථෙව ච ලොකෙ ජාතො බුද්‌ධො ලොකෙ විහරති|
      block |නොපලිප්‌පති ලොකෙන තොයෙන පදුමං යථා|
    count |702|
      block |මහාගිනි පජ්‌ජලිතො අනාහාරොපසම්‌මති|
      block |අඞ්‌ගාරෙසු ච සන්‌තෙසු නිබ්‌බුතොති පවුච්‌චති|
    count |703|
      block |අත්‌ථස්‌සායං විඤ්‌ඤාපනී උපමා විඤ්‌ඤූහි දෙසිතා|
      block |විඤ්‌ඤිස්‌සන්‌ති මහානාගා නාගං නාගෙන දෙසිතං|
    count |704|
      block |වීතරාගො වීතදොසො වීතමොහො අනාසවො|
      block |සරීරං විජහං නාගො පරිනිබ්‌බිස්‌සත්‍යනාසවොති|
      block |කොණ්‌ඩඤ්‌ඤො ච උදායී ච ථෙරා ද්‌වෙ තෙ මහිද්‌ධිකා|
      block |සොළසම්‌හි නිපාතම්‌හි ගාථායො ද්‌වෙ ච තිංස චාති|
    stand |… උදායී ථෙරො…|
    stand |සොළසකනිපාතො නිට්‌ඨිතො|
    block |තත්‍රුද්‌දානං|
