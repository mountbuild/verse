block |සට්‌ඨිනිපාතො|
  block |මහාමොග්‌ගල්‌ලානත්‌ථෙරගාථා|
    count |1149|
      block |ආරඤ්‌ඤිකා පිණ්‌ඩපාතිකා උඤ්‌ඡාපත්‌තාගතෙ රතා|
      block |දාලෙමු මච්‌චුනො සෙනං අජ්‌ඣත්‌තං සුසමාහිතා|
    count |1150|
      block |ආරඤ්‌ඤිකා පිණ්‌ඩපාතිකා උඤ්‌ඡාපත්‌තාගතෙ රතා|
      block |ධුනාම මච්‌චුනො සෙනං නළාගාරංව කුඤ්‌ජරො|
    count |1151|
      block |රුක්‌ඛමූලිකා සාතතිකා උඤ්‌ඡාපත්‌තාගතෙ රතා|
      block |දාලෙමු මච්‌චුනො සෙනං අජ්‌ඣත්‌තං සුසමාහිතා|
    count |1152|
      block |රුක්‌ඛමූලිකා සාතතිකා උඤ්‌ඡාපත්‌තාගතෙ රතා|
      block |ධුනාම මච්‌චුනො සෙනං නළාගාරංව කුඤ්‌ජරො|
    count |1153|
      block |අට්‌ඨිකඞ්‌කලකුටිකෙ මංසන්‌හාරුපසිබ්‌බිතෙ|
      block |ධිරත්‌ථු පුරෙ දුග්‌ගන්‌ධෙ පරගත්‌තෙ මමායසෙ|
    count |1154|
      block |ගූථභස්‌තෙ තචොනද්‌ධෙ උරගණ්‌ඩිපිසාචිනි|
      block |නව සොතානි තෙ කායෙ යානි සන්‌දන්‌ති සබ්‌බදා|
    count |1155|
      block |තව සරීරං නවසොතං දුග්‌ගන්‌ධකරං පරිබන්‌ධං|
      block |භික්‌ඛු පරිවජ්‌ජයතෙ තං මීළ්‌හං ච යථා සුචිකාමො|
    count |1156|
      block |එවඤ්‌චෙ තං ජනො ජඤ්‌ඤා යථා ජානාමි තං අහං|
      block |ආරකා පරිවජ්‌ජෙය්‍ය ගූථට්‌ඨානංව පාවුසෙ|
    count |1157|
      block |එවමෙතං මහාවීර යථා සමණ භාසසි|
      block |එත්‌ථ චෙකෙ විසීදන්‌ති පඞ්‌කම්‌හිව ජරග්‌ගවො|
    count |1158|
      block |ආකාසම්‌හි හලිද්‌දියා යො මඤ්‌ඤෙථ රජෙතවෙ|
      block |අඤ්‌ඤෙන වාපි රඞ්‌ගෙන විඝාතුදයමෙව තං|
    count |1159|
      block |තදාකාසසමං චිත්‌තං අජ්‌ඣත්‌තං සුසමාහිතං|
      block |මා පාපචිත්‌තෙ ආසාදි අග්‌ගිඛන්‌ධංව පක්‌ඛිමා|
    count |1160|
      block |පස්‌ස චිත්‌තකතං බිම්‌බං අරුකායං සමුස්‌සිතං|
      block |ආතුරං බහුසඞ්‌කප්‌පං යස්‌ස නත්‌ථි ධුවං ඨිති|
    count |1161|
      block |පස්‌ස චිත්‌තකතං රූපං මණිනා කුණ්‌ඩලෙන ච|
      block |අට්‌ඨිං තචෙන ඔනද්‌ධං සහ වත්‌ථෙහි සොභති|
    count |1162|
      block |අලත්‌තකකතා පාදා මුඛං චුණ්‌ණකමක්‌ඛිතං|
      block |අලං බාලස්‌ස මොහාය නො ච පාරගවෙසිනො|
    count |1163|
      block |අට්‌ඨපදකතා කෙසා නෙත්‌තා අඤ්‌ජනමක්‌ඛිතා|
      block |අලං බාලස්‌ස මොහාය නො ච පාරගවෙසිනො|
    count |1164|
      block |අඤ්‌ජනීව නවා චිත්‌තා පූතිකායො අලඞ්‌කතො|
      block |අලං බාලස්‌ස මොහාය නො ච පාරගවෙසිනො|
    count |1165|
      block |ඔදහි මිගවො පාසං නාසදා වාගුරං මිගො|
      block |භුත්‌වා නිවාපං ගච්‌ඡාම කද්‌දන්‌තෙ මිගබන්‌ධකෙ|
    count |1166|
      block |ඡින්‌නො පාසො මිගවස්‌ස නාසදා වාගුරං මිගො|
      block |භුත්‌වා නිවාපං ගච්‌ඡාම සොචන්‌තෙ මිගලුද්‌දකෙ|
    count |1167|
      block |තදාසි යං භිංසනකං තදාසි ලොමහංසනං|
      block |අනෙකාකාරසම්‌පන්‌නෙ සාරිපුත්‌තම්‌හි නිබ්‌බුතෙ|
    count |1168|
      block |අනිච්‌චා වත සඞ්‌ඛාරා උප්‌පාදවය ධම්‌මිනො|
      block |උපජ්‌ජිත්‌වා නිරුජ්‌ඣන්‌ති තෙසං වූපසමො සුඛො|
    count |1169|
      block |සුඛුමං තෙ පටිවිජ්‌ඣන්‌ති වාලග්‌ගං උසුනා යථා|
      block |යෙ පඤ්‌චක්‌ඛන්‌ධෙ පස්‌සන්‌ති පරතො නො ච අත්‌තතො|
    count |1170|
      block |යෙ ච පස්‌සන්‌ති සඞ්‌ඛාරෙ පරතො නො ච අත්‌තතො|
      block |පච්‌චබ්‍යාධිංසු නිපුණං වාලග්‌ගං උසුනා යථා|
    count |1171|
      block |සත්‌තියා විය ඔමට්‌ඨො ඩය්‌හමානොව මත්‌ථකෙ|
      block |කාමරාගප්‌පහානාය සතො භික්‌ඛු පරිබ්‌බජෙ|
    count |1172|
      block |සත්‌තියා විය ඔමට්‌ඨො ඩය්‌හමානොව මත්‌ථකෙ|
      block |භවරාගප්‌පහානාය සතො භික්‌ඛු පරිබ්‌බජෙ|
    count |1173|
      block |චොදිතො භාවිතත්‌තෙන සරීරන්‌තිමධාරිනා|
      block |මිගාරමාතුපාසාදං පාදඞ්‌ගුට්‌ඨෙන කම්‌පයිං|
    count |1174|
      block |නයිදං සිථිලමාරබ්‌භ නයිදං අප්‌පෙන ථාමසා|
      block |නිබ්‌බානමධිගන්‌තබ්‌බං සබ්‌බගන්‌ථ-පමොචනං|
    count |1175|
      block |අයඤ්‌ච දහරො භික්‌ඛු අයමුත්‌තමපොරිසො|
      block |ධාරෙති අන්‌තිමං දෙහං ජෙත්‌වා මාරං සවාහිනිං|
    count |1176|
      block |විවරමනුපභන්‌ති විජ්‌ජුතා වෙභාරස්‌ස ච පණ්‌ඩවස්‌ස ච|
      block |නගවිවරගතො ඣායති පුත්‌තො අප්‌පටිමස්‌ස තාදිනො|
    count |1177|
      block |උපසන්‌තො උපරතො පන්‌තසෙනාසනො මුනි|
      block |දායාදො බුද්‌ධසෙට්‌ඨස්‌ස බ්‍රහ්‌මුනා අභිවන්‌දිතො|
    count |1178|
      block |උපසන්‌තං උපරතං පන්‌තසෙනාසනං මුනිං|
      block |දායාදං බුද්‌ධසෙට්‌ඨස්‌ස වන්‌ද බ්‍රාහ්‌මණ කස්‌සපං|
    count |1179|
      block |යො ච ජාතිසතං ගච්‌ඡෙ සබ්‌බා බ්‍රාහ්‌මණජාතියො|
      block |සොත්‌තියො වෙදසම්‌පන්‌නො මනුස්‌සෙසු පුනප්‌පුනං|
    count |1180|
      block |අජ්‌ඣායකොපි චෙ අස්‌ස තිණ්‌ණං වෙදාන පාරගූ|
      block |එතස්‌ස වන්‌දනායෙතං කලං නාග්‌ඝති සොළසිං|
    count |1181|
      block |යො සො අට්‌ඨ විමොක්‌ඛානි පුරෙභත්‌තං අඵස්‌සයි|
      block |අනුලොමං පටිලොමං තතො පිණ්‌ඩාය ගච්‌ඡති|
    count |1182|
      block |තාදිසං භික්‌ඛුං මාසාදි මාත්‌තානං ඛණි බ්‍රාහ්‌මණ|
      block |අභිප්‌පසාදෙහි මනං අරහන්‌තම්‌හි තාදිනෙ|
      block |ඛිප්‌පං පඤ්‌ජලිකො වන්‌ද මා තෙ විජටි මත්‌ථකං|
    count |1183|
      block |නෙසො පස්‌සති සද්‌ධම්‌මං සංසාරෙන පුරක්‌ඛතො|
      block |අධොගමං ජිම්‌හපථං කුම්‌මග්‌ගමනුධාවති|
    count |1184|
      block |කිමීව මීළ්‌හසල්‌ලිත්‌තො සඞ්‌ඛාරෙ අධිමුච්‌ඡිතො|
      block |පගාළ්‌හො ලාභසක්‌කාරෙ තුච්‌ඡො ගච්‌ඡති පොට්‌ඨිලො|
    count |1185|
      block |ඉමඤ්‌ච පස්‌ස ආයන්‌තං සාරිපුත්‌තං සුදස්‌සනං|
      block |විමුත්‌තං උභතොභාගෙ අජ්‌ඣත්‌තං සුසමාහිතං|
    count |1186|
      block |විසල්‌ලං ඛීණසංයොගං තෙවිජ්‌ජං මච්‌චුහායිනං|
      block |දක්‌ඛිණෙය්‍යං මනුස්‌සානං පුඤ්‌ඤක්‌ඛෙත්‌තං අනුත්‌තරං|
    count |1187|
      block |එතෙ සම්‌බහුලා දෙවා ඉද්‌ධිමන්‌තො යසස්‌සිනො|
      block |දස දෙවසහස්‌සානි සබ්‌බෙ බ්‍රහ්‌මපුරොහිතා|
      block |මොග්‌ගල්‌ලානං නමස්‌සන්‌තා තිට්‌ඨන්‌ති පඤ්‌ජලීකතා|
    count |1188|
      block |නමො තෙ පුරිසාජඤ්‌ඤ නමො තෙ පුරිසුත්‌තම|
      block |යස්‌ස තෙ ආසවා ඛීණා දක්‌ඛිණෙය්‍යොසි මාරිස|
    count |1189|
      block |පූජිතො නරදෙවෙන උප්‌පන්‌නො මරණාභිභූ|
      block |පුණ්‌ඩරීකංව තොයෙන සඞ්‌ඛාරෙනුපලිප්‌පති|
    count |1190|
      block |යස්‌ස මුහුත්‌තෙන සහස්‌සධා ලොකො සංවිදිතො සබ්‍රහ්‌මකප්‌පො වසි|
      block |ඉද්‌ධිගුණෙ චුතුපපාතෙ කාලෙ පස්‌සති දෙවතා ස භික්‌ඛු|
    count |1191|
      block |සාරිපුත්‌තොව පඤ්‌ඤාය සීලෙන උපසමෙන ච|
      block |යොපි පාරඞ්‌ගතො භික්‌ඛු එතාවපරමො සියා|
    count |1192|
      block |කොටිසතසහස්‌සස්‌ස අත්‌තභාවං ඛණෙන නිම්‌මිනෙ|
      block |අහං විකුබ්‌බනාසු කුසලො වසීභූතොම්‌හි ඉද්‌ධියා|
    count |1193|
      block |සමාධිවිජ්‌ජාවසිපාරමීගතො මොග්‌ගල්‌ලානගොත්‌තො අසිතස්‌ස සාසනෙ|
      block |ධීරො සමුච්‌ඡින්‌දි සමාහිතින්‌ද්‍රියො නාගො යථා පූතිලතංව බන්‌ධනං|
    count |1194|
      block |පරිචිණ්‌ණො මයා සත්‌ථා කතං බුද්‌ධස්‌ස සාසනං|
      block |ඔහිතො ගරුකො භාරො භවනෙත්‌ති සමූහතා|
    count |1195|
      block |යස්‌ස චත්‌ථාය පබ්‌බජිතො අගාරස්‌මානගාරියං|
      block |සො මෙ අත්‌ථො අනුප්‌පත්‌තො සබ්‌බසංයොජනක්‌ඛයො|
    count |1196|
      block |කීදිසො නිරයො ආසි යත්‌ථ දුස්‌සී අපච්‌චථ|
      block |විධුරං සාවකමාසජ්‌ජ කකුසන්‌ධඤ්‌ච බ්‍රාහ්‌මණං|
    count |1197|
      block |සතං ආසි අයොසඞ්‌කූ සබ්‌බෙ පච්‌චත්‌තවෙදනා|
      block |ඊදිසො නිරයො ආසි යත්‌ථ දුස්‌සී අපච්‌චථ|
      block |විධුරං සාවකමාසජ්‌ජ කකුසන්‌ධඤ්‌ච බ්‍රාහ්‌මණං|
    count |1198|
      block |යො එතමභිජානාති භික්‌ඛු බුද්‌ධස්‌ස සාවකො|
      block |තාදිසං භික්‌ඛුමාසජ්‌ජ කණ්‌හ දුක්‌ඛං නිගච්‌ඡසි|
    count |1199|
      block |මජ්‌ඣෙසරස්‌මිං තිට්‌ඨන්‌ති විමානා කප්‌පඨායිනො|
      block |වෙළුරියවණ්‌ණා රුචිරා අච්‌චිමන්‌තො පභස්‌සරා|
      block |අච්‌ඡරා තත්‌ථ නච්‌චන්‌ති පුථු නානත්‌තවණ්‌ණියො|
    count |1200|
      block |යො එතමභිජානාති…පෙ … කණ්‌හ දුක්‌ඛං නිගච්‌ඡසි|
    count |1201|
      block |යො වෙ බුද්‌ධෙන චොදිතො භික්‌ඛුසඞ්‌ඝස්‌ස පෙක්‌ඛතො|
      block |මිගාරමාතුපාසාදං පාදඞ්‌ගුට්‌ඨෙන කම්‌පයි|
    count |1202|
      block |යො එතමභිජානාති…පෙ … කණ්‌හ දුක්‌ඛං නිගච්‌ඡසි|
    count |1203|
      block |යො වෙජයන්‌තපාසාදං පාදඞ්‌ගුට්‌ඨෙන කම්‌පයි|
      block |ඉද්‌ධිබලෙනුපත්‌ථද්‌ධො සංවෙජෙසි ච දෙවතා|
    count |1204|
      block |යො එතමභිජානාති…පෙ … කණ්‌හ දුක්‌ඛං නිගච්‌ඡසි|
    count |1204|
      block |යො එතමභිජානාති…පෙ … කණ්‌හ දුක්‌ඛං නිගච්‌ඡසි|
    count |1205|
      block |යො වෙජයන්‌තපාසාදෙ සක්‌කං සො පරිපුච්‌ඡති|
      block |අපි ආවුසො ජානාසි තණ්‌හක්‌ඛයවිමුත්‌තියො|
      block |තස්‌ස සක්‌කො වියාකාසි පඤ්‌හං පුට්‌ඨො යථාතථං|
    count |1206|
      block |යො එතමභිජානාති…පෙ … කණ්‌හ දුක්‌ඛං නිගච්‌ඡසි|
    count |1207|
      block |යො බ්‍රහ්‌මානං පරිපුච්‌ඡති සුධම්‌මායං ඨිතො සභං|
      block |අජ්‌ජාපි ත්‍යාවුසො සා දිට්‌ඨි යා තෙ දිට්‌ඨි පුරෙ අහු|
      block |පස්‌සසි වීතිවත්‌තන්‌තං බ්‍රහ්‌මලොකෙ පභස්‌සරං|
    count |1208|
      block |තස්‌ස බ්‍රහ්‌මා වියාකාසි පඤ්‌හං පුට්‌ඨො යථාතථං|
      block |න මෙ මාරිස සා දිට්‌ඨි යා මෙ දිට්‌ඨි පුරෙ අහු|
    count |1209|
      block |පස්‌සාමි වීතිවත්‌තන්‌තං බ්‍රහ්‌මලොකෙ පභස්‌සරං|
      block |සොහං අජ්‌ජ කථං වජ්‌ජං අහං නිච්‌චොම්‌හි සස්‌සතො|
    count |1210|
      block |යො එතමභිජානාති…පෙ … කණ්‌හ දුක්‌ඛං නිගච්‌ඡසි|
    count |1211|
      block |යො මහානෙරුනො කූටං විමොක්‌ඛෙන අඵස්‌සයි|
      block |වනං පුබ්‌බවිදෙහානං යෙ ච භූමිසයා නරා|
    count |1212|
      block |යො එතමභිජානාති භික්‌ඛු බුද්‌ධස්‌ස සාවකො|
      block |තාදිසං භික්‌ඛුමාසජ්‌ජ කණ්‌හ දුක්‌ඛං නිගච්‌ඡසි|
    count |1213|
      block |න වෙ අග්‌ගි චෙතයති අහං බාලං ඩහාමීති|
      block |බාලොව ජලිතං අග්‌ගිං ආසජ්‌ජ නං පඩය්‌හති|
    count |1214|
      block |එවමෙව තුවං මාර ආසජ්‌ජ නං තථාගතං|
      block |සයං ඩහිස්‌සසි අත්‌තානං බාලො අග්‌ගිංව සම්‌ඵුසං|
    count |1215|
      block |අපුඤ්‌ඤං පසවී මාරො ආසජ්‌ජ නං තථාගතං|
      block |කිං නු මඤ්‌ඤසි පාපිම න මෙ පාපං විපච්‌චති|
    count |1216|
      block |කරතො තෙ චීයතෙ පාපං චිරරත්‌තාය අන්‌තක|
      block |මාර නිබ්‌බින්‌ද බුද්‌ධම්‌හා ආසං මාකාසි භික්‌ඛුසු|
    count |1217|
      block |ඉති මාරං අතජ්‌ජෙසි භික්‌ඛු භෙසකළාවනෙ|
      block |තතො සො දුම්‌මනො යක්‌ඛො තත්‌ථෙවන්‌තරධායථාති|
      block |සට්‌ඨිකම්‌හි නිපාතම්‌හි මොග්‌ගල්‌ලානො මහිද්‌ධිකො|
      block |එකොව ථෙරගාථායො අට්‌ඨසට්‌ඨි භවන්‌ති තාති|
    block |ඉත්‌ථං සුදං ආයස්‌මා මහාමොග්‌ගල්‌ලානො ථෙරො ගාථායො අභාසිත්‌ථාති|
    stand |සට්‌ඨිනිපාතො නිට්‌ඨිතො|
    block |තත්‍රුද්‌දානං|
