block |තෙරසනිපාතො|
  block |සොණකොළිවිසත්‌ථෙරගාථා|
    count |632|
      block |යාහු රට්‌ඨෙ සමුක්‌කට්‌ඨො රඤ්‌ඤො අඞ්‌ගස්‌ස පද්‌ධගූ|
      block |ස්‌වාජ්‌ජ ධම්‌මෙසු උක්‌කට්‌ඨො සොණො දුක්‌ඛස්‌ස පාරගූ|
    count |633|
      block |පඤ්‌ච ඡින්‌දෙ පඤ්‌ච ජහෙ පඤ්‌ච චුත්‌තරි භාවයෙ|
      block |පඤ්‌චසඞ්‌ගාතිගො භික්‌ඛු ඔඝතිණ්‌ණොති වුච්‌චති|
    count |634|
      block |උන්‌නළස්‌ස පමත්‌තස්‌ස බාහිරාසස්‌ස භික්‌ඛුනො|
      block |සීලං සමාධි පඤ්‌ඤා ච පාරිපූරිං න ගච්‌ඡති|
    count |635|
      block |යඤ්‌හි කිච්‌චං අපවිද්‌ධං අකිච්‌චං පන කරීයති|
      block |උන්‌නළානං පමත්‌තානං තෙසං වඩ්‌ඪන්‌ති ආසවා|
    count |636|
      block |යෙසඤ්‌ච සුසමාරද්‌ධා නිච්‌චං කායගතා සති|
      block |අකිච්‌චං තෙ න සෙවන්‌ති කිච්‌චෙ සාතච්‌චකාරිනො|
      block |සතානං සම්‌පජානානං අත්‌ථං ගච්‌ඡන්‌ති ආසවා|
    count |637|
      block |උජුමග්‌ගම්‌හි අක්‌ඛාතෙ ගච්‌ඡථ මා නිවත්‌තථ|
      block |අත්‌තනා චොදයත්‌තානං නිබ්‌බානමභිහාරයෙ|
    count |638|
      block |අච්‌චාරද්‌ධම්‌හි වීරියම්‌හි සත්‌ථා ලොකෙ අනුත්‌තරො|
      block |වීණොපමං කරිත්‌වා මෙ ධම්‌මං දෙසෙසි චක්‌ඛුමා|
      block |තස්‌සාහං වචනං සුත්‌වා විහාසිං සාසනෙ රතො|
    count |639|
      block |සමථං පටිපාදෙසිං උත්‌තමත්‌ථස්‌ස පත්‌තියා|
      block |තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනං|
    count |640|
      block |නෙක්‌ඛම්‌මෙ අධිමුත්‌තස්‌ස පවිවෙකඤ්‌ච චෙතසො|
      block |අබ්‍යාපජ්‌ඣාධිමුත්‌තස්‌ස උපාදානක්‌ඛයස්‌ස ච|
    count |641|
      block |තණ්‌හක්‌ඛයාධිමුත්‌තස්‌ස අසම්‌මොහඤ්‌ච චෙතසො|
      block |දිස්‌වා ආයතනුප්‌පාදං සම්‌මා චිත්‌තං විමුච්‌චති|
    count |642|
      block |තස්‌ස සම්‌මා විමුත්‌තස්‌ස සන්‌තචිත්‌තස්‌ස භික්‌ඛුනො|
      block |කතස්‌ස පටිචයො නත්‌ථි කරණීයං න විජ්‌ජති|
    count |643|
      block |සෙලො යථා එකඝනො වාතෙන න සමීරති|
      block |එවං රූපා රසා සද්‌දා ගන්‌ධා ඵස්‌සා ච කෙවලා|
    count |644|
      block |ඉට්‌ඨා ධම්‌මා අනිට්‌ඨා ච නප්‌පවෙධෙන්‌ති තාදිනො|
      block |ඨිතං චිත්‌තං විසඤ්‌ඤුත්‌තං වයඤ්‌චස්‌සානුපස්‌සතීති|
      block |සොණො කොළිවිසො ථෙරො එකොයෙව මහිද්‌ධිකො|
      block |තෙරසම්‌හි නිපාතම්‌හි ගාථායො චෙත්‌ථ තෙරසාති|
    stand |… සොණො කොළිවිසො ථෙරො…|
    stand |තෙරසනිපාතො නිට්‌ඨිතො|
    block |තත්‍රුද්‌දානං|
