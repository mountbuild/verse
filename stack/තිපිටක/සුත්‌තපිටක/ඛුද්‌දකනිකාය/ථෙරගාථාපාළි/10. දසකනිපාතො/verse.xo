block |දසකනිපාතො|
  block |කාළුදායිත්‌ථෙරගාථා|
    count |527|
      block |අඞ්‌ගාරිනො දානි දුමා භදන්‌තෙ ඵලෙසිනො ඡදනං විප්‌පහාය|
      block |තෙ අච්‌චිමන්‌තොව පභාසයන්‌ති සමයො මහාවීර භාගී රසානං|
    count |528|
      block |දුමානි ඵුල්‌ලානි මනොරමානි සමන්‌තතො සබ්‌බදිසා පවන්‌ති|
      block |පත්‌තං පහාය ඵලමාසසානා කාලො ඉතො පක්‌කමනාය වීර|
    count |529|
      block |නෙවාතිසීතං න පනාතිඋණ්‌හං සුඛා උතු අද්‌ධනියා භදන්‌තෙ|
      block |පස්‌සන්‌තු තං සාකියා කොළියා ච පච්‌ඡාමුඛං රොහිනියං තරන්‌තං|
    count |530|
      block |ආසාය කසතෙ ඛෙත්‌තං බීජං ආසාය වප්‌පති|
      block |ආසාය වාණිජා යන්‌ති සමුද්‌දං ධනහාරකා|
      block |යාය ආසාය තිට්‌ඨාමි සා මෙ ආසා සමිජ්‌ඣතු|
    count |531|
      block |පුනප්‌පුනං චෙව වපන්‌ති බීජං පුනප්‌පුනං වස්‌සති දෙවරාජා|
      block |පුනප්‌පුනං ඛෙත්‌තං කසන්‌ති කස්‌සකා පුනප්‌පුනං ධඤ්‌ඤමුපෙති රට්‌ඨං|
    count |532|
      block |පුනප්‌පුනං යාචනකා චරන්‌ති පුනප්‌පුනං දානපතී දදන්‌ති|
      block |පුනප්‌පුනං දානපතී දදිත්‌වා පුනප්‌පුනං සග්‌ගමුපෙන්‌ති ඨානං|
    count |533|
      block |වීරො හවෙ සත්‌තයුගං පුනෙති යස්‌මිං කුලෙ ජායති භූරිපඤ්‌ඤො|
      block |මඤ්‌ඤාමහං සක්‌කති දෙවදෙවො තයා හි ජාතො මුනි සච්‌චනාමො|
    count |534|
      block |සුද්‌ධොදනො නාම පිතා මහෙසිනො බුද්‌ධස්‌ස මාතා පන මායනාමා|
      block |යා බොධිසත්‌තං පරිහරිය කුච්‌ඡිනා කායස්‌ස භෙදා තිදිවම්‌හි මොදති|
    count |535|
      block |සා ගොතමී කාලකතා ඉතො චුතා දිබ්‌බෙහි කාමෙහි සමඞ්‌ගිභූතා|
      block |සා මොදති කාමගුණෙහි පඤ්‌චහි පරිවාරිතා දෙවගණෙහි තෙහි|
    count |536|
      block |බුද්‌ධස්‌ස පුත්‌තොම්‌හි අසය්‌හසාහිනො අඞ්‌ගීරසස්‌සප්‌පටිමස්‌ස තාදිනො|
      block |පිතුපිතා මය්‌හං තුවංසි සක්‌ක ධම්‌මෙන මෙ ගොතම අය්‍යකොසීති|
    stand |… කාළුදායී ථෙරො…|
  block |එකවිහාරියත්‌ථෙරගාථා|
    count |537|
      block |පුරතො පච්‌ඡතො වාපි අපරො චෙ න විජ්‌ජති|
      block |අතීව ඵාසු භවති එකස්‌ස වසතො වනෙ|
    count |538|
      block |හන්‌ද එකො ගමිස්‌සාමි අරඤ්‌ඤං බුද්‌ධවණ්‌ණිතං|
      block |ඵාසු එකවිහාරිස්‌ස පහිතත්‌තස්‌ස භික්‌ඛුනො|
    count |539|
      block |යොගී-පීතිකරං රම්‌මං මත්‌තකුඤ්‌ජරසෙවිතං|
      block |එකො අත්‌තවසී ඛිප්‌පං පවිසිස්‌සාමි කානනං|
    count |540|
      block |සුපුප්‌ඵිතෙ සීතවනෙ සීතලෙ ගිරිකන්‌දරෙ|
      block |ගත්‌තානි පරිසිඤ්‌චිත්‌වා චඞ්‌කමිස්‌සාමි එකකො|
    count |541|
      block |එකාකියො අදුතියො රමණීයෙ මහාවනෙ|
      block |කදාහං විහරිස්‌සාමි කතකිච්‌චො අනාසවො|
    count |542|
      block |එවං මෙ කත්‌තුකාමස්‌ස අධිප්‌පායො සමිජ්‌ඣතු|
      block |සාධියිස්‌සාමහංයෙව නාඤ්‌ඤො අඤ්‌ඤස්‌ස කාරකො|
    count |543|
      block |එස බන්‌ධාමි සන්‌නාහං පවිසිස්‌සාමි කානනං|
      block |න තතො නික්‌ඛමිස්‌සාමි අප්‌පත්‌තො ආසවක්‌ඛයං|
    count |544|
      block |මාලුතෙ උපවායන්‌තෙ සීතෙ සුරභිගන්‌ධිකෙ|
      block |අවිජ්‌ජං දාලයිස්‌සාමි නිසින්‌නො නගමුද්‌ධනි|
    count |545|
      block |වනෙ කුසුමසඤ්‌ඡන්‌නෙ පබ්‌භාරෙ නූන සීතලෙ|
      block |විමුත්‌තිසුඛෙන සුඛිතො රමිස්‌සාමි ගිරිබ්‌බජෙ|
    count |546|
      block |සොහං පරිපුණ්‌ණසඞ්‌කප්‌පො චන්‌දො පන්‌නරසො යථා|
      block |සබ්‌බාසවපරික්‌ඛීණො නත්‌ථි දානි පුනබ්‌භවොති|
    stand |… එකවිහාරියො ථෙරො…|
  block |මහාකප්‌පිනත්‌ථෙරගාථා|
    count |547|
      block |අනාගතං යො පටිකච්‌ච පස්‌සති හිතඤ්‌ච අත්‌ථං අහිතඤ්‌ච තං ද්‌වයං|
      block |විද්‌දෙසිනො තස්‌ස හිතෙසිනො වා රන්‌ධං න පස්‌සන්‌ති සමෙක්‌ඛමානා|
    count |548|
      block |ආනාපානසතී යස්‌ස පරිපුණ්‌ණා සුභාවිතා|
      block |අනුපුබ්‌බං පරිචිතා යථා බුද්‌ධෙන දෙසිතා|
      block |සොමං ලොකං පභාසෙති අබ්‌භා මුත්‌තොව චන්‌දිමා|
    count |549|
      block |ඔදාතං වත මෙ චිත්‌තං අප්‌පමාණං සුභාවිතං|
      block |නිබ්‌බිද්‌ධං පග්‌ගහීතඤ්‌ච සබ්‌බා ඔභාසතෙ දිසා|
    count |550|
      block |ජීවතෙ වාපි සප්‌පඤ්‌ඤො අපි විත්‌තපරික්‌ඛයො|
      block |පඤ්‌ඤාය ච අලාභෙන විත්‌තවාපි න ජීවති|
    count |551|
      block |පඤ්‌ඤා සුතවිනිච්‌ඡිනී පඤ්‌ඤා කිත්‌තිසිලොකවද්‌ධනී|
      block |පඤ්‌ඤාසහිතො නරො ඉධ අපි දුක්‌ඛෙසු සුඛානි වින්‌දති|
    count |552|
      block |නායං අජ්‌ජතනො ධම්‌මො නච්‌ඡෙරො නපි අබ්‌භුතො|
      block |යත්‌ථ ජායෙථ මීයෙථ තත්‌ථ කිං විය අබ්‌භුතං|
    count |553|
      block |අනන්‌තරං හි ජාතස්‌ස ජීවිතා මරණං ධුවං|
      block |ජාතා ජාතා මරන්‌තීධ එවංධම්‌මා හි පාණිනො|
    count |554|
      block |න හෙතදත්‌ථාය මතස්‌ස හොති යං ජීවිතත්‌ථං පරපොරිසානං|
      block |මතම්‌හි රුණ්‌ණං න යසො න ලොක්‍යං න වණ්‌ණිතං සමණබ්‍රාහ්‌මණෙහි|
    count |555|
      block |චක්‌ඛුං සරීරං උපහන්‌ති තෙන නිහීයති වණ්‌ණබලං මතී ච|
      block |ආනන්‌දිනො තස්‌ස දිසා භවන්‌ති හිතෙසිනො නාස්‌ස සුඛී භවන්‌ති|
    count |556|
      block |තස්‌මා හි ඉච්‌ඡෙය්‍ය කුලෙ වසන්‌තෙ මෙධාවිනො චෙව බහුස්‌සුතෙ ච|
      block |යෙසං හි පඤ්‌ඤාවිභවෙන කිච්‌චං තරන්‌ති නාවාය නදිංව පුණ්‌ණන්‌ති|
    stand |… මහාකප්‌පිනො ථෙරො…|
  block |චූළපන්‌ථකත්‌ථෙරගාථා|
    count |557|
      block |දන්‌ධා මය්‌හං ගතී ආසි පරිභූතො පුරෙ අහං|
      block |භාතා ච මං පණාමෙසි ගච්‌ඡ දානි තුවං ඝරං|
    count |558|
      block |සොහං පණාමිතො සන්‌තො සඞ්‌ඝාරාමස්‌ස කොට්‌ඨකෙ|
      block |දුම්‌මනො තත්‌ථ අට්‌ඨාසිං සාසනස්‌මිං අපෙක්‌ඛවා|
    count |559|
      block |භගවා තත්‌ථ ආගච්‌ඡි සීසං මය්‌හං පරාමසි|
      block |බාහාය මං ගහෙත්‌වාන සඞ්‌ඝාරාමං පවෙසයි|
    count |560|
      block |අනුකම්‌පාය මෙ සත්‌ථා පාදාසි පාදපුඤ්‌ඡනිං|
      block |එතං සුද්‌ධං අධිට්‌ඨෙහි එකමන්‌තං ස්‌වධිට්‌ඨිතං|
    count |561|
      block |තස්‌සාහං වචනං සුත්‌වා විහාසිං සාසනෙ රතො|
      block |සමාධිං පටිපාදෙසිං උත්‌තමත්‌ථස්‌ස පත්‌තියා|
    count |562|
      block |පුබ්‌බෙනිවාසං ජානාමි දිබ්‌බචක්‌ඛු විසොධිතං|
      block |තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනං|
    count |563|
      block |සහස්‌සක්‌ඛත්‌තුමත්‌තානං නිම්‌මිනිත්‌වාන පන්‌ථකො|
      block |නිසීදම්‌බවනෙ රම්‌මෙ යාව කාලප්‌පවෙදනා|
    count |564|
      block |තතො මෙ සත්‌ථා පාහෙසි දූතං කාලප්‌පවෙදකං|
      block |පවෙදිතම්‌හි කාලම්‌හි වෙහාසාදුපසඞ්‌කමිං|
    count |565|
      block |වන්‌දිත්‌වා සත්‌ථුනො පාදෙ එකමන්‌තං නිසීදහං|
      block |නිසින්‌නං මං විදිත්‌වාන අථ සත්‌ථා පටිග්‌ගහි|
    count |566|
      block |ආයාගො සබ්‌බලොකස්‌ස ආහුතීනං පටිග්‌ගහො|
      block |පුඤ්‌ඤක්‌ඛෙත්‌තං මනුස්‌සානං පටිගණ්‌හිත්‌ථ දක්‌ඛිණන්‌ති|
    stand |… චූළපන්‌ථකො ථෙරො…|
  block |කප්‌පත්‌ථෙරගාථා|
    count |567|
      block |නානාකුලමලසම්‌පුණ්‌ණො මහාඋක්‌කාරසම්‌භවො|
      block |චන්‌දනිකංව පරිපක්‌කං මහාගණ්‌ඩො මහාවණො|
    count |568|
      block |පුබ්‌බරුහිරසම්‌පුණ්‌ණො ගූථකූපෙන ගාළ්‌හිතො|
      block |ආපොපග්‌ඝරණො කායො සදා සන්‌දති පූතිකං|
    count |569|
      block |සට්‌ඨිකණ්‌ඩරසම්‌බන්‌ධො මංසලෙපනලෙපිතො|
      block |චම්‌මකඤ්‌චුකසන්‌නද්‌ධො පූතිකායො නිරත්‌ථකො|
    count |570|
      block |අට්‌ඨිසඞ්‌ඝාතඝටිතො න්‌හාරුසුත්‌තනිබන්‌ධනො|
      block |නෙකෙසං සංගතීභාවා කප්‌පෙති ඉරියාපථං|
    count |571|
      block |ධුවප්‌පයාතො මරණාය මච්‌චුරාජස්‌ස සන්‌තිකෙ|
      block |ඉධෙව ඡඩ්‌ඩයිත්‌වාන යෙනකාමඞ්‌ගමො නරො|
    count |572|
      block |අවිජ්‌ජාය නිවුතො කායො චතුගන්‌ථෙන ගන්‌ථිතො|
      block |ඔඝසංසීදනො කායො අනුසයජාලමොත්‌ථතො|
    count |573|
      block |පඤ්‌චනීවරණෙ යුත්‌තො විතක්‌කෙන සමප්‌පිතො|
      block |තණ්‌හාමූලෙනානුගතො මොහච්‌ඡාදනඡාදිතො|
    count |574|
      block |එවායං වත්‌තතෙ කායො කම්‌මයන්‌තෙන යන්‌තිතො|
      block |සම්‌පත්‌ති ච විපත්‍යන්‌තා නානාභාවො විපජ්‌ජති|
    count |575|
      block |යෙමං කායං මමායන්‌ති අන්‌ධබාලා පුථුජ්‌ජනා|
      block |වඩ්‌ඪෙන්‌ති කටසිං ඝොරං ආදියන්‌ති පුනබ්‌භවං|
    count |576|
      block |යෙමං කායං විවජ්‌ජෙන්‌ති ගූථලිත්‌තංව පන්‌නගං|
      block |භවමූලං වමිත්‌වාන පරිනිබ්‌බිස්‌සන්‌තිනාසවාති|
    stand |… කප්‌පො ථෙරො…|
  block |වඞ්‌ගන්‌තපුත්‌තඋපසෙනත්‌ථෙරගාථා|
    count |577|
      block |විවිත්‌තං අප්‌පනිග්‌ඝොසං වාළමිගනිසෙවිතං|
      block |සෙවෙ සෙනාසනං භික්‌ඛු පටිසල්‌ලානකාරණා|
    count |578|
      block |සඞ්‌කාරපුඤ්‌ජා ආහත්‌වා සුසානා රථියාහි ච|
      block |තතො සඞ්‌ඝාටිකං කත්‌වා ලූඛං ධාරෙය්‍ය චීවරං|
    count |579|
      block |නීචං මනං කරිත්‌වාන සපදානං කුලා කුලං|
      block |පිණ්‌ඩිකාය චරෙ භික්‌ඛු ගුත්‌තද්‌වාරො සුසංවුතො|
    count |580|
      block |ලූඛෙනපි වා සන්‌තුස්‌සෙ නාඤ්‌ඤං පත්‌ථෙ රසං බහුං|
      block |රසෙසු අනුගිද්‌ධස්‌ස ඣානෙ න රමතී මනො|
    count |581|
      block |අප්‌පිච්‌ඡො චෙව සන්‌තුට්‌ඨො පවිවිත්‌තො වසෙ මුනි|
      block |අසංසට්‌ඨො ගහට්‌ඨෙහි අනාගාරෙහි චූභයං|
    count |582|
      block |යථා ජළො ව මූගො ව අත්‌තානං දස්‌සයෙ තථා|
      block |නාතිවෙලං සම්‌භාසෙය්‍ය සඞ්‌ඝමජ්‌ඣම්‌හි පණ්‌ඩිතො|
    count |583|
      block |න සො උපවදෙ කඤ්‌චි උපඝාතං විවජ්‌ජයෙ|
      block |සංවුතො පාතිමොක්‌ඛස්‌මිං මත්‌තඤ්‌ඤූ චස්‌ස භොජනෙ|
    count |584|
      block |සුග්‌ගහීතනිමිත්‌තස්‌ස චිත්‌තස්‌සුප්‌පාදකොවිදො|
      block |සමං අනුයුඤ්‌ජෙය්‍ය කාලෙන ච විපස්‌සනං|
    count |585|
      block |වීරියසාතච්‌චසම්‌පන්‌නො යුත්‌තයොගො සදා සියා|
      block |න ච අප්‌පත්‌වා දුක්‌ඛන්‌තං විස්‌සාසං එය්‍ය පණ්‌ඩිතො|
    count |586|
      block |එවං විහරමානස්‌ස සුද්‌ධිකාමස්‌ස භික්‌ඛුනො|
      block |ඛීයන්‌ති ආසවා සබ්‌බෙ නිබ්‌බුතිඤ්‌චාධිගච්‌ඡතීති|
    stand |… උපසෙනො වඞ්‌ගන්‌තපුත්‌තො ථෙරො…|
  block |අපර-ගොතමත්‌ථෙරගාථා|
    count |587|
      block |විජානෙය්‍ය සකං අත්‌ථං අවලොකෙය්‍යාථ පාවචනං|
      block |යඤ්‌චෙත්‌ථ අස්‌ස පතිරූපං සාමඤ්‌ඤං අජ්‌ඣුපගතස්‌ස|
    count |588|
      block |මිත්‌තං ඉධ ච කල්‍යාණං සික්‌ඛා විපුලං සමාදානං|
      block |සුස්‌සූසා ච ගරූනං එතං සමණස්‌ස පතිරූපං|
    count |589|
      block |බුද්‌ධෙසු සගාරවතා ධම්‌මෙ අපචිති යථාභූතං|
      block |සඞ්‌ඝෙ ච චිත්‌තිකාරො එතං සමණස්‌ස පතිරූපං|
    count |590|
      block |ආචාරගොචරෙ යුත්‌තො ආජීවො සොධිතො අගාරය්‌හො|
      block |චිත්‌තස්‌ස ච සණ්‌ඨපනං එතං සමණස්‌ස පතිරූපං|
    count |591|
      block |චාරිත්‌තං අථ වාරිත්‌තං ඉරියාපථියං පසාදනියං|
      block |අධිචිත්‌තෙ ච ආයොගො එතං සමණස්‌ස පතිරූපං|
    count |592|
      block |ආරඤ්‌ඤකානි සෙනාසනානි පන්‌තානි අප්‌පසද්‌දානි|
      block |භජිතබ්‌බානි මුනිනා එතං සමණස්‌ස පතිරූපං|
    count |593|
      block |සීලඤ්‌ච බාහුසච්‌චඤ්‌ච ධම්‌මානං පවිචයො යථාභූතං|
      block |සච්‌චානං අභිසමයො එතං සමණස්‌ස පතිරූපං|
    count |594|
      block |භාවෙය්‍ය ච අනිච්‌චන්‌ති අනත්‌තසඤ්‌ඤං අසුභසඤ්‌ඤඤ්‌ච|
      block |ලොකම්‌හි ච අනභිරතිං එතං සමණස්‌ස පතිරූපං|
    count |595|
      block |භාවෙය්‍ය ච බොජ්‌ඣඞ්‌ගෙ ඉද්‌ධිපාදානි ඉන්‌ද්‍රියානි බලානි|
      block |අට්‌ඨඞ්‌ගමග්‌ගමරියං එතං සමණස්‌ස පතිරූපං|
    count |596|
      block |තණ්‌හං පජහෙය්‍ය මුනි සමූලකෙ ආසවෙ පදාලෙය්‍ය|
      block |විහරෙය්‍ය විප්‌පමුත්‌තො එතං සමණස්‌ස පතිරූපන්‌ති|
      block |කාළුදායී ච සො ථෙරො එකවිහාරී ච කප්‌පිනො|
      block |චූළපන්‌ථකො කප්‌පො ච උපසෙනො ච ගොතමො|
      block |සත්‌තිමෙ දසකෙ ථෙරා ගාථායො චෙත්‌ථ සත්‌තතීති|
    stand |… ගොතමො ථෙරො…|
    stand |දසකනිපාතො නිට්‌ඨිතො|
    block |තත්‍රුද්‌දානං|
