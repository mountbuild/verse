block |නිධිකණ්‌ඩසුත්‌තං|
  count |1|
    block |නිධිං නිධෙති පුරිසො ගම්‌භීරෙ ඔදකන්‌තිකෙ|
    block |අත්‌ථෙ කිච්‌චෙ සමුප්‌පන්‌නෙ අත්‌ථාය මෙ භවිස්‌සති|
  count |2|
    block |රාජතො වා දුරුත්‌තස්‌ස චොරතො පීළිතස්‌ස වා|
    block |ඉණස්‌ස වා පමොක්‌ඛාය දුබ්‌භික්‌ඛෙ ආපදාසු වා|
    block |එතදත්‌ථාය ලොකස්‌මිං නිධි නාම නිධීයති|
  count |3|
    block |තාවස්‌සුනිහිතො සන්‌තො ගම්‌භීරෙ ඔදකන්‌තිකෙ|
    block |න සබ්‌බො සබ්‌බදා එව තස්‌ස තං උපකප්‌පති|
  count |4|
    block |නිධි වා ඨානා චවති සඤ්‌ඤා වාස්‌ස විමුය්‌හති|
    block |නාගා වා අපනාමෙන්‌ති යක්‌ඛා වාපි හරන්‌ති නං|
  count |5|
    block |අප්‌පියා වාපි දායාදා උද්‌ධරන්‌ති අපස්‌සතො|
    block |යදා පුඤ්‌ඤක්‌ඛයො හොති සබ්‌බමෙතං විනස්‌සති|
  count |6|
    block |යස්‌ස දානෙන සීලෙන සංයමෙන දමෙන ච|
    block |නිධී සුනිහිතො හොති ඉත්‌ථියා පුරිසස්‌ස වා|
  count |7|
    block |චෙතියම්‌හි ච සඞ්‌ඝෙ වා පුග්‌ගලෙ අතිථීසු වා|
    block |මාතරි පිතරි චාපි අථො ජෙට්‌ඨම්‌හි භාතරි|
  count |8|
    block |එසො නිධි සුනිහිතො අජෙය්‍යො අනුගාමිකො|
    block |පහාය ගමනීයෙසු එතං ආදාය ගච්‌ඡති|
  count |9|
    block |අසාධාරණමඤ්‌ඤෙසං අචොරාහරණො නිධි|
    block |කයිරාථ ධීරො පුඤ්‌ඤානි යො නිධි අනුගාමිකො|
  count |10|
    block |එස දෙවමනුස්‌සානං සබ්‌බකාමදදො නිධි|
    block |යං යදෙවාභිපත්‌ථෙන්‌ති සබ්‌බමෙතෙන ලබ්‌භති|
  count |11|
    block |සුවණ්‌ණතා සුසරතා සුසණ්‌ඨානා සුරූපතා|
    block |ආධිපච්‌චපරිවාරො සබ්‌බමෙතෙන ලබ්‌භති|
  count |12|
    block |පදෙසරජ්‌ජං ඉස්‌සරියං චක්‌කවත්‌තිසුඛං පියං|
    block |දෙවරජ්‌ජම්‌පි දිබ්‌බෙසු සබ්‌බමෙතෙන ලබ්‌භති|
  count |13|
    block |මානුස්‌සිකා ච සම්‌පත්‌ති දෙවලොකෙ ච යා රති|
    block |යා ච නිබ්‌බානසම්‌පත්‌ති සබ්‌බමෙතෙන ලබ්‌භති|
  count |14|
    block |මිත්‌තසම්‌පදමාගම්‌ම යොනිසොව පයුඤ්‌ජතො|
    block |විජ්‌ජා විමුත්‌ති වසීභාවො සබ්‌බමෙතෙන ලබ්‌භති|
  count |15|
    block |පටිසම්‌භිදා විමොක්‌ඛා ච යා ච සාවකපාරමී|
    block |පච්‌චෙකබොධි බුද්‌ධභූමි සබ්‌බමෙතෙන ලබ්‌භති|
  count |16|
    block |එවං මහත්‌ථිකා එසා යදිදං පුඤ්‌ඤසම්‌පදා|
    block |තස්‌මා ධීරා පසංසන්‌ති පණ්‌ඩිතා කතපුඤ්‌ඤතන්‌ති|
  stand |නිධිකණ්‌ඩසුත්‌තං නිට්‌ඨිතං|
