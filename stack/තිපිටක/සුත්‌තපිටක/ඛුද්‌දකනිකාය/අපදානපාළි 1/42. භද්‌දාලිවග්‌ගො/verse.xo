block |භද්‌දාලිවග්‌ගො|
  block |භද්‌දාලිත්‌ථෙරඅපදානං|
    count |1|
      block |සුමෙධො නාම සම්‌බුද්‌ධො අග්‌ගො කාරුණිකො මුනි|
      block |විවෙකකාමො ලොකග්‌ගො හිමවන්‌තමුපාගමි|
    count |2|
      block |අජ්‌ඣොගාහෙත්‌වා හිමවං සුමෙධො ලොකනායකො|
      block |පල්‌ලඞ්‌කං ආභුජිත්‌වාන නිසීදි පුරිසුත්‌තමො|
    count |3|
      block |සමාධිං සො සමාපන්‌නො සුමෙධො ලොකනායකො|
      block |සත්‌තරත්‌තින්‌දිවං බුද්‌ධො නිසීදි පුරිසුත්‌තමො|
    count |4|
      block |ඛාරිභාරං ගහෙත්‌වාන වනමජ්‌ඣොගහිං අහං|
      block |තත්‌ථද්‌දසාසිං සම්‌බුද්‌ධං ඔඝතිණ්‌ණමනාසවං|
    count |5|
      block |සම්‌මජ්‌ජනිං ගහෙත්‌වාන සම්‌මජ්‌ජිත්‌වාන අස්‌සමං|
      block |චතුදණ්‌ඩෙ ඨපෙත්‌වාන අකාසිං මණ්‌ඩපං තදා|
    count |6|
      block |සාලපුප්‌ඵං ආහරිත්‌වා මණ්‌ඩපං ඡාදයිං අහං|
      block |පසන්‌නචිත්‌තො සුමනො අභිවන්‌දිං තථාගතං|
    count |7|
      block |යං වදන්‌ති සුමෙධොති භූරිපඤ්‌ඤං සුමෙධසං|
      block |භික්‌ඛුසඞ්‌ඝෙ නිසීදිත්‌වා ඉමා ගාථා අභාසථ|
    count |8|
      block |බුද්‌ධස්‌ස ගිරමඤ්‌ඤාය සබ්‌බෙ දෙවා සමාගමුං|
      block |අසංසයං බුද්‌ධසෙට්‌ඨො ධම්‌මං දෙසෙති චක්‌ඛුමා|
    count |9|
      block |සුමෙධො නාම සම්‌බුද්‌ධො ආහුතීනං පටිග්‌ගහො|
      block |දෙවසඞ්‌ඝෙ නිසීදිත්‌වා ඉමා ගාථා අභාසථ|
    count |10|
      block |යො මෙ සත්‌තාහං මණ්‌ඩපං ධාරයී සාලඡාදිතං|
      block |තමහං කිත්‌තයිස්‌සාමි සුණාථ මම භාසතො|
    count |11|
      block |දෙවභූතො මනුස්‌සො වා හෙමවණ්‌ණො භවිස්‌සති|
      block |පහූතභොගො හුත්‌වාන කාමභොගී භවිස්‌සති|
    count |12|
      block |සට්‌ඨි නාගසහස්‌සානි සබ්‌බාලඞ්‌කාරභූසිතා|
      block |සුවණ්‌ණකච්‌ඡා මාතඞ්‌ගා හෙමකප්‌පනවාසසා|
    count |13|
      block |ආරූළ්‌හා ගාමණීයෙහි තොමරඞ්‌කුසපාණිභි|
      block |සායං පාතො උපට්‌ඨානං ආගමිස්‌සන්‌තිමං නරං|
      block |තෙහි නාගෙහි පරිවුතො රමිස්‌සති අයං නරො|
    count |14|
      block |සට්‌ඨි අස්‌සසහස්‌සානි සබ්‌බාලඞ්‌කාරභූසිතා|
      block |ආජානීයාව ජාතියා සින්‌ධවා සීඝවාහිනො|
    count |15|
      block |ආරූළ්‌හා ගාමණීයෙහි ඉල්‌ලියාචාපධාරිභි|
      block |පරිවාරෙස්‌සන්‌තිමං නිච්‌චං බුද්‌ධපූජායිදං ඵලං|
    count |16|
      block |සට්‌ඨි රථසහස්‌සානි සබ්‌බාලඞ්‌කාරභූසිතා|
      block |දීපා අථොපි වෙයග්‌ඝා සන්‌නද්‌ධා උස්‌සිතද්‌ධජා|
    count |17|
      block |ආරූළ්‌හා ගාමණීයෙහි චාපහත්‌ථෙහි වම්‌මිභි|
      block |පරිවාරෙස්‌සන්‌තිමං නිච්‌චං බුද්‌ධපූජායිදං ඵලං|
    count |18|
      block |සට්‌ඨි ගාමසහස්‌සානි පරිපුණ්‌ණානි සබ්‌බසො|
      block |පහූතධනධඤ්‌ඤානි සුසමිද්‌ධානි සබ්‌බසො|
      block |සදා පාතුභවිස්‌සන්‌ති බුද්‌ධපූජායිදං ඵලං|
    count |19|
      block |හත්‌ථී අස්‌සා රථා පත්‌තී සෙනා ච චතුරඞ්‌ගිනී|
      block |පරිවාරෙස්‌සන්‌තිමං නිච්‌චං බුද්‌ධපූජායිදං ඵලං|
    count |20|
      block |අට්‌ඨාරසෙ කප්‌පසතෙ දෙවලොකෙ රමිස්‌සති|
      block |සහස්‌සක්‌ඛත්‌තුං රාජා ච චක්‌කවත්‌තී භවිස්‌සති|
    count |21|
      block |සතානං තීණික්‌ඛත්‌තුඤ්‌ච දෙවරජ්‌ජං කරිස්‌සති|
      block |පදෙසරජ්‌ජං විපුලං ගණනාතො අසඞ්‌ඛියං|
    count |22|
      block |තිංසකප්‌පසහස්‌සම්‌හි ඔක්‌කාකකුලසම්‌භවො|
      block |ගොතමො නාම ගොත්‌තෙන සත්‌ථා ලොකෙ භවිස්‌සති|
    count |23|
      block |තස්‌ස ධම්‌මෙසු දායාදො ඔරසො ධම්‌මනිම්‌මිතො|
      block |සබ්‌බාසවෙ පරිඤ්‌ඤාය විහරිස්‌සතිනාසවො|
    count |24|
      block |තිංසකප්‌පසහස්‌සම්‌හි අද්‌දසං ලොකනායකං|
      block |එත්‌ථන්‌තරමුපාදාය ගවෙසිං අමතං පදං|
    count |25|
      block |ලාභා මය්‌හං සුලද්‌ධං මෙ යමහඤ්‌ඤාසි සාසනං|
      block |තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනං|
    count |26|
      block |නමො තෙ පුරිසාජඤ්‌ඤ නමො තෙ පුරිසුත්‌තම|
      block |තව ඤාණං පකිත්‌තෙත්‌වා පත්‌තොම්‌හි අචලං පදං|
    count |27|
      block |යං යං යොනුපපජ්‌ජාමි දෙවත්‌තං අථ මානුසං|
      block |සබ්‌බත්‌ථ සුඛිතො හොමි ඵලං මෙ ඤාණකිත්‌තනෙ|
    count |28|
      block |ඉදං පච්‌ඡිමකං මය්‌හං චරිමො වත්‌තතෙ භවො|
      block |නාගොව බන්‌ධනං ඡෙත්‌වා විහරාමි අනාසවො|
    count |29|
      block |කිලෙසා ඣාපිතා මය්‌හං භවා සබ්‌බෙ සමූහතා|
      block |නාගොව බන්‌ධනං ඡෙත්‌වා විහරාමි අනාසවො|
    count |30|
      block |ස්‌වාගතං වත මෙ ආසි මම බුද්‌ධස්‌ස සන්‌තිකෙ|
      block |තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනං|
    count |31|
      block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
      block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා භද්‌දාලිත්‌ථෙරො ඉමා ගාථායො අභාසිත්‌ථාති|
    stand |භද්‌දාලිත්‌ථෙරස්‌සාපදානං පඨමං|
  block |එකඡත්‌තියත්‌ථෙරඅපදානං|
    count |32|
      block |චන්‌දභාගානදීතීරෙ අස්‌සමො සුකතො මම|
      block |සුසුද්‌ධපුලිනාකිණ්‌ණො පන්‌නසාලා සුමාපිතා|
    count |33|
      block |උත්‌තානකූලා නදිකා සුපතිත්‌ථා මනොරමා|
      block |මච්‌ඡකච්‌ඡපසම්‌පන්‌නා සුසුමාරනිසෙවිතා|
    count |34|
      block |අච්‌ඡා දීපී ච මයූරා කරවීකා ච සාළිකා|
      block |කූජන්‌ති සබ්‌බදා එතෙ සොභයන්‌තා මමස්‌සමං|
    count |35|
      block |කොකිලා මඤ්‌ජුභාණී ච හංසා ච මධුරස්‌සරා|
      block |අභිකූජන්‌ති තෙ තත්‌ථ සොභයන්‌තා මමස්‌සමං|
    count |36|
      block |සීහා බ්‍යග්‌ඝා වරාහා ච අච්‌ඡ කොකතරච්‌ඡකා|
      block |ගිරිදුග්‌ගම්‌හි නාදෙන්‌ති සොභයන්‌තා මමස්‌සමං|
    count |37|
      block |එණීමිගා ච සරභා භෙරණ්‌ඩා සූකරා බහූ|
      block |ගිරිදුග්‌ගම්‌හි නාදෙන්‌ති සොභයන්‌තා මමස්‌සමං|
    count |38|
      block |උද්‌දාලකා චම්‌පකා ච පාටලී සින්‌දුවාරකා|
      block |අතිමුත්‌තා අසොකා ච සොභයන්‌ති මමස්‌සමං|
    count |39|
      block |අඞ්‌කොලා යූථිකා චෙව සත්‌තලී බිම්‌බිජාලිකා|
      block |කණිකාරා ච පුප්‌ඵන්‌ති සොභයන්‌තා මමස්‌සමං|
    count |40|
      block |නාගා සාලා ච සළලා පුණ්‌ඩරීකෙත්‌ථ පුප්‌ඵිතා|
      block |දිබ්‌බගන්‌ධං සම්‌පවන්‌තා සොභයන්‌ති මමස්‌සමං|
    count |41|
      block |අජ්‌ජුනා අසනා චෙත්‌ථ මහානාමා ච පුප්‌ඵිතා|
      block |සාලා ච කඞ්‌ගුපුප්‌ඵා ච සොභයන්‌ති මමස්‌සමං|
    count |42|
      block |අම්‌බා ජම්‌බූ ච තිලකා නිම්‌බා ච සාලකල්‍යාණී|
      block |දිබ්‌බගන්‌ධං සම්‌පවන්‌තා සොභයන්‌ති මමස්‌සමං|
    count |43|
      block |අසොකා ච කපිට්‌ඨා ච ගිරිමාලෙත්‌ථ පුප්‌ඵිතා|
      block |දිබ්‌බගන්‌ධං සම්‌පවන්‌තා සොභයන්‌ති මමස්‌සමං|
    count |44|
      block |කදම්‌බා කදලී චෙව ඉසිමුග්‌ගා ච රොපිතා|
      block |ධුවං ඵලානි ධාරෙන්‌ති සොභයන්‌තා මමස්‌සමං|
    count |45|
      block |හරීතකා ආමලකා අම්‌බජම්‌බුවිභීතකා|
      block |කොලා භල්‌ලාතකා බිල්‌ලා ඵලිනො මම අස්‌සමෙ|
    count |46|
      block |අවිදූරෙ පොක්‌ඛරණී සුපතිත්‌ථා මනොරමා|
      block |මන්‌දාලකෙහි සඤ්‌ඡන්‌නා පදුමුප්‌පලකෙහි ච|
    count |47|
      block |ගබ්‌භං ගණ්‌හන්‌ති පදුමා අඤ්‌ඤෙ පුප්‌ඵන්‌ති කෙසරී|
      block |ඔපත්‌තකණ්‌ණිකා චෙව පුප්‌ඵන්‌ති මම අස්‌සමෙ|
    count |48|
      block |පාඨීනා පාවුසා මච්‌ඡා බලජා මුඤ්‌ජරොහිතා|
      block |අච්‌ඡොදකම්‌හි විචරං සොභයන්‌ති මමස්‌සමං|
    count |49|
      block |නයිතා අම්‌බගන්‌ධී ච අනුකූලෙ ච කෙතකා|
      block |දිබ්‌බගන්‌ධං සම්‌පවන්‌තා සොභයන්‌ති මමස්‌සමං|
    count |50|
      block |මධු භිසම්‌හා සවති ඛීරසප්‌පි මුළාලිභි|
      block |දිබ්‌බගන්‌ධං සම්‌පවන්‌තා සොභයන්‌ති මමස්‌සමං|
    count |51|
      block |පුලිනා සොභනා තත්‌ථ ආකිණ්‌ණා ජලසෙවිතා|
      block |ඔපුප්‌ඵා පුප්‌ඵිතා සෙන්‌ති සොභයන්‌තා මමස්‌සමං|
    count |52|
      block |ජටාභාරෙන භරිතා අජිනුත්‌තරවාසනා|
      block |වාකචීරධරා සබ්‌බෙ සොභයන්‌ති මමස්‌සමං|
    count |53|
      block |යුගමත්‌තමපෙක්‌ඛන්‌තා නිපකා සන්‌තවුත්‌තිනො|
      block |කාමභොගෙ අනපෙක්‌ඛා වසන්‌ති මම අස්‌සමෙ|
    count |54|
      block |පරූළ්‌හකච්‌ඡනඛලොමා පඞ්‌කදන්‌තා රජස්‌සිරා|
      block |රජොජල්‌ලධරා සබ්‌බෙ වසන්‌ති මම අස්‌සමෙ|
    count |55|
      block |අභිඤ්‌ඤාපාරමිප්‌පත්‌තා අන්‌තලික්‌ඛචරා ච තෙ|
      block |උග්‌ගච්‌ඡන්‌තා නභං එතෙ සොභයන්‌ති මමස්‌සමං|
    count |56|
      block |තෙහි සිස්‌සෙහි පරිවුතො වසාමි විපිනෙ තදා|
      block |රත්‌තින්‌දිවං න ජානාමි සදා ඣානසමප්‌පිතො|
    count |57|
      block |භගවා තම්‌හි සමයෙ අත්‌ථදස්‌සී මහාමුනි|
      block |තමන්‌ධකාරං නාසෙන්‌තො උප්‌පජ්‌ජි ලොකනායකො|
    count |58|
      block |අථ අඤ්‌ඤතරො සිස්‌සො ආගච්‌ඡි මම සන්‌තිකං|
      block |මන්‌තෙ අජ්‌ඣෙතුකාමො සො ඡළඞ්‌ගං නාම ලක්‌ඛණං|
    count |59|
      block |බුද්‌ධො ලොකෙ සමුප්‌පන්‌නො අත්‌ථදස්‌සී මහාමුනි|
      block |චතුසච්‌චං පකාසෙන්‌තො දෙසෙති අමතං පදං|
    count |60|
      block |තුට්‌ඨහට්‌ඨො පමුදිතො ධම්‌මන්‌තරගතාසයො|
      block |අස්‌සමා අභිනික්‌ඛම්‌ම ඉදං වචනමබ්‍රවිං|
    count |61|
      block |බුද්‌ධො ලොකෙ සමුප්‌පන්‌නො ද්‌වත්‌තිංසවරලක්‌ඛණො|
      block |එථ සබ්‌බෙ ගමිස්‌සාම සම්‌මාසම්‌බුද්‌ධසන්‌තිකං|
    count |62|
      block |ඔවාදපටිකරා තෙ සධම්‌මෙ පාරමිං ගතා|
      block |සාධූති සම්‌පටිච්‌ඡිංසු උත්‌තමත්‌ථගවෙසකා|
    count |63|
      block |ජටාභාරභරිතා තෙ අජිනුත්‌තරවාසනා|
      block |උත්‌තමත්‌ථං ගවෙසන්‌තා නික්‌ඛමිංසු වනා තදා|
    count |64|
      block |භගවා තම්‌හි සමයෙ අත්‌ථදස්‌සී මහායසො|
      block |චතුසච්‌චං පකාසෙන්‌තො දෙසෙති අමතං පදං|
    count |65|
      block |සෙතච්‌ඡත්‌තං ගහෙත්‌වාන බුද්‌ධසෙට්‌ඨස්‌ස ධාරයිං|
      block |එකාහං ධාරයිත්‌වාන බුද්‌ධසෙට්‌ඨං අවන්‌දහං|
    count |66|
      block |අත්‌ථදස්‌සී තු භගවා ලොකජෙට්‌ඨො නරාසභො|
      block |භික්‌ඛුසඞ්‌ඝෙ නිසීදිත්‌වා ඉමා ගාථා අභාසථ|
    count |67|
      block |යො මෙ ඡත්‌තං අධාරෙසි පසන්‌නො සෙහි පාණිභි|
      block |තමහං කිත්‌තයිස්‌සාමි සුණාථ මම භාසතො|
    count |68|
      block |ඉමස්‌ස ජායමානස්‌ස දෙවත්‌තෙ අථ මානුසෙ|
      block |ධාරෙස්‌සති සදා ඡත්‌තං ඡත්‌තදානස්‌සිදං ඵලං|
    count |69|
      block |සත්‌තසත්‌තතිකප්‌පානි දෙවලොකෙ රමිස්‌සති|
      block |සහස්‌සක්‌ඛත්‌තුං රාජා ච චක්‌කවත්‌තී භවිස්‌සති|
    count |70|
      block |සත්‌තසත්‌තතික්‌ඛත්‌තුඤ්‌ච දෙවරජ්‌ජං කරිස්‌සති|
      block |පදෙසරජ්‌ජං විපුලං ගණනාතො අසඞ්‌ඛියං|
    count |71|
      block |අට්‌ඨාරසෙ කප්‌පසතෙ ගොතමො සක්‍යපුඞ්‌ගවො|
      block |තමන්‌ධකාරං නාසෙන්‌තො උප්‌පජ්‌ජිස්‌සති චක්‌ඛුමා|
    count |72|
      block |තස්‌ස ධම්‌මෙසු දායාදො ඔරසො ධම්‌මනිම්‌මිතො|
      block |සබ්‌බාසවෙ පරිඤ්‌ඤාය විහරිස්‌සතිනාසවො|
    count |73|
      block |යතො අහං කම්‌මමකං ඡත්‌තං බුද්‌ධස්‌ස ධාරයං|
      block |එත්‌ථන්‌තරෙ න ජානාමි සෙතච්‌ඡත්‌තං අධාරිතං|
    count |74|
      block |ඉදං පච්‌ඡිමකං මය්‌හං චරිමො වත්‌තතෙ භවො|
      block |ඡත්‌තධාරණමජ්‌ජාපි වත්‌තතෙ නිච්‌චකාලිකං|
    count |75|
      block |අහො මෙ සුකතං කම්‌මං අත්‌ථදස්‌සිස්‌ස තාදිනො|
      block |සබ්‌බාසවා පරික්‌ඛීණා නත්‌ථි දානි පුනබ්‌භවො|
    count |76|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |77|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |78|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
      block |ඉත්‌ථං සුදං ආයස්‌මා එකඡත්‌තියො ථෙරො ඉමා ගාථායො අභාසිත්‌ථාති|
    stand |එකඡත්‌තියත්‌ථෙරස්‌සාපදානං දුතියං|
  block |තිණසූලකඡාදනියත්‌ථෙරඅපදානං|
    count |79|
      block |ජාතිං ජරඤ්‌ච මරණං පච්‌චවෙක්‌ඛිං අහං තදා|
      block |එකකො අභිනික්‌ඛම්‌ම පබ්‌බජිං අනගාරියං|
    count |80|
      block |චරමානොනුපුබ්‌බෙන ගඞ්‌ගාතීරං උපාගමිං|
      block |තත්‌ථද්‌දසාසිං පථවිං ගඞ්‌ගාතීරෙ සමුන්‌නතං|
    count |81|
      block |අස්‌සමං තත්‌ථ මාපෙත්‌වා වසාමි අස්‌සමෙ අහං|
      block |සුකතො චඞ්‌කමො මය්‌හං නානාදිජගණායුතො|
    count |82|
      block |මමුපෙන්‌ති ච විස්‌සත්‌ථා කූජන්‌ති ච මනොහරං|
      block |රමමානො සහ තෙහි වසාමි අස්‌සමෙ අහං|
    count |83|
      block |මම අස්‌සමසාමන්‌තා මිගරාජා චතුක්‌කමො|
      block |ආසයා අභිනික්‌ඛම්‌ම ගජ්‌ජි සො අසනී විය|
    count |84|
      block |නදිතෙ මිගරාජෙ ච හාසො මෙ උදපජ්‌ජථ|
      block |මිගරාජං ගවෙසන්‌තො අද්‌දසං ලොකනායකං|
    count |85|
      block |දිස්‌වානාහං දෙවදෙවං තිස්‌සං ලොකග්‌ගනායකං|
      block |හට්‌ඨො හට්‌ඨෙන චිත්‌තෙන පූජයිං නාගකෙසරං|
    count |86|
      block |උග්‌ගච්‌ඡන්‌තංව සූරියං සාලරාජංව පුප්‌ඵිතං|
      block |ඔසධිංව විරොචන්‌තං සන්‌ථවිං ලොකනායකං|
    count |87|
      block |තව ඤාණෙන සබ්‌බඤ්‌ඤු මොචෙසිමං සදෙවකං|
      block |තවං ආරාධයිත්‌වාන ජාතියා පරිමුච්‌චරෙ|
    count |88|
      block |අදස්‌සනෙන සබ්‌බඤ්‌ඤු බුද්‌ධානං සබ්‌බදස්‌සිනං|
      block |පතන්‌තිවීචිනිරයං රාගදොසෙහි ඔඵුටා|
    count |89|
      block |තව දස්‌සනමාගම්‌ම සබ්‌බඤ්‌ඤු ලොකනායක|
      block |පමුච්‌චන්‌ති භවා සබ්‌බා ඵුසන්‌ති අමතං පදං|
    count |90|
      block |යදා බුද්‌ධා චක්‌ඛුමන්‌තො උප්‌පජ්‌ජන්‌ති පභඞ්‌කරා|
      block |කිලෙසෙ ඣාපයිත්‌වාන ආලොකං දස්‌සයන්‌ති තෙ|
    count |91|
      block |කිත්‌තයිත්‌වාන සම්‌බුද්‌ධං තිස්‌සං ලොකග්‌ගනායකං|
      block |හට්‌ඨො හට්‌ඨෙන චිත්‌තෙන තිණසූලං අපූජයිං|
    count |92|
      block |මම සඞ්‌කප්‌පමඤ්‌ඤාය තිස්‌සො ලොකග්‌ගනායකො|
      block |සකාසනෙ නිසීදිත්‌වා ඉමා ගාථා අභාසථ|
    count |93|
      block |යො මං පුප්‌ඵෙහි ඡාදෙසි පසන්‌නො සෙහි පාණිභි|
      block |තමහං කිත්‌තයිස්‌සාමි සුණාථ මම භාසතො|
    count |94|
      block |පඤ්‌චවීසතික්‌ඛත්‌තුං සො දෙවරජ්‌ජං කරිස්‌සති|
      block |පඤ්‌චසත්‌තතික්‌ඛත්‌තුඤ්‌ච චක්‌කවත්‌තී භවිස්‌සති|
    count |95|
      block |පදෙසරජ්‌ජං විපුලං ගණනාතො අසඞ්‌ඛියං|
      block |තස්‌ස කම්‌මනිස්‌සන්‌දෙන පුප්‌ඵානං පූජනාය ච|
    count |96|
      block |සීසංන්‌හාතො චයං පොසො පුප්‌ඵමාකඞ්‌ඛතෙ යදි|
      block |පුඤ්‌ඤකම්‌මෙන සංයුත්‌තං පුරතො පාතුභවිස්‌සති|
    count |97|
      block |යං යං ඉච්‌ඡති කාමෙහි තං තං පාතුභවිස්‌සති|
      block |සඞ්‌කප්‌පං පරිපූරෙත්‌වා නිබ්‌බායිස්‌සතිනාසවො|
    block |අට්‌ඨාරසමං භාණවාරං|
    count |98|
      block |කිලෙසෙ ඣාපයිත්‌වාන සම්‌පජානො පතිස්‌සතො|
      block |එකාසනෙ නිසීදිත්‌වා අරහත්‌තමපාපුණිං|
    count |99|
      block |චඞ්‌කමන්‌තො නිපජ්‌ජන්‌තො නිසින්‌නො උද වා ඨිතො|
      block |බුද්‌ධසෙට්‌ඨං සරිත්‌වාන විහරාමි අහං සදා|
    count |100|
      block |චීවරෙ පිණ්‌ඩපාතෙ ච පච්‌චයෙ සයනාසනෙ|
      block |තත්‌ථ මෙ ඌනතා නත්‌ථි බුද්‌ධපූජායිදං ඵලං|
    count |101|
      block |සො දානි පත්‌තො අමතං සන්‌තං පදමනුත්‌තරං|
      block |සබ්‌බාසවෙ පරිඤ්‌ඤාය විහරාමි අනාසවො|
    count |102|
      block |ද්‌වෙනවුතෙ ඉතො කප්‌පෙ යං පුප්‌ඵමභිපූජයිං|
      block |දුග්‌ගතිං නාභිජානාමි බුද්‌ධපූජායිදං ඵලං|
    count |103|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |104|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |105|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා තිණසූලකඡාදනියො ථෙරො ඉමා ගාථායො අභාසිත්‌ථාති|
    stand |තිණසූලකඡාදනියත්‌ථෙරස්‌සාපදානං තතියං|
  block |මධුමංසදායකත්‌ථෙරඅපදානං|
    count |106|
      block |නගරෙ බන්‌ධුමතියා සූකරිකො අහොසහං|
      block |උක්‌කොටං රන්‌ධයිත්‌වාන මධුමංසම්‌හි ඔකිරිං|
    count |107|
      block |සන්‌නිපාතං අහං ගන්‌ත්‌වා එකං පත්‌තං ගහෙසහං|
      block |පූරයිත්‌වාන තං පත්‌තං භික්‌ඛුසඞ්‌ඝස්‌සදාසහං|
    count |108|
      block |යොත්‌ථ ථෙරතරො භික්‌ඛු නිය්‍යාදෙසි මමං තදා|
      block |ඉමිනා පත්‌තපූරෙන ලභස්‌සු විපුලං සුඛං|
    count |109|
      block |දුවෙ සම්‌පත්‌තියො භුත්‌වා සුක්‌කමූලෙන චොදිතො|
      block |පච්‌ඡිමෙ වත්‌තමානම්‌හි කිලෙසෙ ඣාපයිස්‌සති|
    count |110|
      block |තත්‌ථ චිත්‌තං පසාදෙත්‌වා තාවතිංසමගච්‌ඡහං|
      block |තත්‌ථ භුත්‌වා පිවිත්‌වා ච ලභාමි විපුලං සුඛං|
    count |111|
      block |මණ්‌ඩපෙ රුක්‌ඛමූලෙ වා පුබ්‌බකම්‌මං අනුස්‌සරිං|
      block |අන්‌නපානාභිවස්‌සො මෙ අභිවස්‌සති තාවදෙ|
    count |112|
      block |ඉදං පච්‌ඡිමකං මය්‌හං චරිමො වත්‌තතෙ භවො|
      block |ඉධාපි අන්‌නපානං මෙ වස්‌සතෙ සබ්‌බකාලිකං|
    count |113|
      block |තෙනෙව මධුදානෙන සන්‌ධාවිත්‌වා භවෙ අහං|
      block |සබ්‌බාසවෙ පරිඤ්‌ඤාය විහරාමි අනාසවො|
    count |114|
      block |එකනවුතිතො කප්‌පෙ යං දානමදදිං තදා|
      block |දුග්‌ගතිං නාභිජානාමි මධුදානස්‌සිදං ඵලං|
    count |115|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |116|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |117|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා මධුමංසදායකො ථෙරො ඉමා ගාථායො අභාසිත්‌ථාති|
    stand |මධුමංසදායකත්‌ථෙරස්‌සාපදානං චතුත්‌ථං|
  block |නාගපල්‌ලවත්‌ථෙරඅපදානං|
    count |118|
      block |නගරෙ බන්‌ධුමතියා රාජුය්‍යානෙ වසාමහං|
      block |මම අස්‌සමසාමන්‌තා නිසීදි ලොකනායකො|
    count |119|
      block |නාගපල්‌ලවමාදාය බුද්‌ධස්‌ස අභිරොපයිං|
      block |පසන්‌නචිත්‌තො සුමනො සුගතං අභිවාදයිං|
    count |120|
      block |එකනවුතිතො කප්‌පෙ යං පල්‌ලවමපූජයිං|
      block |දුග්‌ගතිං නාභිජානාමි බුද්‌ධපූජායිදං ඵලං|
    count |121|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |122|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |123|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා නාගපල්‌ලවො ථෙරො ඉමා ගාථායො අභාසිත්‌ථාති|
    stand |නාගපල්‌ලවත්‌ථෙරස්‌සාපදානං පඤ්‌චමං|
  block |එකදීපියත්‌ථෙරඅපදානං|
    count |124|
      block |පරිනිබ්‌බුතෙ සුගතෙ සිද්‌ධත්‌ථෙ ලොකනායකෙ|
      block |සදෙවමානුසා සබ්‌බෙ පූජෙන්‌ති ද්‌විපදුත්‌තමං|
    count |125|
      block |ආරොපිතෙ ච චිතකෙ සිද්‌ධත්‌ථෙ ලොකනායකෙ|
      block |යථාසකෙන ථාමෙන චිතං පූජෙන්‌ති සත්‌ථුනො|
    count |126|
      block |අවිදූරෙ චිතකස්‌ස දීපං උජ්‌ජාලයිං අහං|
      block |යාව උදෙති සූරියො දීපං මෙ තාව උජ්‌ජලි|
    count |127|
      block |තෙන කම්‌මෙන සුකතෙන චෙතනාපණිධීහි ච|
      block |ජහිත්‌වා මානුසං දෙහං තාවතිංසමගච්‌ඡහං|
    count |128|
      block |තත්‌ථ මෙ සුකතං බ්‍යම්‌හං එකදීපීති ඤායති|
      block |දීපසතසහස්‌සානි බ්‍යම්‌හෙ පජ්‌ජලරෙ මම|
    count |129|
      block |උදයන්‌තොව සූරියො දෙහො මෙ ජොතතෙ සදා|
      block |සප්‌පභාහි සරීරස්‌ස ආලොකො හොති මෙ සදා|
    count |130|
      block |තිරොකුට්‌ටං තිරොසෙලං සමතිග්‌ගය්‌හ පබ්‌බතං|
      block |සමන්‌තා යොජනසතං පස්‌සාමි චක්‌ඛුනා අහං|
    count |131|
      block |සත්‌තසත්‌තතික්‌ඛත්‌තුඤ්‌ච දෙවලොකෙ රමිං අහං|
      block |එකතිංසතික්‌ඛත්‌තුඤ්‌ච දෙවරජ්‌ජමකාරයිං|
    count |132|
      block |අට්‌ඨවීසතික්‌ඛත්‌තුඤ්‌ච චක්‌කවත්‌තී අහොසහං|
      block |පදෙසරජ්‌ජං විපුලං ගණනාතො අසඞ්‌ඛියං|
    count |133|
      block |දෙවලොකා චවිත්‌වාන නිබ්‌බත්‌තිං මාතුකුච්‌ඡියං|
      block |මාතුකුච්‌ඡිගතස්‌සාපි අක්‌ඛි මෙ න නිමීලති|
    count |134|
      block |ජාතියා චතුවස්‌සොහං පබ්‌බජිං අනගාරියං|
      block |අඩ්‌ඪමාසෙ අසම්‌පත්‌තෙ අරහත්‌තමපාපුණිං|
    count |135|
      block |දිබ්‌බචක්‌ඛුං විසොධෙසිං භවා සබ්‌බෙ සමූහතා|
      block |සබ්‌බෙ කිලෙසා සඤ්‌ඡින්‌නා එකදීපස්‌සිදං ඵලං|
    count |136|
      block |තිරොකුට්‌ටං තිරොසෙලං පබ්‌බතඤ්‌චාපි කෙවලං|
      block |සමතික්‌කම්‌ම පස්‌සාමි එකදීපස්‌සිදං ඵලං|
    count |137|
      block |විසමා මෙ සමා හොන්‌ති අන්‌ධකාරො න විජ්‌ජති|
      block |නාහං පස්‌සාමි තිමිරං එකදීපස්‌සිදං ඵලං|
    count |138|
      block |චතුන්‌නවුතිතො කප්‌පෙ යං දීපමදදිං තදා|
      block |දුග්‌ගතිං නාභිජානාමි එකදීපස්‌සිදං ඵලං|
    count |139|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |140|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |141|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා එකදීපියො ථෙරො ඉමා ගාථායො අභාසිත්‌ථාති|
    stand |එකදීපියත්‌ථෙරස්‌සාපදානං ඡට්‌ඨං|
  block |උච්‌ඡඞ්‌ගපුප්‌ඵියත්‌ථෙරඅපදානං|
    count |142|
      block |නගරෙ බන්‌ධුමතියා අහොසිං මාලිකො තදා|
      block |උච්‌ඡඞ්‌ගං පූරයිත්‌වාන අගමං අන්‌තරාපණං|
    count |143|
      block |භගවා තම්‌හි සමයෙ භික්‌ඛුසඞ්‌ඝපුරක්‌ඛතො|
      block |මහතා ආනුභාවෙන නිය්‍යාති ලොකනායකො|
    count |144|
      block |දිස්‌වාන ලොකපජ්‌ජොතං විපස්‌සිං ලොකතාරණං|
      block |පුප්‌ඵං පග්‌ගය්‌හ උච්‌ඡඞ්‌ගා බුද්‌ධසෙට්‌ඨං අපූජයිං|
    count |145|
      block |එකනවුතිතො කප්‌පෙ යං පුප්‌ඵමභිපූජයිං|
      block |දුග්‌ගතිං නාභිජානාමි බුද්‌ධපූජායිදං ඵලං|
    count |146|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |147|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |148|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා උච්‌ඡඞ්‌ගපුප්‌ඵියො ථෙරො ඉමා ගාථායො අභාසිත්‌ථාති|
    stand |උච්‌ඡඞ්‌ගපුප්‌ඵියත්‌ථෙරස්‌සාපදානං සත්‌තමං|
  block |යාගුදායකත්‌ථෙරඅපදානං|
    count |149|
      block |අතිථිං මෙ ගහෙත්‌වාන අගච්‌ඡිං ගාමකං තදා|
      block |සම්‌පුණ්‌ණනදිකං දිස්‌වා සඞ්‌ඝාරාමං උපාගමිං|
    count |150|
      block |ආරඤ්‌ඤකා ධුතධරා ඣායිනො ලූඛචීවරා|
      block |විවෙකාභිරතා ධීරා සඞ්‌ඝාරාමෙ වසන්‌ති තෙ|
    count |151|
      block |ගති තෙසං උපච්‌ඡින්‌නා සුවිමුත්‌තාන තාදිනං|
      block |පිණ්‌ඩාය තෙ න ගච්‌ඡන්‌ති ඔරුද්‌ධනදිතාය හි|
    count |152|
      block |පසන්‌නචිත්‌තො සුමනො වෙදජාතො කතඤ්‌ජලී|
      block |තණ්‌ඩුලං මෙ ගහෙත්‌වාන යාගුදානං අදාසහං|
    count |153|
      block |පඤ්‌චන්‌නං යාගුං දත්‌වාන පසන්‌නො සෙහි පාණිභි|
      block |සකකම්‌මාභිරද්‌ධොහං තාවතිංසමගච්‌ඡහං|
    count |154|
      block |මණිමයඤ්‌ච මෙ බ්‍යම්‌හං නිබ්‌බත්‌ති තිදසෙ ගණෙ|
      block |නාරීගණෙහි සහිතො මොදාමි බ්‍යම්‌හමුත්‌තමෙ|
    count |155|
      block |තෙත්‌තිංසක්‌ඛත්‌තුං දෙවින්‌දො දෙවරජ්‌ජමකාරයිං|
      block |තිංසක්‌ඛත්‌තුං චක්‌කවත්‌තී මහාරජ්‌ජමකාරයිං|
    count |156|
      block |පදෙසරජ්‌ජං විපුලං ගණනාතො අසඞ්‌ඛියං|
      block |දෙවලොකෙ මනුස්‌සෙ වා අනුභොත්‌වා සයං අහං|
    count |157|
      block |පච්‌ඡිමෙ භවෙ සම්‌පත්‌තෙ පබ්‌බජිං අනගාරියං|
      block |සහ ඔරොපිතෙ කෙසෙ සබ්‌බං සම්‌පටිවිජ්‌ඣහං|
    count |158|
      block |ඛයතො වයතො චාපි සම්‌මසන්‌තො කළෙවරං|
      block |පුරෙ සික්‌ඛාපදාදානා අරහත්‌තමපාපුණිං|
    count |159|
      block |සුදින්‌නං මෙ දානවරං වාණිජ්‌ජං සම්‌පයොජිතං|
      block |තෙනෙව යාගුදානෙන පත්‌තොම්‌හි අචලං පදං|
    count |160|
      block |සොකං පරිද්‌දවං බ්‍යාධිං දරථං චිත්‌තතාපනං|
      block |නාභිජානාමි උප්‌පන්‌නං යාගුදානස්‌සිදං ඵලං|
    count |161|
      block |යාගුං සඞ්‌ඝස්‌ස දත්‌වාන පුඤ්‌ඤක්‌ඛෙත්‌තෙ අනුත්‌තරෙ|
      block |පඤ්‌චානිසංසෙ අනුභොමි අහො යාගුසුයිට්‌ඨතා|
    count |162|
      block |අබ්‍යාධිතා රූපවතා ඛිප්‌පං ධම්‌මනිසන්‌තිතා|
      block |ලාභිතා අන්‌නපානස්‌ස ආයු පඤ්‌චමකං මම|
    count |163|
      block |යො කොචි වෙදං ජනයං සඞ්‌ඝෙ යාගුං දදෙය්‍ය සො|
      block |ඉමානි පඤ්‌ච ඨානානි පටිගණ්‌හෙය්‍ය පණ්‌ඩිතො|
    count |164|
      block |කරණීයං කතං සබ්‌බං භවා උග්‌ඝාටිතා මයා|
      block |සබ්‌බාසවා පරික්‌ඛීණා නත්‌ථි දානි පුනබ්‌භවො|
    count |165|
      block |සො අහං විචරිස්‌සාමි ගාමා ගාමං පුරා පුරං|
      block |නමස්‌සමානො සම්‌බුද්‌ධං ධම්‌මස්‌ස ච සුධම්‌මතං|
    count |166|
      block |තිංසකප්‌පසහස්‌සම්‌හි යං දානමදදිං තදා|
      block |දුග්‌ගතිං නාභිජානාමි යාගුදානස්‌සිදං ඵලං|
    count |167|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |168|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |169|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා යාගුදායකො ථෙරො ඉමා ගාථායො අභාසිත්‌ථාති|
    stand |යාගුදායකත්‌ථෙරස්‌සාපදානං අට්‌ඨමං|
  block |පත්‌ථොදනදායකත්‌ථෙරඅපදානං|
    count |170|
      block |වනචාරී පුරෙ ආසිං සතතං වනකම්‌මිකො|
      block |පත්‌ථොදනං ගහෙත්‌වාන කම්‌මන්‌තං අගමාසහං|
    count |171|
      block |තත්‌ථද්‌දසාසිං සම්‌බුද්‌ධං සයම්‌භුං අපරාජිතං|
      block |වනා පිණ්‌ඩාය නික්‌ඛන්‌තං දිස්‌වා චිත්‌තං පසාදයිං|
    count |172|
      block |පරකම්‌මායනෙ යුත්‌තො පුඤ්‌ඤඤ්‌ච මෙ න විජ්‌ජති|
      block |අයං පත්‌ථොදනො අත්‌ථි භොජයිස්‌සාමහං මුනිං|
    count |173|
      block |පත්‌ථොදනං ගහෙත්‌වාන සයම්‌භුස්‌ස අදාසහං|
      block |මම නිජ්‌ඣායමානස්‌ස පරිභුඤ්‌ජි තදා මුනි|
    count |174|
      block |තෙන කම්‌මෙන සුකතෙන චෙතනාපණිධීහි ච|
      block |ජහිත්‌වා මානුසං දෙහං තාවතිංසමගච්‌ඡහං|
    count |175|
      block |ඡත්‌තිංසක්‌ඛත්‌තුං දෙවින්‌දො දෙවරජ්‌ජමකාරයිං|
      block |තෙත්‌තිංසක්‌ඛත්‌තුං රාජා ච චක්‌කවත්‌තී අහොසහං|
    count |176|
      block |පදෙසරජ්‌ජං විපුලං ගණනාතො අසඞ්‌ඛියං|
      block |සුඛිතො යසවා හොමි පත්‌ථොදනස්‌සිදං ඵලං|
    count |177|
      block |භවාභවෙ සංසරන්‌තො ලභාමි අමිතං ධනං|
      block |භොගෙ මෙ ඌනතා නත්‌ථි පත්‌ථොදනස්‌සිදං ඵලං|
    count |178|
      block |නදීසොතපටිභාගා භොගා නිබ්‌බත්‌තරෙ මම|
      block |පරිමෙතුං න සක්‌කොමි පත්‌ථොදනස්‌සිදං ඵලං|
    count |179|
      block |ඉමං ඛාද ඉමං භුඤ්‌ජ ඉමම්‌හි සයනෙ සය|
      block |තෙනාහං සුඛිතො හොමි පත්‌ථොදනස්‌සිදං ඵලං|
    count |180|
      block |චතුන්‌නවුතිතො කප්‌පෙ යං දානමදදිං තදා|
      block |දුග්‌ගතිං නාභිජානාමි පත්‌ථොදනස්‌සිදං ඵලං|
    count |181|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |182|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |183|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා පත්‌ථොදනදායකො ථෙරො ඉමා ගාථායො අභාසිත්‌ථාති|
    stand |පත්‌ථොදනදායකත්‌ථෙරස්‌සාපදානං නවමං|
  block |මඤ්‌චදායකත්‌ථෙරඅපදානං|
    count |184|
      block |පරිනිබ්‌බුතෙ කාරුණිකෙ සිද්‌ධත්‌ථෙ ලොකනායකෙ|
      block |විත්‌ථාරිකෙ පාවචනෙ දෙවමානුසසක්‌කතෙ|
    count |185|
      block |චණ්‌ඩාලො ආසහං තත්‌ථ ආසන්‌දිපීඨකාරකො|
      block |තෙන කම්‌මෙන ජීවාමි තෙන පොසෙමි දාරකෙ|
    count |186|
      block |ආසන්‌දිං සුකතං කත්‌වා පසන්‌නො සෙහි පාණිභි|
      block |සයමෙවුපගන්‌ත්‌වාන භික්‌ඛුසඞ්‌ඝස්‌සදාසහං|
    count |187|
      block |තෙන කම්‌මෙන සුකතෙන චෙතනාපණිධීහි ච|
      block |ජහිත්‌වා මානුසං දෙහං තාවතිංසමගච්‌ඡහං|
    count |188|
      block |දෙවලොකගතො සන්‌තො මොදාමි තිදසෙ ගණෙ|
      block |සයනානි මහග්‌ඝානි නිබ්‌බත්‌තන්‌ති යදිච්‌ඡකං|
    count |189|
      block |පඤ්‌ඤාසක්‌ඛත්‌තුං දෙවින්‌දො දෙවරජ්‌ජමකාරයිං|
      block |අසීතික්‌ඛත්‌තුං රාජා ච චක්‌කවත්‌තී අහොසහං|
    count |190|
      block |පදෙසරජ්‌ජං විපුලං ගණනාතො අසඞ්‌ඛියං|
      block |සුඛිතො යසවා හොමි මඤ්‌චදානස්‌සිදං ඵලං|
    count |191|
      block |දෙවලොකා චවිත්‌වාන එමි චෙ මානුසං භවං|
      block |මහාරහා සුසයනා සයමෙව භවන්‌ති මෙ|
    count |192|
      block |අයං පච්‌ඡිමකො මය්‌හං චරිමො වත්‌තතෙ භවො|
      block |අජ්‌ජාපි සයනෙ කාලෙ සයනං උපතිට්‌ඨති|
    count |193|
      block |චතුන්‌නවුතිතො කප්‌පෙ යං දානමදදිං තදා|
      block |දුග්‌ගතිං නාභිජානාමි මඤ්‌චදානස්‌සිදං ඵලං|
    count |194|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |195|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |196|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
      block |භද්‌දාලී එකඡත්‌තො ච තිණසූලො ච මංසදො|
      block |නාගපල්‌ලවිකො දීපී උච්‌ඡඞ්‌ගි යාගුදායකො|
      block |පත්‌ථොදනී මඤ්‌චදදො ගාථායො ගණිතා චිහ|
      block |ද්‌වෙසතානි ච ගාථානං ගාථා චෙකා තදුත්‌තරි|
    stand |ඉත්‌ථං සුදං ආයස්‌මා මඤ්‌චදායකො ථෙරො ඉමා ගාථායො|
    block |අභාසිත්‌ථාති|
    stand |මඤ්‌චදායකත්‌ථෙරස්‌සාපදානං දසමං|
    stand |භද්‌දාලිවග්‌ගො බාචත්‌තාලීසමො|
    block |තස්‌සුද්‌දානං|
