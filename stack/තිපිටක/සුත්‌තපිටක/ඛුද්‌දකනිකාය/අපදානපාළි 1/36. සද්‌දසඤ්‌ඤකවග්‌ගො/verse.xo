block |සද්‌දසඤ්‌ඤකවග්‌ගො|
  block |සද්‌දසඤ්‌ඤකත්‌ථෙරඅපදානං|
    count |1|
      block |මිගලුද්‌දො පුරෙ ආසිං අරඤ්‌ඤෙ කානනෙ අහං|
      block |තත්‌ථද්‌දසාසිං සම්‌බුද්‌ධං දෙවසඞ්‌ඝපුරක්‌ඛතං|
    count |2|
      block |චතුසච්‌චං පකාසෙන්‌තං උද්‌ධරන්‌තං මහාජනං|
      block |අස්‌සොසිං මධුරං වාචං කරවීකරුදොපමං|
    count |3|
      block |බ්‍රහ්‌මසරස්‌ස මුනිනො සිඛිනො ලොකබන්‌ධුනො|
      block |ඝොසෙ චිත්‌තං පසාදෙත්‌වා පත්‌තොම්‌හි ආසවක්‌ඛයං|
    count |4|
      block |එකත්‌තිංසෙ ඉතො කප්‌පෙ යං කම්‌මමකරිං තදා|
      block |දුග්‌ගතිං නාභිජානාමි පසාදස්‌ස ඉදං ඵලං|
    count |5|
      block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
      block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා සද්‌දසඤ්‌ඤකො ථෙරො ඉමා ගාථායො අභාසිත්‌ථාති|
    stand |සද්‌දසඤ්‌ඤකත්‌ථෙරස්‌සාපදානං පඨමං|
  block |යවකලාපියත්‌ථෙරඅපදානං|
    count |6|
      block |නගරෙ අරුණවතියා ආසිං යවසිකො තදා|
      block |පන්‌ථෙ දිස්‌වාන සම්‌බුද්‌ධං යවකලාපං සන්‌ථරිං|
    count |7|
      block |අනුකම්‌පකො කාරුණිකො සිඛී ලොකග්‌ගනායකො|
      block |මම සඞ්‌කප්‌පමඤ්‌ඤාය නිසීදි යවසන්‌ථරෙ|
    count |8|
      block |දිස්‌වා නිසින්‌නං විමලං මහාඣායිං විනායකං|
      block |පාමොජ්‌ජං ජනයිත්‌වාන තත්‌ථ කාලඞ්‌කතො අහං|
    count |9|
      block |එකත්‌තිංසෙ ඉතො කප්‌පෙ යං කම්‌මමකරිං තදා|
      block |දුග්‌ගතිං නාභිජානාමි යවත්‌ථරෙ ඉදං ඵලං|
    count |10|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා යවකලාපියො ථෙරො ඉමා ගාථායො අභාසිත්‌ථාති|
    stand |යවකලාපියත්‌ථෙරස්‌සාපදානං දුතියං|
  block |කිංසුකපූජකත්‌ථෙරඅපදානං|
    count |11|
      block |කිංසුකං පුප්‌ඵිතං දිස්‌වා පග්‌ගහෙත්‌වාන අඤ්‌ජලිං|
      block |බුද්‌ධං සරිත්‌වා සිද්‌ධත්‌ථං ආකාසෙ අභිපූජයිං|
    count |12|
      block |චතුන්‌නවුතිතො කප්‌පෙ යං පුප්‌ඵමභිපූජයිං|
      block |දුග්‌ගතිං නාභිජානාමි බුද්‌ධපූජායිදං ඵලං|
    count |13|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා කිංසුකපූජකො ථෙරො ඉමා ගාථායො අභාසිත්‌ථාති|
    stand |කිංසුකපූජකත්‌ථෙරස්‌සාපදානං තතියං|
  block |සකොසකකොරණ්‌ඩදායකත්‌ථෙරඅපදානං|
    count |14|
      block |අක්‌කන්‌තඤ්‌ච පදං දිස්‌වා සිඛිනො ලොකබන්‌ධුනො|
      block |එකංසං අජිනං කත්‌වා පදසෙට්‌ඨං අවන්‌දහං|
    count |15|
      block |කොරණ්‌ඩං පුප්‌ඵිතං දිස්‌වා පාදපං ධරණීරුහං|
      block |සකොසකං ගහෙත්‌වාන පදචක්‌කං අපූජයිං|
    count |16|
      block |එකත්‌තිංසෙ ඉතො කප්‌පෙ යං කම්‌මමකරිං තදා|
      block |දුග්‌ගතිං නාභිජානාමි පදපූජායිදං ඵලං|
    count |17|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා සකොසක කොරණ්‌ඩදායකො ථෙරො ඉමා ගාථායො අභාසිත්‌ථාති|
    stand |සකොසකකොරණ්‌ඩදායකත්‌ථෙරස්‌සාපදානං චතුත්‌ථං|
  block |දණ්‌ඩදායකත්‌ථෙරඅපදානං|
    count |18|
      block |කානනං වනමොගය්‌හ වෙළුං ඡෙත්‌වානහං තදා|
      block |ආලම්‌බනං කරිත්‌වාන සඞ්‌ඝස්‌ස අදදං අහං|
    count |19|
      block |තෙන චිත්‌තප්‌පසාදෙන සුබ්‌බතෙ අභිවාදිය|
      block |ආලම්‌බනම්‌පි දත්‌වාන පක්‌කාමිං උත්‌තරාමුඛො|
    count |20|
      block |චතුන්‌නවුතිතො කප්‌පෙ යං දණ්‌ඩමදදිං තදා|
      block |දුග්‌ගතිං නාභිජානාමි දණ්‌ඩදානස්‌සිදං ඵලං|
    count |21|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා දණ්‌ඩදායකො ථෙරො ඉමා ගාථායො අභාසිත්‌ථාති|
    stand |දණ්‌ඩදායකත්‌ථෙරස්‌සාපදානං පඤ්‌චමං|
  block |අම්‌බයාගුදායකත්‌ථෙරඅපදානං|
    count |22|
      block |සතරංසී නාම සම්‌බුද්‌ධො සයම්‌භූ අපරාජිතො|
      block |වුට්‌ඨහිත්‌වා සමාධිම්‌හා භික්‌ඛාය මමුපාගමි|
    count |23|
      block |පච්‌චෙකබුද්‌ධං දිස්‌වාන අම්‌බයාගුං අදාසහං|
      block |විප්‌පසන්‌නමනං තස්‌ස විප්‌පසන්‌නෙන චෙතසා|
    count |24|
      block |චතුන්‌නවුතිතො කප්‌පෙ යං කම්‌මමකරිං තදා|
      block |දුග්‌ගතිං නාභිජානාමි අම්‌බයාගුයිදං ඵලං|
    count |25|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා අම්‌බයාගුදායකො ථෙරො ඉමා ගාථායො අභාසිත්‌ථාති|
    stand |අම්‌බයාගුදායකත්‌ථෙරස්‌සාපදානං ඡට්‌ඨං|
  block |සුපුටකපූජකත්‌ථෙරඅපදානං|
    count |26|
      block |දිවාවිහාරා නික්‌ඛන්‌තො විපස්‌සී ලොකනායකො|
      block |භික්‌ඛාය විචරන්‌තො සො මම සන්‌තිකුපාගමි|
    count |27|
      block |තතො පතීතො සුමනො බුද්‌ධසෙට්‌ඨස්‌ස තාදිනො|
      block |ලොණසුපුටකං දත්‌වා කප්‌පං සග්‌ගම්‌හි මොදහං|
    count |28|
      block |එකනවුතිතො කප්‌පෙ යං පුටකමදාසහං|
      block |දුග්‌ගතිං නාභිජානාමි පුටකස්‌ස ඉදං ඵලං|
    count |29|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා සුපුටකපූජකො ථෙරො ඉමා ගාථායො අභාසිත්‌ථාති|
    stand |සුපුටකපූජකත්‌ථෙරස්‌සාපදානං සත්‌තමං|
  block |මඤ්‌චදායකත්‌ථෙරඅපදානං|
    count |30|
      block |විපස්‌සිනො භගවතො ලොකජෙට්‌ඨස්‌ස තාදිනො|
      block |එකං මඤ්‌චං මයා දින්‌නං පසන්‌නෙන සපාණිනා|
    count |31|
      block |හත්‌ථියානං අස්‌සයානං දිබ්‌බයානං සමජ්‌ඣගං|
      block |තෙන මඤ්‌චකදානෙන පත්‌තොම්‌හි ආසවක්‌ඛයං|
    count |32|
      block |එකනවුතිතො කප්‌පෙ යං මඤ්‌චමදදිං තදා|
      block |දුග්‌ගතිං නාභිජානාමි මඤ්‌චදානස්‌සිදං ඵලං|
    count |33|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා මඤ්‌චදායකො ථෙරො ඉමා ගාථායො අභාසිත්‌ථාති|
    stand |මඤ්‌චදායකත්‌ථෙරස්‌සාපදානං අට්‌ඨමං|
  block |සරණගමනියත්‌ථෙරඅපදානං|
    count |34|
      block |ආරුහිම්‌හ තදා නාවං භික්‌ඛු චාජීවකො චහං|
      block |නාවාය භිජ්‌ජමානාය භික්‌ඛු මෙ සරණං අදා|
    count |35|
      block |එකත්‌තිංසෙ ඉතො කප්‌පෙ යඤ්‌ච මෙ සරණං අදා|
      block |දුග්‌ගතිං නාභිජානාමි සරණාගමනෙ ඵලං|
    count |36|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා සරණගමනියො ථෙරො ඉමා ගාථායො අභාසිත්‌ථාති|
    stand |සරණගමනියත්‌ථෙරස්‌සාපදානං නවමං|
  block |පිණ්‌ඩපාතිකත්‌ථෙරඅපදානං|
    count |37|
      block |තිස්‌සො නාමාසි සම්‌බුද්‌ධො විහාසි විපිනෙ තදා|
      block |තුසිතා හි ඉධාගන්‌ත්‌වා පිණ්‌ඩපාතං අදාසහං|
    count |38|
      block |සම්‌බුද්‌ධමභිවාදෙත්‌වා තිස්‌සං නාම මහායසං|
      block |සකං චිත්‌තං පසාදෙත්‌වා තුසිතං අගමාසහං|
    count |39|
      block |ද්‌වෙනවුතෙ ඉතො කප්‌පෙ යං දානමදදිං තදා|
      block |දුග්‌ගතිං නාභිජානාමි පිණ්‌ඩපාතස්‌සිදං ඵලං|
    count |40|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
      block |සද්‌දසඤ්‌ඤී යවසිකො කිංසුකොරණ්‌ඩපුප්‌ඵියො|
      block |ආලම්‌බනො අම්‌බයාගු සුපුටී මඤ්‌චදායකො|
      block |සරණං පිණ්‌ඩපාතො ච ගාථා තාලීසමෙව ච|
    block |ඉත්‌ථං සුදං ආයස්‌මා පිණ්‌ඩපාතිකො ථෙරො ඉමා ගාථායො අභාසිත්‌ථාති|
    stand |පිණ්‌ඩපාතිකත්‌ථෙරස්‌සාපදානං දසමං|
    stand |සද්‌දසඤ්‌ඤකවග්‌ගො ඡත්‌තිංසතිමො|
    block |තස්‌සුද්‌දානං|
