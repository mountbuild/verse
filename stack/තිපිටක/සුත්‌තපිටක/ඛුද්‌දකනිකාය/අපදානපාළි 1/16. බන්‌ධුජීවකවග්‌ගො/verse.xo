block |බන්‌ධුජීවකවග්‌ගො|
  block |බන්‌ධුජීවකත්‌ථෙරඅපදානං|
    count |1|
      block |චන්‌දංව විමලං සුද්‌ධං විප්‌පසන්‌නමනාවිලං|
      block |නන්‌දීභවපරික්‌ඛීණං තිණ්‌ණං ලොකෙ විසත්‌තිකං|
    count |2|
      block |නිබ්‌බාපයන්‌තං ජනතං තිණ්‌ණං තාරයතං වරං|
      block |මුනිං වනම්‌හි ඣායන්‌තං එකග්‌ගං සුසමාහිතං|
    count |3|
      block |බන්‌ධුජීවකපුප්‌ඵානි ලගෙත්‌වා සුත්‌තකෙනහං|
      block |බුද්‌ධස්‌ස අභිරොපයිං සිඛිනො ලොකබන්‌ධුනො|
    count |4|
      block |එකත්‌තිංසෙ ඉතො කප්‌පෙ යං කම්‌මමකරිං තදා|
      block |දුග්‌ගතිං නාභිජානාමි බුද්‌ධපූජායිදං ඵලං|
    count |5|
      block |ඉතො සත්‌තමකෙ කප්‌පෙ මනුජින්‌දො මහායසො|
      block |සමන්‌තචක්‌ඛු නාමාසි චක්‌කවත්‌තී මහබ්‌බලො|
    count |6|
      block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
      block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා බන්‌ධුජීවකො ථෙරො ඉමා ගාථායො අභාසිත්‌ථාති|
    stand |බන්‌ධුජීවකත්‌ථෙරස්‌සාපදානං පඨමං|
  block |තම්‌බපුප්‌ඵියත්‌ථෙරඅපදානං|
    count |7|
      block |පරකම්‌මායනෙ යුත්‌තො අපරාධං අකාසහං|
      block |වනන්‌තං අභිධාවිස්‌සං භයවෙරසමප්‌පිතො|
    count |8|
      block |පුප්‌ඵිතං පාදපං දිස්‌වා පිණ්‌ඩිබන්‌ධං සුනිම්‌මිතං|
      block |තම්‌බපුප්‌ඵං ගහෙත්‌වාන බොධියං ඔකිරිං අහං|
    count |9|
      block |සම්‌මජ්‌ජිත්‌වාන තං බොධිං පාටලිං පාදපුත්‌තමං|
      block |පල්‌ලඞ්‌කං ආභුජිත්‌වාන බොධිමූලෙ උපාවිසිං|
    count |10|
      block |ගතමග්‌ගං ගවෙසන්‌තා ආගච්‌ඡුං මම සන්‌තිකං|
      block |තෙ ච දිස්‌වානහං තත්‌ථ ආවජ්‌ජිං බොධිමුත්‌තමං|
    count |11|
      block |වන්‌දිත්‌වාන අහං බොධිං විප්‌පසන්‌නෙන චෙතසා|
      block |අනෙකතාලෙ පපතිං ගිරිදුග්‌ගෙ භයානකෙ|
    count |12|
      block |එකනවුතිතො කප්‌පෙ යං පුප්‌ඵමභිරොපයිං|
      block |දුග්‌ගතිං නාභිජානාමි බොධිපූජායිදං ඵලං|
    count |13|
      block |ඉතො ච තතියෙ කප්‌පෙ රාජා සුසඤ්‌ඤතො අහං|
      block |සත්‌තරතනසම්‌පන්‌නො චක්‌කවත්‌තී මහබ්‌බලො|
    count |14|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා තම්‌බපුප්‌ඵියො ථෙරො ඉමා ගාථායො අභාසිත්‌ථාති|
    stand |තම්‌බපුප්‌ඵියත්‌ථෙරස්‌සාපදානං දුතියං|
  block |වීථිසම්‌මජ්‌ජකත්‌ථෙරඅපදානං|
    count |15|
      block |උදෙන්‌තං සතරංසිංව පීතරංසිංව භාණුමං|
      block |පන්‌නරසෙ යථා චන්‌දං නිය්‍යන්‌තං ලොකනායකං|
    count |16|
      block |අට්‌ඨසට්‌ඨිසහස්‌සානි සබ්‌බෙ ඛීණාසවා අහුං|
      block |පරිවාරිංසු සම්‌බුද්‌ධං ද්‌විපදින්‌දං නරාසභං|
    count |17|
      block |සම්‌මජ්‌ජිත්‌වාන තං වීථිං නිය්‍යන්‌තෙ ලොකනායකෙ|
      block |උස්‌සාපෙසිං ධජං තත්‌ථ විප්‌පසන්‌නෙන චෙතසා|
    count |18|
      block |එකනවුතිතො කප්‌පෙ යං ධජං අභිරොපයිං|
      block |දුග්‌ගතිං නාභිජානාමි ධජදානස්‌සිදං ඵලං|
    count |19|
      block |ඉතො චතුත්‌ථකෙ කප්‌පෙ රාජාහොසිං මහබ්‌බලො|
      block |සබ්‌බාකාරෙන සම්‌පන්‌නො සුධජො ඉති විස්‌සුතො|
    count |20|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා වීථිසම්‌මජ්‌ජකො ථෙරො ඉමා ගාථායො අභාසිත්‌ථාති|
    stand |වීථිසම්‌මජ්‌ජකත්‌ථෙරස්‌සාපදානං තතියං|
  block |කක්‌කාරුපුප්‌ඵපූජකත්‌ථෙරඅපදානං|
    count |21|
      block |දෙවපුත්‌තො අහං සන්‌තො පූජයිං සිඛිනායකං|
      block |කක්‌කාරුපුප්‌ඵං පග්‌ගය්‌හ බුද්‌ධස්‌ස අභිරොපයිං|
    count |22|
      block |එකත්‌තිංසෙ ඉතො කප්‌පෙ යං පුප්‌ඵමභිරොපයිං|
      block |දුග්‌ගතිං නාභිජානාමි බුද්‌ධපූජායිදං ඵලං|
    count |23|
      block |ඉතො ච නවමෙ කප්‌පෙ රාජා සත්‌තුත්‌තමො අහුං|
      block |සත්‌තරතනසම්‌පන්‌නො චක්‌කවත්‌තී මහබ්‌බලො|
    count |24|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා කක්‌කාරුපුප්‌ඵපූජකො ථෙරො ඉමා ගාථායො අභාසිත්‌ථාති|
    stand |කක්‌කාරුපුප්‌ඵපූජකත්‌ථෙරස්‌සාපදානං චතුත්‌ථං|
  block |මන්‌දාරවපුප්‌ඵපූජකත්‌ථෙරඅපදානං|
    count |25|
      block |දෙවපුත්‌තො අහං සන්‌තො පූජයිං සිඛිනායකං|
      block |මන්‌දාරවෙන පුප්‌ඵෙන බුද්‌ධස්‌ස අභිරොපයිං|
    count |26|
      block |සත්‌තාහං ඡදනං ආසි දිබ්‌බං මාලං තථාගතෙ|
      block |සබ්‌බෙ ජනා සමාගන්‌ත්‌වා නමස්‌සිංසු තථාගතං|
    count |27|
      block |එකත්‌තිංසෙ ඉතො කප්‌පෙ යං පුප්‌ඵමභිපූජයිං|
      block |දුග්‌ගතිං නාභිජානාමි බුද්‌ධපූජායිදං ඵලං|
    count |28|
      block |ඉතො ච දසමෙ කප්‌පෙ රාජාහොසිං ජුතින්‌ධරො|
      block |සත්‌තරතනසම්‌පන්‌නො චක්‌කවත්‌තී මහබ්‌බලො|
    count |29|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා මන්‌දාරවපුප්‌ඵපූජකො ථෙරො ඉමා ගාථායො අභාසිත්‌ථාති|
    stand |මන්‌දාරවපුප්‌ඵපූජකත්‌ථෙරස්‌සාපදානං පඤ්‌චමං|
  block |කදම්‌බපුප්‌ඵියත්‌ථෙරඅපදානං|
    count |30|
      block |හිමවන්‌තස්‌සාවිදූරෙ කුක්‌කුටො නාම පබ්‌බතො|
      block |තම්‌හි පබ්‌බතපාදම්‌හි සත්‌ත බුද්‌ධා වසන්‌ති තෙ|
    count |31|
      block |කදම්‌බං පුප්‌ඵිතං දිස්‌වා දීපරාජංව උග්‌ගතං|
      block |උභො හත්‌ථෙහි පග්‌ගය්‌හ සත්‌ත බුද්‌ධෙ සමොකිරිං|
    count |32|
      block |චතුන්‌නවුතිතො කප්‌පෙ යං පුප්‌ඵමභිරොපයිං|
      block |දුග්‌ගතිං නාභිජානාමි බුද්‌ධපූජායිදං ඵලං|
    count |33|
      block |ද්‌වෙනවුතෙ ඉතො කප්‌පෙ සත්‌තාසුං පුප්‌ඵනාමකා|
      block |සත්‌තරතනසම්‌පන්‌නා චක්‌කවත්‌තී මහබ්‌බලා|
    count |34|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
      block |ඉත්‌ථං සුදං ආයස්‌මා කදම්‌බපුප්‌ඵියො ථෙරො ඉමා ගාථායො අභාසිත්‌ථාති|
    stand |කදම්‌බපුප්‌ඵියත්‌ථෙරස්‌සාපදානං ඡට්‌ඨං|
  block |තිණසූලකත්‌ථෙරඅපදානං|
    count |35|
      block |හිමවන්‌තස්‌සාවිදූරෙ භූතගණො නාම පබ්‌බතො|
      block |වසතෙකො ජිනො තත්‌ථ සයම්‌භූ ලොකනිස්‌සටො|
    count |36|
      block |තිණසූලං ගහෙත්‌වාන බුද්‌ධස්‌ස අභිරොපයිං|
      block |එකූනසතසහස්‌සං කප්‌පං න විනිපාතිකො|
    count |37|
      block |ඉතො එකාදසෙ කප්‌පෙ එකොසිං ධරණීරුහො|
      block |සත්‌තරතනසම්‌පන්‌නො චක්‌කවත්‌තී මහබ්‌බලො|
    count |38|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා තිණසූලකො ථෙරො ඉමා ගාථායො අභාසිත්‌ථාති|
    stand |තිණසූලකත්‌ථෙරස්‌සාපදානං සත්‌තමං|
  block |නාගපුප්‌ඵියත්‌ථෙරඅපදානං|
    count |39|
      block |සුවච්‌ඡො නාම නාමෙන බ්‍රාහ්‌මණො මන්‌තපාරගූ|
      block |පුරක්‌ඛතො සසිස්‌සෙහි වසතෙ පබ්‌බතන්‌තරෙ|
    count |40|
      block |පදුමුත්‌තරො නාම ජිනො ආහුතීනං පටිග්‌ගහො|
      block |මමුද්‌ධරිතුකාමො සො ආගච්‌ඡි මම සන්‌තිකං|
    count |41|
      block |වෙහාසම්‌හි චඞ්‌කමති ධූපායති ජලතෙ තථා|
      block |හාසං මමං විදිත්‌වාන පක්‌කාමි පාචිනාමුඛො|
    count |42|
      block |තඤ්‌ච අච්‌ඡරියං දිස්‌වා අබ්‌භුතං ලොමහංසනං|
      block |නාගපුප්‌ඵං ගහෙත්‌වාන ගතමග්‌ගම්‌හි ඔකිරිං|
    count |43|
      block |සතසහස්‌සිතො කප්‌පෙ යං පුප්‌ඵං ඔකිරිං අහං|
      block |තෙන චිත්‌තප්‌පසාදෙන දුග්‌ගතිං නුපපජ්‌ජහං|
    count |44|
      block |එකත්‌තිංසෙ කප්‌පසතෙ රාජා ආසි මහාරහො|
      block |සත්‌තරතනසම්‌පන්‌නො චක්‌කවත්‌තී මහබ්‌බලො|
    count |45|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා නාගපුප්‌ඵියො ථෙරො ඉමා ගාථායො අභාසිත්‌ථාති|
    stand |නාගපුප්‌ඵියත්‌ථෙරස්‌සාපදානං අට්‌ඨමං|
  block |පුන්‌නාගපුප්‌ඵියත්‌ථෙරඅපදානං|
    count |46|
      block |කානනං වනමොගය්‌හ වසාමි ලුද්‌දකො අහං|
      block |පුන්‌නාගං පුප්‌ඵිතං දිස්‌වා බුද්‌ධසෙට්‌ඨං අනුස්‌සරිං|
    count |47|
      block |තං පුප්‌ඵං ඔචිනිත්‌වාන සුගන්‌ධං ගන්‌ධිතං සුභං|
      block |ථූපං කරිත්‌වා පුලිනෙ බුද්‌ධස්‌ස අභිරොපයිං|
    count |48|
      block |ද්‌වෙනවුතෙ ඉතො කප්‌පෙ යං පුප්‌ඵමභිපූජයිං|
      block |දුග්‌ගතිං නාභිජානාමි බුද්‌ධපූජායිදං ඵලං|
    count |49|
      block |එකම්‌හි නවුතෙ කප්‌පෙ එකො ආසිං තමොනුදො|
      block |සත්‌තරතනසම්‌පන්‌නො චක්‌කවත්‌තී මහබ්‌බලො|
    count |50|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා පුන්‌නාගපුප්‌ඵියො ථෙරො ඉමා ගාථායො අභාසිත්‌ථාති|
    stand |පුන්‌නාගපුප්‌ඵියත්‌ථෙරස්‌සාපදානං නවමං|
  block |කුමුදදායකත්‌ථෙරඅපදානං|
    count |51|
      block |හිමවන්‌තස්‌සාවිදූරෙ මහාජාතස්‌සරො අහු|
      block |පදුමුප්‌පලසඤ්‌ඡන්‌නො පුණ්‌ඩරීකසමොත්‌ථටො|
    count |52|
      block |කුකුත්‌ථො නාම නාමෙන තත්‌ථාසිං සකුණො තදා|
      block |සීලවා බුද්‌ධිසම්‌පන්‌නො පුඤ්‌ඤාපුඤ්‌ඤෙසු කොවිදො|
    count |53|
      block |පදුමුත්‌තරො ලොකවිදූ ආහුතීනං පටිග්‌ගහො|
      block |ජාතස්‌සරස්‌සාවිදූරෙ සඤ්‌චරිත්‌ථ මහාමුනි|
    count |54|
      block |ජලජං කුමුදං ඡෙත්‌වා උපනෙසිං මහෙසිනො|
      block |මම සඞ්‌කප්‌පමඤ්‌ඤාය පටිග්‌ගහි මහාමුනි|
    count |55|
      block |තඤ්‌ච දානං දදිත්‌වාන සුක්‌කමූලෙන චොදිතො|
      block |කප්‌පානං සතසහස්‌සං දුග්‌ගතිං නුපපජ්‌ජහං|
    count |56|
      block |සොළසෙතො කප්‌පසතෙ ආසුං වරුණනාමකා|
      block |අට්‌ඨ එතෙ ජනාධිපා චක්‌කවත්‌තී මහබ්‌බලා|
    count |57|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
      block |බන්‌ධුජීවො තම්‌බපුප්‌ඵී වීථිකක්‌කාරුපුප්‌ඵියො|
      block |මන්‌දාරවො කදම්‌බී ච සූලකො නාගපුප්‌ඵියො|
      block |පුන්‌නාගො කොමුදී ගාථා ඡප්‌පඤ්‌ඤාස පකිත්‌තිතාති|
    block |ඉත්‌ථං සුදං ආයස්‌මා කුමුදදායකො ථෙරො ඉමා ගාථායො අභාසිත්‌ථාති|
    stand |කුමුදදායකත්‌ථෙරස්‌සාපදානං දසමං|
    stand |බන්‌ධුජීවකවග්‌ගො සොළසමො|
    block |තස්‌සුද්‌දානං|
