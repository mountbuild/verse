block |එකපදුමියවග්‌ගො|
  block |එකපදුමියත්‌ථෙරඅපදානං|
    count |1|
      block |පදුමුත්‌තරො නාම ජිනො සබ්‌බධම්‌මාන පාරගූ|
      block |භවාභවෙ විභාවෙන්‌තො තාරෙසි ජනතං බහුං|
    count |2|
      block |හංසරාජා තදා හොමි දිජානං පවරො අහං|
      block |ජාතස්‌සරං සමොගය්‌හ කීළාමි හංසකීළිතං|
    count |3|
      block |පදුමුත්‌තරො ලොකවිදූ ආහුතීනං පටිග්‌ගහො|
      block |ජාතස්‌සරස්‌ස උපරි ආගච්‌ඡි තාවදෙ ජිනො|
    count |4|
      block |දිස්‌වානහං දෙවදෙවං සයම්‌භුං ලොකනායකං|
      block |වණ්‌ටෙ ඡෙත්‌වාන පදුමං සතපත්‌තං මනොරමං|
    count |5|
      block |මුඛතුණ්‌ඩෙන පග්‌ගය්‌හ පසන්‌නො ලොකනායකෙ|
      block |උක්‌ඛිපිත්‌වාන ගගණෙ බුද්‌ධසෙට්‌ඨං අපූජයිං|
    count |6|
      block |පදුමුත්‌තරො ලොකවිදූ ආහුතීනං පටිග්‌ගහො|
      block |අන්‌තලික්‌ඛෙ ඨිතො සත්‌ථා අකා මෙ අනුමොදනං|
    count |7|
      block |ඉමිනා එකපදුමෙන චෙතනාපණිධීහි ච|
      block |කප්‌පානං සතසහස්‌සං විනිපාතං න ගච්‌ඡසි|
    count |8|
      block |ඉදං වත්‌වාන සම්‌බුද්‌ධො ජලජුත්‌තමනාමකො|
      block |මම කම්‌මං පකිත්‌තෙත්‌වා අගමා යෙන පත්‌ථිතං|
    count |9|
      block |සතසහස්‌සිතො කප්‌පෙ යං කම්‌මමකරිං තදා|
      block |දුග්‌ගතිං නාභිජානාමි බුද්‌ධපූජායිදං ඵලං|
    count |10|
      block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
      block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා එකපදුමියො ථෙරො ඉමා ගාථායො අභාසිත්‌ථාති|
    stand |එකපදුමියත්‌ථෙරස්‌සාපදානං පඨමං|
  block |තීණුප්‌පලමාලියත්‌ථෙරඅපදානං|
    count |11|
      block |චන්‌දභාගානදීතීරෙ අහොසිං වානරො තදා|
      block |අද්‌දසං විරජං බුද්‌ධං නිසින්‌නං පබ්‌බතන්‌තරෙ|
    count |12|
      block |ඔභාසෙන්‌තං දිසා සබ්‌බා සාලරාජංව ඵුල්‌ලිතං|
      block |ලක්‌ඛණබ්‍යඤ්‌ජනූපෙතං දිස්‌වා අත්‌තමනො අහුං|
    count |13|
      block |උදග්‌ගචිත්‌තො සුමනො පීතියා හට්‌ඨමානසො|
      block |තීණි උප්‌පලපුප්‌ඵානි මත්‌ථකෙ අභිරොපයිං|
    count |14|
      block |පුප්‌ඵානි අභිරොපෙත්‌වා විපස්‌සිස්‌ස මහෙසිනො|
      block |සගාරවො භවිත්‌වාන පක්‌කාමිං උත්‌තරාමුඛො|
    count |15|
      block |ගච්‌ඡන්‌තො පටිකුටිකො විප්‌පසන්‌නෙන චෙතසා|
      block |සෙලන්‌තරෙ පතිත්‌වාන පාපුණිං ජීවිතක්‌ඛයං|
    count |16|
      block |තෙන කම්‌මෙන සුකතෙන චෙතනාපණිධීහි ච|
      block |ජහිත්‌වා මානුසං දෙහං තාවතිංසමගච්‌ඡහං|
    count |17|
      block |සතානං තීණික්‌ඛත්‌තුඤ්‌ච දෙවරජ්‌ජං අකාරයිං|
      block |සතානං පඤ්‌චක්‌ඛත්‌තුඤ්‌ච චක්‌කවත්‌තී අහොසහං|
    count |18|
      block |එකනවුතිතො කප්‌පෙ යං පුප්‌ඵමභිපූජයිං|
      block |දුග්‌ගතිං නාභිජානාමි බුද්‌ධපූජායිදං ඵලං|
    count |19|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා තීණුප්‌පලමාලියො ථෙරො ඉමා ගාථායො අභාසිත්‌ථාති|
    stand |තීණුප්‌පලමාලියත්‌ථෙරස්‌සාපදානං දුතියං|
  block |ධජදායකත්‌ථෙරඅපදානං|
    count |20|
      block |තිස්‌සො නාම අහු සත්‌ථා ලොකජෙට්‌ඨො නරාසභො|
      block |තයොපධික්‌ඛයෙ දිස්‌වා ධජං ආරොපිතං මයා|
    count |21|
      block |තෙන කම්‌මෙන සුකතෙන චෙතනාපණිධීහි ච|
      block |ජහිත්‌වා මානුසං දෙහං තාවතිංසමගච්‌ඡහං|
    count |22|
      block |සතානං තීණික්‌ඛත්‌තුඤ්‌ච දෙවරජ්‌ජං අකාරයිං|
      block |සතානං පඤ්‌චක්‌ඛත්‌තුඤ්‌ච චක්‌කවත්‌තී අහොසහං|
    count |23|
      block |පදෙසරජ්‌ජං විපුලං ගණනාතො අසඞ්‌ඛියං|
      block |අනුභොමි සකං කම්‌මං පුබ්‌බෙ සුකතමත්‌තනො|
    count |24|
      block |ද්‌වෙනවුතෙ ඉතො කප්‌පෙ යං කම්‌මමකරිං තදා|
      block |දුග්‌ගතිං නාභිජානාමි ධජදානස්‌සිදං ඵලං|
    count |25|
      block |ඉච්‌ඡමානො චහං අජ්‌ජ සකානනං සපබ්‌බතං|
      block |ඛොමදුස්‌සෙන ඡාදෙය්‍යං තදා මය්‌හං කතෙ ඵලං|
    count |26|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා ධජදායකො ථෙරො ඉමා ගාථායො අභාසිත්‌ථාති|
    stand |ධජදායකත්‌ථෙරස්‌සාපදානං තතියං|
  block |තිකිඞ්‌කණිපූජකත්‌ථෙරඅපදානං|
    count |27|
      block |හිමවන්‌තස්‌සාවිදූරෙ භූතගණො නාම පබ්‌බතො|
      block |තත්‌ථද්‌දසං පංසුකූලං දුමග්‌ගම්‌හි විලග්‌ගිතං|
    count |28|
      block |තීණි කිඞ්‌කණිපුප්‌ඵානි ඔචිනිත්‌වානහං තදා|
      block |හට්‌ඨො හට්‌ඨෙන චිත්‌තෙන පංසුකූලං අපූජයිං|
    count |29|
      block |එකත්‌තිංසෙ ඉතො කප්‌පෙ යං කම්‌මමකරිං තදා|
      block |දුග්‌ගතිං නාභිජානාමි තිණ්‌ණං පුප්‌ඵානිදං ඵලං|
    count |30|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා තිකිඞ්‌කණිපූජකො ථෙරො ඉමා ගාථායො අභාසිත්‌ථාති|
    stand |තිකිඞ්‌කණිපූජකත්‌ථෙරස්‌සාපදානං චතුත්‌ථං|
  block |නළාගාරිකත්‌ථෙරඅපදානං|
    count |31|
      block |හිමවන්‌තස්‌සාවිදූරෙ හාරිතො නාම පබ්‌බතො|
      block |සයම්‌භූ නාරදො නාම රුක්‌ඛමූලෙ වසී තදා|
    count |32|
      block |නළාගාරං කරිත්‌වාන තිණෙන ඡාදයිං අහං|
      block |චඞ්‌කමං සොධයිත්‌වාන සයම්‌භුස්‌ස අදාසහං|
    count |33|
      block |චතුද්‌දසසු කප්‌පෙසු දෙවලොකෙ රමිං අහං|
      block |චතුසත්‌තතික්‌ඛත්‌තුඤ්‌ච දෙවරජ්‌ජං අකාරයිං|
    count |34|
      block |චතුසත්‌තති ක්‌ඛත්‌තුඤ්‌ච චක්‌කවත්‌තී අහොසහං|
      block |පදෙසරජ්‌ජං විපුලං ගණනාතො අසඞ්‌ඛියං|
    count |35|
      block |උබ්‌බිද්‌ධං භවනං මය්‌හං ඉන්‌දලට්‌ඨීව උග්‌ගතං|
      block |සහස්‌සථම්‌භං අතුලං විමානං සපභස්‌සරං|
    count |36|
      block |ද්‌වෙ සම්‌පත්‌තී අනුභොත්‌වා සුක්‌කමූලෙන චොදිතො|
      block |ගොතමස්‌ස භගවතො සාසනෙ පබ්‌බජිං අහං|
    count |37|
      block |පධානපහිතත්‌තොම්‌හි උපසන්‌තො නිරූපධි|
      block |නාගොව බන්‌ධනං ඡෙත්‌වා විහරාමි අනාසවො|
    count |38|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා නළාගාරිකො ථෙරො ඉමා ගාථායො අභාසිත්‌ථාති|
    stand |නළාගාරිකත්‌ථෙරස්‌සාපදානං පඤ්‌චමං|
  block |චම්‌පකපුප්‌ඵියත්‌ථෙරඅපදානං|
    count |39|
      block |හිමවන්‌තස්‌සාවිදූරෙ ජාපලො නාම පබ්‌බතො|
      block |බුද්‌ධො සුදස්‌සනො නාම විහාසි පබ්‌බතන්‌තරෙ|
    count |40|
      block |පුප්‌ඵං හෙමවන්‌තං ගය්‌හ ගච්‌ඡං වෙහායසෙනහං|
      block |අද්‌දසං විරජං බුද්‌ධං ඔඝතිණ්‌ණමනාසවං|
    count |41|
      block |සත්‌ත චම්‌පකපුප්‌ඵානි සීසෙ කත්‌වානහං තදා|
      block |බුද්‌ධස්‌ස අභිරොපෙසිං සයම්‌භුස්‌ස මහෙසිනො|
    count |42|
      block |එකත්‌තිංසෙ ඉතො කප්‌පෙ යං පුප්‌ඵමභිරොපයිං|
      block |දුග්‌ගතිං නාභිජානාමි බුද්‌ධපූජායිදං ඵලං|
    count |43|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා චම්‌පකපුප්‌ඵියො ථෙරො ඉමා ගාථායො අභාසිත්‌ථාති|
    stand |චම්‌පකපුප්‌ඵියත්‌ථෙරස්‌සාපදානං ඡට්‌ඨං|
  block |පදුමපූජකත්‌ථෙරඅපදානං|
    count |44|
      block |හිමවන්‌තස්‌සාවිදූරෙ රොමසො නාම පබ්‌බතො|
      block |බුද්‌ධොපි සම්‌භවො නාම අබ්‌භොකාසෙ වසී තදා|
    count |45|
      block |භවනා නික්‌ඛමිත්‌වාන පදුමං ධාරයිං අහං|
      block |එකාහං ධාරයිත්‌වාන පුන භවනුපාගමිං|
    count |46|
      block |එකනවුතිතො කප්‌පෙ යං පුප්‌ඵමභිරොපයිං|
      block |දුග්‌ගතිං නාභිජානාමි බුද්‌ධපූජායිදං ඵලං|
    count |47|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා පදුමපූජකො ථෙරො ඉමා ගාථායො අභාසිත්‌ථාති|
    stand |පදුමපූජකත්‌ථෙරස්‌සාපදානං සත්‌තමං|
    stand |තෙරසමං භාණවාරං|
  block |තිණමුට්‌ඨිදායකත්‌ථෙරඅපදානං|
    count |48|
      block |හිමවන්‌තස්‌සාවිදූරෙ ලම්‌බකො නාම පබ්‌බතො|
      block |උපතිස්‌සො නාම සම්‌බුද්‌ධො අබ්‌භොකාසම්‌හි චඞ්‌කමි|
    count |49|
      block |මිගලුද්‌දො තදා ආසිං අරඤ්‌ඤෙ කානනෙ අහං|
      block |දිස්‌වාන තං දෙවදෙවං සයම්‌භුං අපරාජිතං|
    count |50|
      block |විප්‌පසන්‌නෙන චිත්‌තෙන තදා තස්‌ස මහෙසිනො|
      block |නිසීදනත්‌ථං බුද්‌ධස්‌ස තිණමුට්‌ඨිමදාසහං|
    count |51|
      block |දත්‌වාන දෙවදෙවස්‌ස භිය්‍යො චිත්‌තං පසාදයිං|
      block |සම්‌බුද්‌ධං අභිවාදෙත්‌වා පක්‌කාමිං උත්‌තරාමුඛො|
    count |52|
      block |අචිරං ගතමත්‌තං මං මිගරාජා අපොථයි|
      block |සීහෙන පොථිතො සන්‌තො තත්‌ථ කාලඞ්‌කතො අහං|
    count |53|
      block |ආසන්‌නෙ මෙ කතං කම්‌මං බුද්‌ධසෙට්‌ඨෙ අනාසවෙ|
      block |සුමුත්‌තො සරවෙගොව දෙවලොකං අගඤ්‌ඡහං|
    count |54|
      block |යූපො තත්‌ථ සුභො ආසි පුඤ්‌ඤකම්‌මාභිනිම්‌මිතො|
      block |සහස්‌සකණ්‌ඩො සතභෙණ්‌ඩු ධජාලු හරිතාමයො|
    count |55|
      block |පභා නිද්‌ධාවතෙ තස්‌ස සතරංසීව උග්‌ගතො|
      block |ආකිණ්‌ණො දෙවකඤ්‌ඤාහි ආමොදිං කාමකාමහං|
    count |56|
      block |දෙවලොකා චවිත්‌වාන සුක්‌කමූලෙන චොදිතො|
      block |ආගන්‌ත්‌වාන මනුස්‌සත්‌තං පත්‌තොම්‌හි ආසවක්‌ඛයං|
    count |57|
      block |චතුන්‌නවුතිතො කප්‌පෙ නිසීදනමදාසහං|
      block |දුග්‌ගතිං නාභිජානාමි තිණමුට්‌ඨියිදං ඵලං|
    count |58|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා තිණමුට්‌ඨිදායකො ථෙරො ඉමා ගාථායො අභාසිත්‌ථාති|
    stand |තිණමුට්‌ඨිදායකත්‌ථෙරස්‌සාපදානං අට්‌ඨමං|
  block |තින්‌දුකඵලදායකත්‌ථෙරඅපදානං|
    count |59|
      block |කණිකාරංව ජොතන්‌තං නිසින්‌නං පබ්‌බතන්‌තරෙ|
      block |අද්‌දසං විරජං බුද්‌ධං ඔඝතිණ්‌ණමනාසවං|
    count |60|
      block |තින්‌දුකං සඵලං දිස්‌වා භින්‌දිත්‌වාන සකොසකං|
      block |පසන්‌නචිත්‌තො සුමනො සයම්‌භුස්‌ස මදාසහං|
    count |61|
      block |එකනවුතිතො කප්‌පෙ යං ඵලමදදිං තදා|
      block |දුග්‌ගතිං නාභිජානාමි ඵලදානස්‌සිදං ඵලං|
    count |62|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා තින්‌දුකඵලදායකො ථෙරො ඉමා ගාථායො අභාසිත්‌ථාති|
    stand |තින්‌දුකඵලදායකත්‌ථෙරස්‌සාපදානං නවමං|
  block |එකඤ්‌ජලියත්‌ථෙරඅපදානං|
    count |63|
      block |රොමසො නාම සම්‌බුද්‌ධො නදීකූලෙ වසී තදා|
      block |අද්‌දසං විරජං බුද්‌ධං පීතරංසිංව භාණුමං|
    count |64|
      block |උක්‌කාමුඛපහට්‌ඨංව ඛදිරඞ්‌ගාරසන්‌නිභං|
      block |ඔසධිංව විරොචන්‌තං එකඤ්‌ජලිමකාසහං|
    count |65|
      block |චතුන්‌නවුතිතො කප්‌පෙ යං අඤ්‌ජලිමකාසහං|
      block |දුග්‌ගතිං නාභිජානාමි අඤ්‌ජලියා ඉදං ඵලං|
    count |66|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
      block |පදුමී උප්‌පලමාලී ධජො කිඞ්‌කණිකං නළං|
      block |චම්‌පකො පදුමො මුට්‌ඨි තින්‌දුකෙකඤ්‌ජලී තථා|
      block |ඡ ච සට්‌ඨි ච ගාථායො ගණිතායො විභාවිභි|
    block |ඉත්‌ථං සුදං ආයස්‌මා එකඤ්‌ජලියො ථෙරො ඉමා ගාථායො අභාසිත්‌ථාති|
    stand |එකඤ්‌ජලියත්‌ථෙරස්‌සාපදානං දසමං|
    stand |එකපදුමියවග්‌ගො පඤ්‌චතිංසතිමො|
    block |තස්‌සුද්‌දානං|
