block |බුද්‌ධවග්‌ගො|
  stand |නමො තස්‌ස භගවතො අරහතො සම්‌මාසම්‌බුද්‌ධස්‌සඛුද්‌දකනිකායෙ|
  block |පඨමො භාගො|
    block |බුද්‌ධඅපදානං|
      count |1|
        block |තථාගතං ජෙතවනෙ වසන්‌තං අපුච්‌ඡි වෙදෙහමුනී නතඞ්‌ගො|
        block |සබ්‌බඤ්‌ඤුබුද්‌ධා කිර නාම හොන්‌ති භවන්‌ති තෙ හෙතුභි කෙහි වීර|
      count |2|
        block |තදාහ සබ්‌බඤ්‌ඤුවරො මහෙසී ආනන්‌දභද්‌දං මධුරස්‌සරෙන|
        block |යෙ පුබ්‌බබුද්‌ධෙසු කතාධිකාරා අලද්‌ධමොක්‌ඛා ජිනසාසනෙසු|
      count |3|
        block |තෙනෙව සම්‌බොධිමුඛෙන ධීරා අජ්‌ඣාසයෙනාපි මහාබලෙන|
        block |පඤ්‌ඤාය තෙජෙන සුතික්‌ඛපඤ්‌ඤා සබ්‌බඤ්‌ඤුභාවං අනුපාපුණන්‌ති|
      count |4|
        block |අහම්‌පි පුබ්‌බබුද්‌ධෙසු බුද්‌ධත්‌තමභිපත්‌ථයිං|
        block |මනසායෙව හුත්‌වාන ධම්‌මරාජා අසඞ්‌ඛියා|
      count |5|
        block |අථ බුද්‌ධාපදානානි සුණාථ සුද්‌ධමානසා|
        block |තිංසපාරමිසම්‌පුණ්‌ණා ධම්‌මරාජා අසඞ්‌ඛියා|
      count |6|
        block |සම්‌බොධිං බුද්‌ධසෙට්‌ඨානං සසඞ්‌ඝෙ ලොකනායකෙ|
        block |දසඞ්‌ගුලී නමස්‌සිත්‌වා සිරසා අභිවාදයිං|
      count |7|
        block |යාවතා බුද්‌ධඛෙත්‌තෙසු රතනා විජ්‌ජන්‌තිසඞ්‌ඛියා|
        block |ආකාසට්‌ඨා ච භූමට්‌ඨා මනසා සබ්‌බමාහරිං|
      count |8|
        block |තත්‌ථ රූපියභූමියං පාසාදං මාපයිං අහං|
        block |නෙකභුම්‌මං රතනමයං උබ්‌බිද්‌ධං නභමුග්‌ගතං|
      count |9|
        block |විචිත්‌තථම්‌භං සුකතං සුවිභත්‌තං මහාරහං|
        block |කනකමයසඞ්‌ඝාටං කොන්‌තච්‌ඡත්‌තෙහි මණ්‌ඩිතං|
      count |10|
        block |පඨමා වෙළුරියා භූමි විමලබ්‌භසමා සුභා|
        block |නළිනජලජාකිණ්‌ණා වරකඤ්‌චනභූමියා|
      count |11|
        block |පවාළංසා පවාළවණ්‌ණා කාචි ලොහිතකා සුභා|
        block |ඉන්‌දගොපකවණ්‌ණාභා භූමි ඔභාසතී දිසා|
      count |12|
        block |සුවිභත්‌තා ඝරමුඛා නිය්‍යූහා සීහපඤ්‌ජරා|
        block |චතුරො වෙදිකා ජාලා ගන්‌ධාවෙළා මනොරමා|
      count |13|
        block |නීලා පීතා ලොහිතකා ඔදාතා සුද්‌ධකාළකා|
        block |කූටාගාරවරූපෙතා සත්‌තරතනභූසිතා|
      count |14|
        block |ඔලොකමයා පදුමා වාළවිහඞ්‌ගසොභිතා|
        block |නක්‌ඛත්‌තතාරකාකිණ්‌ණා චන්‌දසූරෙහි මණ්‌ඩිතා|
      count |15|
        block |හෙමජාලෙන සඤ්‌ඡන්‌නා සොණ්‌ණකිඞ්‌කිණිකායුතා|
        block |වාතවෙගෙන කූජන්‌ති සොණ්‌ණමාලා මනොරමා|
      count |16|
        block |මඤ්‌ජෙට්‌ඨකං ලොහිතකං පීතකං හරිපිඤ්‌ජරං|
        block |නානාරඞ්‌ගෙහි සම්‌පීතං උස්‌සිතද්‌ධජමාලිනී|
      count |17|
        block |න නං බහූනෙකසතා ඵලිකා රජතාමයා|
        block |මණිමයා ලොහිතඞ්‌ගා මසාරගල්‌ලමයා තථා|
        block |නානාසයනවිචිත්‌තා සණ්‌හකාසිකසන්‌ථතා|
      count |18|
        block |කම්‌පලා දුකූලා චීනා පට්‌ටුණ්‌ණා පණ්‌ඩුපාවුරා|
        block |විවිධත්‌ථරණං සබ්‌බං මනසා පඤ්‌ඤපෙසහං|
      count |19|
        block |තාසු තාස්‌වෙව භූමීසු රතනකූටලඞ්‌කතං|
        block |මණිවෙරොචනා උක්‌කා ධාරයන්‌තා සුතිට්‌ඨරෙ|
      count |20|
        block |සොභන්‌ති එසිකා ථම්‌භා සුභා කඤ්‌චනතොරණා|
        block |ජම්‌බොනදා සාරමයා අථො රජතමයාපි ච|
      count |21|
        block |නෙකා සන්‌ධී සුවිභත්‌තා කවාටග්‌ගළචිත්‌තිතා|
        block |උභතො පුණ්‌ණඝටානෙකා පදුමුප්‌පලසංයුතා|
      count |22|
        block |අතීතෙ සබ්‌බබුද්‌ධෙ ච සසඞ්‌ඝෙ ලොකනායකෙ|
        block |පකතිවණ්‌ණරූපෙන නිම්‌මිනිත්‌වා සසාවකෙ|
      count |23|
        block |තෙන ද්‌වාරෙන පවිසිත්‌වා සබ්‌බෙ බුද්‌ධා සසාවකා|
        block |සබ්‌බසොණ්‌ණමයෙ පීඨෙ නිසින්‌නා අරියමණ්‌ඩලා|
      count |24|
        block |යෙ ච එතරහි අත්‌ථි බුද්‌ධා ලොකෙ අනුත්‌තරා|
        block |අතීතෙ වත්‌තමානා ච භවනං සබ්‌බෙ සමාහරිං|
      count |25|
        block |පච්‌චෙකබුද්‌ධෙනෙකසතෙ සයම්‌භූ අපරාජිතෙ|
        block |අතීතෙ වත්‌තමානෙ ච භවනං සබ්‌බෙ සමාහරිං|
      count |26|
        block |කප්‌පරුක්‌ඛා බහූ අත්‌ථි යෙ දිබ්‌බා යෙ ච මානුසා|
        block |සබ්‌බං දුස්‌සං සමාහන්‌තා අච්‌ඡාදෙමි තිචීවරං|
      count |27|
        block |ඛජ්‌ජං භොජ්‌ජං සායනීයං සම්‌පන්‌නං පානභොජනං|
        block |මණිමයෙ සුභෙ පත්‌තෙ සංපූරෙත්‌වා අදාසහං|
      count |28|
        block |දිබ්‌බවත්‌ථසමා හුත්‌වා මට්‌ඨා චීවරසංයුතා|
        block |මධුරා සක්‌ඛරා චෙව තෙලා ච මධුඵාණිතා|
      count |29|
        block |තප්‌පිතා පරමන්‌නෙන සබ්‌බෙ තෙ අරියමණ්‌ඩලා|
        block |රතනගබ්‌භං පවිසිත්‌වා කෙසරීව ගුහාසයා|
      count |30|
        block |මහාරහම්‌හි සයනෙ සීහසෙය්‍යමකප්‌පයුං|
        block |සම්‌පජානා සමුට්‌ඨාය සයනෙ පල්‌ලඞ්‌කමාභුජුං|
      count |31|
        block |ගොචරං සබ්‌බබුද්‌ධානං ඣානරතිසමප්‌පිතා|
        block |අඤ්‌ඤෙ ධම්‌මානි දෙසෙන්‌ති අඤ්‌ඤෙ කීළන්‌ති ඉද්‌ධියා|
      count |32|
        block |අඤ්‌ඤෙ අභිඤ්‌ඤා අප්‌පෙන්‌ති අභිඤ්‌ඤා වසිභාවිතා|
        block |විකුබ්‌බනා විකුබ්‌බන්‌ති අඤ්‌ඤෙනෙකසහස්‌සියො|
      count |33|
        block |බුද්‌ධාපි බුද්‌ධෙ පුච්‌ඡන්‌ති විසයං සබ්‌බඤ්‌ඤුමාලයං|
        block |ගම්‌භීරං නිපුණං ඨානං පඤ්‌ඤාය විනිබුජ්‌ඣරෙ|
      count |34|
        block |සාවකා බුද්‌ධෙ පුච්‌ඡන්‌ති බුද්‌ධා පුච්‌ඡන්‌ති සාවකෙ|
        block |අඤ්‌ඤමඤ්‌ඤඤ්‌ච පුච්‌ඡිත්‌වා අඤ්‌ඤොඤ්‌ඤං බ්‍යාකරොන්‌ති තෙ|
      count |35|
        block |බුද්‌ධා පච්‌චෙකබුද්‌ධා ච සාවකා පරිචාරකා|
        block |එවං සකාය රතියා පාසාදෙභිරමන්‌ති තෙ|
      count |36|
        block |ඡත්‌තා තිට්‌ඨන්‌තු රතනා කඤ්‌චනාවෙළපන්‌තිකා|
        block |මුත්‌තාජාලපරික්‌ඛිත්‌තා සබ්‌බෙ ධාරෙන්‌තු මත්‌ථකෙ|
      count |37|
        block |භවන්‌තු චෙළවිතානා සොණ්‌ණතාරකචිත්‌තිතා|
        block |විචිත්‌තමල්‍යවිතතා සබ්‌බෙ ධාරෙන්‌තු මත්‌ථකෙ|
      count |38|
        block |විතතා මල්‍යදාමෙහි ගන්‌ධදාමෙහි සොභිතා|
        block |දුස්‌සදාමපරිකිණ්‌ණා රතනදාමභූසිතා|
      count |39|
        block |පුප්‌ඵාභිකිණ්‌ණා සුචිත්‌තා සුරභිගන්‌ධභූසිතා|
        block |ගන්‌ධපඤ්‌චඞ්‌ගුලිකතා හෙමච්‌ඡදනඡාදිතා|
      count |40|
        block |චතුද්‌දිසා පොක්‌ඛරඤ්‌ඤො පදුමුප්‌පලසන්‌ථතා|
        block |සොවණ්‌ණරූපා ඛායන්‌තු පද්‌මංරෙණුරජුග්‌ගතා|
      count |41|
        block |පුප්‌ඵන්‌තු පාදපා සබ්‌බෙ පාසාදස්‌ස සමන්‌තතො|
        block |සයඤ්‌ච පුප්‌ඵා මුඤ්‌චිත්‌වා ගන්‌ත්‌වා භවනමොකිරුං|
      count |42|
        block |සිඛිනො තත්‌ථ නච්‌චන්‌තු දිබ්‌බහංසා පකූජරෙ|
        block |කරවීකා ච ගායන්‌තු දිජසඞ්‌ඝා සමන්‌තතො|
      count |43|
        block |භෙරියො සබ්‌බා වජ්‌ජන්‌තු වීණා සබ්‌බා රසන්‌තු තා|
        block |සබ්‌බා සඞ්‌ගීති වත්‌තන්‌තු පාසාදස්‌ස සමන්‌තතො|
      count |44|
        block |යාවතා බුද්‌ධඛෙත්‌තම්‌හි චක්‌කවාළෙ තතො පරෙ|
        block |මහන්‌තා ජොතිසම්‌පන්‌නා අච්‌ඡින්‌නා රතනාමයා|
      count |45|
        block |තිට්‌ඨන්‌තු සොණ්‌ණපල්‌ලඞ්‌කා දීපරුක්‌ඛා ජලන්‌තු තෙ|
        block |භවන්‌තු එකපජ්‌ජොතා දසසහස්‌සිපරම්‌පරා|
      count |46|
        block |ගණිකා ලාසිකා චෙව නච්‌චන්‌තු අච්‌ඡරාගණා|
        block |නානාරඞ්‌ගා පදිස්‌සන්‌තු පාසාදස්‌ස සමන්‌තතො|
      count |47|
        block |දුමග්‌ගෙ පබ්‌බතග්‌ගෙ වා සිනෙරුගිරිමුද්‌ධනි|
        block |උස්‌සාපෙමි ධජං සබ්‌බං විචිත්‌තං පඤ්‌චවණ්‌ණිකං|
      count |48|
        block |නරා නාගා ච ගන්‌ධබ්‌බා සබ්‌බෙ දෙවා උපෙන්‌තු තෙ|
        block |නමස්‌සන්‌තා පඤ්‌ජලිකා පාසාදං පරිවාරයුං|
      count |49|
        block |යං කිඤ්‌චි කුසලං කම්‌මං කත්‌තබ්‌බං කිරියං මම|
        block |කායෙන වාචා මනසා තිදසෙ සුකතං කතං|
      count |50|
        block |යෙ සත්‌තා සඤ්‌ඤිනො අත්‌ථි යෙ ච සත්‌තා අසඤ්‌ඤිනො|
        block |කතං පුඤ්‌ඤඵලං මය්‌හං සබ්‌බෙ භාගී භවන්‌තු තෙ|
      count |51|
        block |යෙසං කතං සුවිදිතං දින්‌නං පුඤ්‌ඤඵලං මයා|
        block |යෙ ච තත්‌ථ න ජානන්‌ති දෙවා ගන්‌ත්‌වා නිවෙදයුං|
      count |52|
        block |සබ්‌බලොකම්‌හි යෙ සත්‌තා ජීවන්‌තාහාරහෙතුකා|
        block |මනුඤ්‌ඤං භොජනං සබ්‌බං ලභන්‌තු මම චෙතසා|
      count |53|
        block |මනසා දානං මයා දින්‌නං මනසා පසාදමාවහිං|
        block |පූජිතා සබ්‌බසම්‌බුද්‌ධා පච්‌චෙකා ජිනසාවකා|
      count |54|
        block |තෙන කම්‌මෙන සුකතෙන චෙතනාපණිධීහි ච|
        block |ජහිත්‌වා මානුසං දෙහං තාවතිංසමගච්‌ඡහං|
      count |55|
        block |දුවෙ භවෙ පජානාමි දෙවත්‌තෙ අථ මානුසෙ|
        block |අඤ්‌ඤං ගතිං න ජානාමි මනසා පත්‌ථනාඵලං|
      count |56|
        block |දෙවානං අධිකො හොමි භවාමි මනුජාධිපො|
        block |රූපලක්‌ඛණසම්‌පන්‌නො පඤ්‌ඤාය අසමො භවෙ|
      count |57|
        block |භොජනං විවිධං සෙට්‌ඨං රතනඤ්‌ච අනප්‌පකං|
        block |විවිධානි ච වත්‌ථානි නභා ඛිප්‌පං උපෙන්‌ති මං|
      count |58|
        block |පථබ්‍යා පබ්‌බතෙ චෙව ආකාසෙ උදකෙ වනෙ|
        block |යං යං හත්‌ථං පසාරෙමි දිබ්‌බා භක්‌ඛා උපෙන්‌ති මං|
      count |59|
        block |පථබ්‍යා පබ්‌බතෙ චෙව ආකාසෙ උදකෙ වනෙ|
        block |යං යං හත්‌ථං පසාරෙමි රතනා සබ්‌බෙ උපෙන්‌ති මං|
      count |60|
        block |පථබ්‍යා පබ්‌බතෙ චෙව ආකාසෙ උදකෙ වනෙ|
        block |යං යං හත්‌ථං පසාරෙමි සබ්‌බෙ ගන්‌ධා උපෙන්‌ති මං|
      count |61|
        block |පථබ්‍යා පබ්‌බතෙ චෙව ආකාසෙ උදකෙ වනෙ|
        block |යං යං හත්‌ථං පසාරෙමි සබ්‌බෙ යානා උපෙන්‌ති මං|
      count |62|
        block |පථබ්‍යා පබ්‌බතෙ චෙව ආකාසෙ උදකෙ වනෙ|
        block |යං යං හත්‌ථං පසාරෙමි සබ්‌බෙ මාලා උපෙන්‌ති මං|
      count |63|
        block |පථබ්‍යා පබ්‌බතෙ චෙව ආකාසෙ උදකෙ වනෙ|
        block |යං යං හත්‌ථං පසාරෙමි අලඞ්‌කාරා උපෙන්‌ති මං|
      count |64|
        block |පථබ්‍යා පබ්‌බතෙ චෙව ආකාසෙ උදකෙ වනෙ|
        block |යං යං හත්‌ථං පසාරෙමි සබ්‌බා කඤ්‌ඤා උපෙන්‌ති මං|
      count |65|
        block |පථබ්‍යා පබ්‌බතෙ චෙව ආකාසෙ උදකෙ වනෙ|
        block |යං යං හත්‌ථං පසාරෙමි මධුසක්‌ඛරා උපෙන්‌ති මං|
      count |66|
        block |පථබ්‍යා පබ්‌බතෙ චෙව ආකාසෙ උදකෙ වනෙ|
        block |යං යං හත්‌ථං පසාරෙමි සබ්‌බෙ ඛජ්‌ජා උපෙන්‌ති මං|
      count |67|
        block |අධනෙ අද්‌ධික ජනෙ යාචකෙ ච පථාවිනො|
        block |දදාමිහං දානවරං සම්‌බොධිවරපත්‌තියා|
      count |68|
        block |නාදෙන්‌තො පබ්‌බතං සෙලං ගජ්‌ජෙන්‌තො බහලං ගිරිං|
        block |සදෙවකං හාසයන්‌තො බුද්‌ධො ලොකෙ භවාමහං|
      count |69|
        block |දිසා දසවිධා ලොකෙ යායතො නත්‌ථි අන්‌තකං|
        block |තස්‌මිඤ්‌ච දිසාභාගම්‌හි බුද්‌ධඛෙත්‌තා අසඞ්‌ඛියා|
      count |70|
        block |පභා පකිත්‌තිතා මය්‌හං යමකා රංසිවාහනා|
        block |එත්‌ථන්‌තරෙ රංසිජාලං ආලොකො විපුලො භවෙ|
      count |71|
        block |එත්‌තකෙ ලොකධාතුම්‌හි සබ්‌බෙ පස්‌සන්‌තු මං ජනා|
        block |සබ්‌බෙ මං අනුවත්‌තන්‌තු යාව බ්‍රහ්‌මනිවෙසනං|
      count |72|
        block |විසිට්‌ඨමධුනාදෙන අමතභෙරිමාහනිං|
        block |එත්‌ථන්‌තරෙ ජනා සබ්‌බෙ සුණන්‌තු මධුරං ගිරං|
      count |73|
        block |ධම්‌මමෙඝෙන වස්‌සන්‌තෙ සබ්‌බෙ හොන්‌තු අනාසවා|
        block |යෙත්‌ථ පච්‌ඡිමකා සත්‌තා සොතාපන්‌නා භවන්‌තු තෙ|
      count |74|
        block |දත්‌වා දාතබ්‌බකං දානං සීලං පූරෙත්‌වා අසෙසතො|
        block |නෙක්‌ඛම්‌මපාරමිං ගන්‌ත්‌වා පත්‌තො සම්‌බොධිමුත්‌තමං|
      count |75|
        block |පණ්‌ඩිතෙ පරිපුච්‌ඡිත්‌වා කත්‌වා වීරියමුත්‌තමං|
        block |ඛන්‌තියා පාරමිං ගන්‌ත්‌වා පත්‌තො සම්‌බොධිමුත්‌තමං|
      count |76|
        block |කත්‌වා දළ්‌හමධිට්‌ඨානං සච්‌චපාරමි පූරිය|
        block |මෙත්‌තාය පාරමිං ගන්‌ත්‌වා පත්‌තො සම්‌බොධිමුත්‌තමං|
      count |77|
        block |ලාභාලාභෙ සුඛෙ දුක්‌ඛෙ සම්‌මානෙ චාවමානනෙ|
        block |සබ්‌බත්‌ථ සමකො හුත්‌වා පත්‌තො සම්‌බොධිමුත්‌තමං|
      count |78|
        block |කොසජ්‌ජං භයතො දිස්‌වා වීරියං චාපි ඛෙමතො|
        block |ආරද්‌ධවීරියා හොථ එසා බුද්‌ධානුසාසනී|
      count |79|
        block |විවාදං භයතො දිස්‌වා අවිවාදඤ්‌ච ඛෙමතො|
        block |සමග්‌ගා සඛිලා හොථ එසා බුද්‌ධානුසාසනී|
      count |80|
        block |පමාදං භයතො දිස්‌වා අප්‌පමාදඤ්‌ච ඛෙමතො|
        block |භාවෙථට්‌ඨඞ්‌ගිකං මග්‌ගං එසා බුද්‌ධානුසාසනී|
      count |81|
        block |සමාගතා බහූ බුද්‌ධා අරහන්‌තා ච සබ්‌බසො|
        block |සම්‌බුද්‌ධෙ අරහන්‌තෙ ච වන්‌දමානා නමස්‌සථ|
      count |82|
        block |එවං අචින්‌තියා බුද්‌ධා බුද්‌ධධම්‌මා අචින්‌තියා|
        block |අචින්‌තියෙ පසන්‌නානං විපාකො හොති අචින්‌තියො|
      block |ඉත්‌ථං සුදං භගවා අත්‌තනො බුද්‌ධචරියං සම්‌භාවයමානො බුද්‌ධාපදානියං නාම ධම්‌මපරියායං අභාසිත්‌ථාති|
      stand |බුද්‌ධාපදානං සමත්‌තං|
    block |පච්‌චෙකබුද්‌ධඅපදානං|
      block |අථ පච්‌චෙකබුද්‌ධාපදානං සුණාථ|
      count |83|
        block |තථාගතං ජෙතවනෙ වසන්‌තං අපුච්‌ඡි වෙදෙහමුනී නතඞ්‌ගො|
        block |පච්‌චෙකබුද්‌ධා කිර නාම හොන්‌ති භවන්‌ති තෙ හෙතුභි කෙහි වීර|
      count |84|
        block |තදාහ සබ්‌බඤ්‌ඤුවරො මහෙසී ආනන්‌දභද්‌දං මධුරස්‌සරෙන|
        block |යෙ පුබ්‌බබුද්‌ධෙසු කතාධිකාරා අලද්‌ධමොක්‌ඛා ජිනසාසනෙසු|
      count |85|
        block |තෙනෙව සංවෙගමුඛෙන ධීරා විනාපි බුද්‌ධෙහි සුතික්‌ඛපඤ්‌ඤා|
        block |ආරම්‌මණෙනාපි පරිත්‌තකෙන පච්‌චෙකබොධිං අනුපාපුණන්‌ති|
      count |86|
        block |සබ්‌බම්‌හි ලොකම්‌හි මමං ඨපෙත්‌වා පච්‌චෙකබුද්‌ධෙහි සමොව නත්‌ථි|
        block |තෙසං ඉමං වණ්‌ණපදෙසමත්‌තං වක්‌ඛාමහං සාධු මහාමුනීනං|
      count |87|
        block |සයමෙව බුද්‌ධානං මහාඉසීනං සාධූනි වාක්‍යානි මධූව ඛුද්‌දං|
        block |අනුත්‌තරං භෙසජං පත්‌ථයන්‌තා සුණාථ සබ්‌බෙසු පසන්‌නචිත්‌තා|
      count |88|
        block |පච්‌චෙකබුද්‌ධානං සමාගතානං පරම්‌පරං බ්‍යාකරණානි යානි|
        block |ආදීනවො යඤ්‌ච විරාගවත්‌ථුං යථා ච බොධිං අනුපාපුණිංසු|
      count |89|
        block |සරාගවත්‌ථූසු විරාගසඤ්‌ඤී රත්‌තම්‌හි ලොකම්‌හි විරත්‌තචිත්‌තා|
        block |හිත්‌වා පපඤ්‌චෙ ජිතඵන්‌දිතානි තථෙව බොධිං අනුපාපුණිංසු|
      count |90|
        block |සබ්‌බෙසු භූතෙසු නිධාය දණ්‌ඩං අවිහෙඨයං අඤ්‌ඤතරම්‌පි තෙසං|
        block |මෙත්‌තෙන චිත්‌තෙන හිතානුකම්‌පී එකො චරෙ ඛග්‌ගවිසාණකප්‌පො|
      count |91|
        block |සබ්‌බෙසු භූතෙසු නිධාය දණ්‌ඩං අවිහෙඨයං අඤ්‌ඤතරම්‌පි තෙසං|
        block |න පුත්‌තමිච්‌ඡෙය්‍ය කුතො සහායං එකො චරෙ ඛග්‌ගවිසාණකප්‌පො|
      count |92|
        block |සංසග්‌ගජාතස්‌ස භවන්‌ති ස්‌නෙහා ස්‌නෙහන්‌වයං දුක්‌ඛමිදං පහොති|
        block |ආදීනවං ස්‌නෙහජං පෙක්‌ඛමානො එකො චරෙ ඛග්‌ගවිසාණකප්‌පො|
      count |93|
        block |මිත්‌තෙ සුහජ්‌ජෙ අනුකම්‌පමානො හාපෙති අත්‌ථං පටිබද්‌ධචිත්‌තො|
        block |එතං භයං සන්‌ථවෙ පෙක්‌ඛමානො එකො චරෙ ඛග්‌ගවිසාණකප්‌පො|
      count |94|
        block |වංසො විසාලොව යථා විසත්‌තො පුත්‌තෙසු දාරෙසු ච යා අපෙක්‌ඛා|
        block |වංසෙ කළීරොව අසජ්‌ජමානො එකො චරෙ ඛග්‌ගවිසාණකප්‌පො|
      count |95|
        block |මිගො අරඤ්‌ඤම්‌හි යථා අබද්‌ධො යෙනිච්‌ඡකං ගච්‌ඡති ගොචරාය|
        block |විඤ්‌ඤූ නරො සෙරිතං පෙක්‌ඛමානො එකො චරෙ ඛග්‌ගවිසාණකප්‌පො|
      count |96|
        block |ආමන්‌තනා හොති සහායමජ්‌ඣෙ වාසෙ ච ඨානෙ ගමනෙ චාරිකාය|
        block |අනභිජ්‌ඣිතං සෙරිතං පෙක්‌ඛමානො එකො චරෙ ඛග්‌ගවිසාණකප්‌පො|
      count |97|
        block |ඛිඩ්‌ඩා රතී හොති සහායමජ්‌ඣෙ පුත්‌තෙසු පෙමං විපුලඤ්‌ච හොති|
        block |පියවිප්‌පයොගං විජිගුච්‌ඡමානො එකො චරෙ ඛග්‌ගවිසාණකප්‌පො|
      count |98|
        block |චාතුද්‌දිසො අප්‌පටිඝො ච හොති සන්‌තුස්‌සමානො ඉතරීතරෙන|
        block |පරිස්‌සයානං සහිතා අඡම්‌භී එකො චරෙ ඛග්‌ගවිසාණකප්‌පො|
      count |99|
        block |දුස්‌සඞ්‌ගහා පබ්‌බජිතාපි එකෙ අථො ගහට්‌ඨා ඝරමාවසන්‌තා|
        block |අප්‌පොස්‌සුක්‌කො පරපුත්‌තෙසු හුත්‌වා එකො චරෙ ඛග්‌ගවිසාණකප්‌පො|
      count |100|
        block |ඔරොපයිත්‌වා ගිහිබ්‍යඤ්‌ජනානි සඤ්‌ඡින්‌නපත්‌තො යථා කොවිළාරො|
        block |ඡෙත්‌වාන වීරො ගිහිබන්‌ධනානි එකො චරෙ ඛග්‌ගවිසාණකප්‌පො|
      count |101|
        block |සචෙ ලභෙථ නිපකං සහායං සද්‌ධිං චරං සාධුවිහාරිධීරං|
        block |අභිභුය්‍ය සබ්‌බානි පරිස්‌සයානි චරෙය්‍ය තෙනත්‌තමනො සතීමා|
      count |102|
        block |නො චෙ ලභෙථ නිපකං සහායං සද්‌ධිං චරං සාධුවිහාරිධීරං|
        block |රාජාව රට්‌ඨං විජිතං පහාය එකො චරෙ මාතඞ්‌ගරඤ්‌ඤෙව නාගො|
      count |103|
        block |අද්‌ධා පසංසාම සහායසම්‌පදං සෙට්‌ඨා සමා සෙවිතබ්‌බා සහායා|
        block |එතෙ අලද්‌ධා අනවජ්‌ජභොජී එකො චරෙ ඛග්‌ගවිසාණකප්‌පො|
      count |104|
        block |දිස්‌වා සුවණ්‌ණස්‌ස පභස්‌සරානි කම්‌මාරපුත්‌තෙන සුනිට්‌ඨිතානි|
        block |සඞ්‌ඝට්‌ටමානානි දුවෙ භුජස්‌මිං එකො චරෙ ඛග්‌ගවිසාණකප්‌පො|
      count |105|
        block |එවං දුතීයෙන සහා මමස්‌ස වාචාභිලාපො අභිසජ්‌ජනා වා|
        block |එතං භයං ආයතිං පෙක්‌ඛමානො එකො චරෙ ඛග්‌ගවිසාණකප්‌පො|
      count |106|
        block |කාමා හි චිත්‍රා මධුරා මනොරමා විරූපරූපෙන මථෙන්‌ති චිත්‌තං|
        block |ආදීනවං කාමගුණෙසු දිස්‌වා එකො චරෙ ඛග්‌ගවිසාණකප්‌පො|
      count |107|
        block |ඊතී ච ගණ්‌ඩො ච උපද්‌දවො ච රොගො ච සල්‌ලඤ්‌ච භයඤ්‌ච මෙතං|
        block |එතං භයං කාමගුණෙසු දිස්‌වා එකො චරෙ ඛග්‌ගවිසාණකප්‌පො|
      count |108|
        block |සීතඤ්‌ච උණ්‌හඤ්‌ච ඛුදං පිපාසං වාතාතපෙ ඩංසසරීසපෙ ච|
        block |සබ්‌බානිපෙතානි අභිබ්‌භවිත්‌වා එකො චරෙ ඛග්‌ගවිසාණකප්‌පො|
      count |109|
        block |නාගොව යූථානි විවජ්‌ජයිත්‌වා සඤ්‌ජාතඛන්‌ධො පදුමී උළාරො|
        block |යථාභිරන්‌තං විහරං අරඤ්‌ඤෙ එකො චරෙ ඛග්‌ගවිසාණකප්‌පො|
      count |110|
        block |අට්‌ඨානතං සඞ්‌ගණිකාරතස්‌ස යං ඵස්‌සයෙ සාමයිකං විමුත්‌තිං|
        block |ආදිච්‌චබන්‌ධුස්‌ස වචො නිසම්‌ම එකො චරෙ ඛග්‌ගවිසාණකප්‌පො|
      count |111|
        block |දිට්‌ඨීවිසූකානි උපාතිවත්‌තො පත්‌තො නියාමං පටිලද්‌ධමග්‌ගො|
        block |උප්‌පන්‌නඤාණොම්‌හි අනඤ්‌ඤනෙය්‍යො එකො චරෙ ඛග්‌ගවිසාණකප්‌පො|
      count |112|
        block |නිල්‌ලොලුපො නික්‌කුහො නිප්‌පිපාසො නිම්‌මක්‌ඛ නිද්‌ධන්‌තකසාවමොහො|
        block |නිරාසයො සබ්‌බලොකෙ භවිත්‌වා එකො චරෙ ඛග්‌ගවිසාණකප්‌පො|
      count |113|
        block |පාපං සහායං පරිවජ්‌ජයෙථ අනත්‌ථදස්‌සිං විසමෙ නිවිට්‌ඨං|
        block |සයං න සෙවෙ පසුතං පමත්‌තං එකො චරෙ ඛග්‌ගවිසාණකප්‌පො|
      count |114|
        block |බහුස්‌සුතං ධම්‌මධරං භජෙථ මිත්‌තං උළාරං පටිභානවන්‌තං|
        block |අඤ්‌ඤාය අත්‌ථානි විනෙය්‍ය කඞ්‌ඛං එකො චරෙ ඛග්‌ගවිසාණකප්‌පො|
      count |115|
        block |ඛිඩ්‌ඩං රතිං කාමසුඛඤ්‌ච ලොකෙ අනලඞ්‌කරිත්‌වා අනපෙක්‌ඛමානො|
        block |විභූසට්‌ඨානා විරතො සච්‌චවාදී එකො චරෙ ඛග්‌ගවිසාණකප්‌පො|
      count |116|
        block |පුත්‌තඤ්‌ච දාරං පිතරඤ්‌ච මාතරං ධනානි ධඤ්‌ඤානි ච බන්‌ධවානි|
        block |හිත්‌වාන කාමානි යථොධිකානි එකො චරෙ ඛග්‌ගවිසාණකප්‌පො|
      count |117|
        block |සඞ්‌ගො එසො පරිත්‌තමෙත්‌ථ සොඛ්‍යං අප්‌පස්‌සාදො දුක්‌ඛමෙවෙත්‌ථ භිය්‍යො|
        block |ගළො එසො ඉති ඤත්‌වා මතිමා එකො චරෙ ඛග්‌ගවිසාණකප්‌පො|
      count |118|
        block |සන්‌දාලයිත්‌වාන සංයොජනානි ජාලංව භෙත්‌වා සලිලම්‌බුචාරී|
        block |අග්‌ගීව දඩ්‌ඪං අනිවත්‌තමානො එකො චරෙ ඛග්‌ගවිසාණකප්‌පො|
      count |119|
        block |ඔක්‌ඛිත්‌තචක්‌ඛූ න ච පාදලොලො ගුත්‌තින්‌ද්‍රියො රක්‌ඛිතමානසානො|
        block |අනවස්‌සුතො අපරිඩය්‌හමානො එකො චරෙ ඛග්‌ගවිසාණකප්‌පො|
      count |120|
        block |ඔහාරයිත්‌වා ගිහිබ්‍යඤ්‌ජනානි සඤ්‌ඡන්‌නපත්‌තො යථා පාරිඡත්‌තො|
        block |කාසායවත්‌ථො අභිනික්‌ඛමිත්‌වා එකො චරෙ ඛග්‌ගවිසාණකප්‌පො|
      count |121|
        block |රසෙසු ගෙධං අකරං අලොලො අනඤ්‌ඤපොසී සපදානචාරී|
        block |කුලෙ කුලෙ අප්‌පටිබද්‌ධචිත්‌තො එකො චරෙ ඛග්‌ගවිසාණකප්‌පො|
      count |122|
        block |පහාය පඤ්‌චාවරණානි චෙතසො උපක්‌කිලෙසෙ බ්‍යපනුජ්‌ජ සබ්‌බෙ|
        block |අනිස්‌සිතො ඡෙජ්‌ජ සිනෙහදොසං එකො චරෙ ඛග්‌ගවිසාණකප්‌පො|
      count |123|
        block |විපිට්‌ඨිකත්‌වාන සුඛඤ්‌ච දුක්‌ඛං පුබ්‌බෙව සොමනස්‌සදොමනස්‌සං|
        block |ලද්‌ධානුපෙක්‌ඛං සමථං විසුද්‌ධං එකො චරෙ ඛග්‌ගවිසාණකප්‌පො|
      count |124|
        block |ආරද්‌ධවීරියො පරමත්‌ථපත්‌තියා අලීනචිත්‌තො අකුසීතවුත්‌ති|
        block |දළ්‌හනික්‌කමො ථාමබලූපපන්‌නො එකො චරෙ ඛග්‌ගවිසාණකප්‌පො|
      count |125|
        block |පටිසල්‌ලානං ඣානමරිඤ්‌චමානො ධම්‌මෙසු නිච්‌චං අනුධම්‌මචාරී|
        block |ආදීනවං සම්‌මසිතා භවෙසු එකො චරෙ ඛග්‌ගවිසාණකප්‌පො|
      count |126|
        block |තණ්‌හක්‌ඛයං පත්‌ථයමප්‌පමත්‌තො අනෙළමූගො සුතවා සතීමා|
        block |සඞ්‌ඛාතධම්‌මො නියතො පධානවා එකො චරෙ ඛග්‌ගවිසාණකප්‌පො|
      count |127|
        block |සීහොව සද්‌දෙසු අසන්‌තසන්‌තො වාතොව ජාලම්‌හි අසජ්‌ජමානො|
        block |පදුමංව තොයෙන අලිම්‌පමානො එකො චරෙ ඛග්‌ගවිසාණකප්‌පො|
      count |128|
        block |සීහො යථා දාඨබලී පසය්‌හ රාජා මිගානං අභිභුය්‍ය චාරී|
        block |සෙවෙථ පන්‌තානි සෙනාසනානි එකො චරෙ ඛග්‌ගවිසාණකප්‌පො|
      count |129|
        block |මෙත්‌තං උපෙක්‌ඛං කරුණං විමුත්‌තිං ආසෙවමානො මුදිතඤ්‌ච කාලෙ|
        block |සබ්‌බෙන ලොකෙන අවිරුජ්‌ඣමානො එකො චරෙ ඛග්‌ගවිසාණකප්‌පො|
      count |130|
        block |රාගඤ්‌ච දොසඤ්‌ච පහාය මොහං සන්‌දාලයිත්‌වාන සංයොජනානි|
        block |අසන්‌තසං ජීවිතසඞ්‌ඛයම්‌හි එකො චරෙ ඛග්‌ගවිසාණකප්‌පො|
      count |131|
        block |භජන්‌ති සෙවන්‌ති ච කාරණත්‌ථා නික්‌කාරණා දුල්‌ලභා අජ්‌ජ මිත්‌තා|
        block |අත්‌තත්‌ථපඤ්‌ඤා අසුචීමනුස්‌සා එකො චරෙ ඛග්‌ගවිසාණකප්‌පො|
      count |132|
        block |විසුද්‌ධසීලා සුවිසුද්‌ධපඤ්‌ඤා සමාහිතා ජාගරියානුයුත්‌තා|
        block |විපස්‌සකා ධම්‌මවිසෙසදස්‌සී මග්‌ගඞ්‌ගබොජ්‌ඣඞ්‌ගගතෙ විජඤ්‌ඤා|
      count |133|
        block |සුඤ්‌ඤප්‌පණිධිඤ්‌ච තථානිමිත්‌තං ආසෙවයිත්‌වා ජිනසාසනම්‌හි|
        block |යෙ සාවකත්‌තං න වජන්‌ති ධීරා භවන්‌ති පච්‌චෙකජිනා සයම්‌භූ|
      count |134|
        block |මහන්‌තධම්‌මා බහුධම්‌මකායා චිත්‌තිස්‌සරා සබ්‌බදුක්‌ඛොඝතිණ්‌ණා|
        block |උදග්‌ගචිත්‌තා පරමත්‌ථදස්‌සී සීහොපමා ඛග්‌ගවිසාණකප්‌පා|
      count |135|
        block |සන්‌තින්‌ද්‍රියා සන්‌තමනා සමාධී පච්‌චන්‌තසත්‌තෙසු පතිප්‌පචාරා|
        block |දීපා පරත්‌ථ ඉධ විජ්‌ජලන්‌තා පච්‌චෙකබුද්‌ධා සතතං හිතාමෙ|
      count |136|
        block |පහීනසබ්‌බාවරණා ජනින්‌දා ලොකප්‌පදීපා ඝනකඤ්‌චනාභා|
        block |නිස්‌සංසයං ලොකසුදක්‌ඛිණෙය්‍යා පච්‌චෙකබුද්‌ධා සතතප්‌පිතාමෙ|
      count |137|
        block |පච්‌චෙකබුද්‌ධානං සුභාසිතානි චරන්‌ති ලොකම්‌හි සදෙවකම්‌හි|
        block |සුත්‌වා තථා යෙ න කරොන්‌ති බාලා චරන්‌ති දුක්‌ඛෙසු පුනප්‌පුනං තෙ|
      count |138|
        block |පච්‌චෙකබුද්‌ධානං සුභාසිතානි මධුං යථා ඛුද්‌දමවස්‌සවන්‌තං|
        block |සුත්‌වා තථා යෙ පටිපත්‌තියුත්‌තා භවන්‌ති තෙ සච්‌චදසා සපඤ්‌ඤා|
      count |139|
        block |පච්‌චෙකබුද්‌ධෙහි ජිනෙහි භාසිතා කථා උළාරා අභිනික්‌ඛමිත්‌වා|
        block |තා සක්‍යසීහෙන නරුත්‌තමෙන පකාසිතා ධම්‌මවිජානනත්‌ථං|
      count |140|
        block |ලොකානුකම්‌පාය ඉමානි තෙසං පච්‌චෙකබුද්‌ධාන විකුබ්‌බිතානි|
        block |සංවෙගසඞ්‌ගමතිවඩ්‌ඪනත්‌ථං සයම්‌භුසීහෙන පකාසිතානීති|
      stand |පච්‌චෙකබුද්‌ධාපදානං සමත්‌තං|
    block |- සාරිපුත්‌තත්‌ථෙරඅපදානං|
      block |අථ ථෙරාපදානං සුණාථ|
      count |141|
        block |හිමවන්‌තස්‌ස අවිදූරෙ ලම්‌බකො නාම පබ්‌බතො|
        block |අස්‌සමො සුකතො මය්‌හං පණ්‌ණසාලා සුමාපිතා|
      count |142|
        block |උත්‌තානකූලා නදිකා සුපතිත්‌ථා මනොරමා|
        block |සුසුද්‌ධපුළිනාකිණ්‌ණා අවිදූරෙ මමස්‌සමං|
      count |143|
        block |අසක්‌ඛරා අපබ්‌භාරා සාදු අප්‌පටිගන්‌ධිකා|
        block |සන්‌දතී නදිකා තත්‌ථ සොභයන්‌තා මමස්‌සමං|
      count |144|
        block |කුම්‌භීලා මකරා චෙත්‌ථ සුසුමාරා ච කච්‌ඡපා|
        block |චරන්‌ති නදියා තත්‌ථ සොභයන්‌තා මමස්‌සමං|
      count |145|
        block |පාඨීනා පාවුසා මච්‌ඡා බලජා මුඤ්‌ජරොහිතා|
        block |වග්‌ගළා පපතායන්‌තා සොභයන්‌ති මමස්‌සමං|
      count |146|
        block |උභො කූලෙසු නදියා පුප්‌ඵිනො ඵලිනො දුමා|
        block |උභතො අභිලම්‌බන්‌තා සොභයන්‌ති මමස්‌සමං|
      count |147|
        block |අම්‌බා සාලා ච තිලකා පාටලී සින්‌දුවාරකා|
        block |දිබ්‌බගන්‌ධා සම්‌පවන්‌ති පුප්‌ඵිතා මම අස්‌සමෙ|
      count |148|
        block |චම්‌පකා සළලා නීපා නාගපුන්‌නාගකෙතකා|
        block |දිබ්‌බගන්‌ධා සම්‌පවන්‌ති පුප්‌ඵිතා මම අස්‌සමෙ|
      count |149|
        block |අතිමුත්‌තා අසොකා ච භගිනීමාලා ච පුප්‌ඵිතා|
        block |අඞ්‌කොලා බිම්‌බිජාලා ච පුප්‌ඵිතා මම අස්‌සමෙ|
      count |150|
        block |කෙතකා කන්‌දලි චෙව ගොධුකා තිණසූලිකා|
        block |දිබ්‌බගන්‌ධං සම්‌පවන්‌තා සොභයන්‌ති මමස්‌සමං|
      count |151|
        block |කණිකාරා කණ්‌ණිකා ච අසනා අජ්‌ජුනා බහූ|
        block |දිබ්‌බගන්‌ධං සම්‌පවන්‌තා සොභයන්‌ති මමස්‌සමං|
      count |152|
        block |පුන්‌නාගා ගිරිපුන්‌නාගා කොවිළාරා ච පුප්‌ඵිතා|
        block |දිබ්‌බගන්‌ධං සම්‌පවන්‌තා සොභයන්‌ති මමස්‌සමං|
      count |153|
        block |උද්‌ධාලකා ච කුටජා කදම්‌බා වකුලා බහූ|
        block |දිබ්‌බගන්‌ධං සම්‌පවන්‌තා සොභයන්‌ති මමස්‌සමං|
      count |154|
        block |ආළකා ඉසිමුග්‌ගා ච කදලිමාතුලුඞ්‌ගියො|
        block |ගන්‌ධොදකෙන සංවඩ්‌ඪා ඵලානි ධාරයන්‌ති තෙ|
      count |155|
        block |අඤ්‌ඤෙ පුප්‌ඵන්‌ති පදුමා අඤ්‌ඤෙ ජායන්‌ති කෙසරී|
        block |අඤ්‌ඤෙ ඔපුප්‌ඵා පදුමා පුප්‌ඵිතා තළාකෙ තදා|
      count |156|
        block |ගබ්‌භං ගණ්‌හන්‌ති පදුමා නිද්‌ධාවන්‌ති මුලාළියො|
        block |සිංඝාටිපත්‌තමාකිණ්‌ණා සොභන්‌ති තළාකෙ තදා|
      count |157|
        block |නයිතා අම්‌බගන්‌ධී ච උත්‌තලී බන්‌ධුජීවකා|
        block |දිබ්‌බගන්‌ධා සම්‌පවන්‌ති පුප්‌ඵිතා තළාකෙ තදා|
      count |158|
        block |පාඨීනා පාවුසා මච්‌ඡා බලජා මුඤ්‌ජරොහිතා|
        block |සංගුලා මග්‌ගුරා චෙව වසන්‌ති තළාකෙ තදා|
      count |159|
        block |කුම්‌භීලා සුසුමාරා ච තන්‌තිගාහා ච රක්‌ඛසා|
        block |ඔගුහා අජගරා ච වසන්‌ති තළාකෙ තදා|
      count |160|
        block |පාරෙවතා රවිහංසා චක්‌කවාකා නදීචරා|
        block |කොකිලා සුකසාළිකා උපජීවන්‌ති තං සරං|
      count |161|
        block |කුක්‌කුත්‌ථකා කුළීරකා වනෙ පොක්‌ඛරසාතකා|
        block |දින්‌දිභා සුවපොතා ච උපජීවන්‌ති තං සරං|
      count |162|
        block |හංසා කොඤ්‌චා මයූරා ච කොකිලා තම්‌බචූළකා|
        block |පම්‌පකා ජීවංජීවා ච උපජීවන්‌ති තං සරං|
      count |163|
        block |කොසිකා පොට්‌ඨසීසා ච කුරරා සෙනකා බහූ|
        block |මහාකාළා ච සකුණා උපජීවන්‌ති තං සරං|
      count |164|
        block |පසදා ච වරාහා ච චමරා ගණ්‌ඩකා බහූ|
        block |රොහිච්‌චා සුකපොතා ච උපජීවන්‌ති තං සරං|
      count |165|
        block |සීහබ්‍යග්‌ඝා ච දීපී ච අච්‌ඡකොකතරච්‌ඡකා|
        block |තිධා පභින්‌නමාතඞ්‌ගා උපජීවන්‌ති තං සරං|
      count |166|
        block |කින්‌නරා වානරා චෙව අථොපි වනකම්‌මිකා|
        block |චෙතා ච ලුද්‌දකා චෙව උපජීවන්‌ති තං සරං|
      count |167|
        block |තින්‌දුකානි පියාලානි මධුකා කාසුමාරයො|
        block |ධුවං ඵලානි ධාරෙන්‌ති අවිදූරෙ මමස්‌සමං|
      count |168|
        block |කොසම්‌බා සළලා නිම්‌බා සාදුඵලසමායුතා|
        block |ධුවං ඵලානි ධාරෙන්‌ති අවිදූරෙ මමස්‌සමං|
      count |169|
        block |හරීතකා ආමලකා අම්‌බජම්‌බුවිභීතකා|
        block |කොලා භල්‌ලාතකා බිල්‌ලා ඵලානි ධාරයන්‌ති තෙ|
      count |170|
        block |ආලුවා ච කළම්‌බා ච බිළාලීතක්‌කළානි ච|
        block |ජීවකා සුතකා චෙව බහුකා මම අස්‌සමෙ|
      count |171|
        block |අස්‌සමස්‌සාවිදූරම්‌හි තළාකාසුං සුනිම්‌මිතා|
        block |අච්‌ඡොදකා සීතජලා සුපතිත්‌ථා මනොරමා|
      count |172|
        block |පදුමුප්‌පලසඤ්‌ඡන්‌නා පුණ්‌ඩරීකසමායුතා|
        block |මන්‌දාලකෙහි සඤ්‌ඡන්‌නා දිබ්‌බගන්‌ධො පවායති|
      count |173|
        block |එවං සබ්‌බඞ්‌ගසම්‌පන්‌නෙ පුප්‌ඵිතෙ ඵලිතෙ වනෙ|
        block |සුකතෙ අස්‌සමෙ රම්‌මෙ විහරාමි අහං තදා|
      count |174|
        block |සීලවා වතසම්‌පන්‌නො ඣායී ඣානරතො සදා|
        block |පඤ්‌චාභිඤ්‌ඤාබලප්‌පත්‌තො සුරුචි නාම තාපසො|
      count |175|
        block |චතුවීසසහස්‌සානි සිස්‌සා මය්‌හං උපට්‌ඨහු|
        block |සබ්‌බෙව බ්‍රාහ්‌මණා එතෙ ජාතිමන්‌තො යසස්‌සිනො|
      count |176|
        block |ලක්‌ඛණෙ ඉතිහාසෙ ච සනිඝණ්‌ටුසකෙටුභෙ|
        block |පදකා වෙය්‍යාකරණා සධම්‌මෙ පාරමිං ගතා|
      count |177|
        block |උප්‌පාතෙසු නිමිත්‌තෙසු ලක්‌ඛණෙසු ච කොවිදා|
        block |පථබ්‍යා භූමන්‌තලික්‌ඛෙ මම සිස්‌සා සුසික්‌ඛිතා|
      count |178|
        block |අප්‌පිච්‌ඡා නිපකා එතෙ අප්‌පාහාරා අලොලුපා|
        block |ලාභාලාභෙන සන්‌තුට්‌ඨා පරිවාරෙන්‌ති මං සදා|
      count |179|
        block |ඣායී ඣානරතා ධීරා සන්‌තචිත්‌තා සමාහිතා|
        block |ආකිඤ්‌චඤ්‌ඤං පත්‌ථයන්‌තා පරිවාරෙන්‌ති මං සදා|
      count |180|
        block |අභිඤ්‌ඤාපාරමිප්‌පත්‌තා පෙත්‌තිකෙ ගොචරෙ රතා|
        block |අන්‌තලික්‌ඛචරා ධීරා පරිවාරෙන්‌ති මං සදා|
      count |181|
        block |සංවුතා ඡසු ද්‌වාරෙසු අනෙජා රක්‌ඛිතින්‌ද්‍රියා|
        block |අසංසට්‌ඨා ච තෙ ධීරා මම සිස්‌සා දුරාසදා|
      count |182|
        block |පල්‌ලඞ්‌කෙන නිසජ්‌ජාය ඨානචඞ්‌කමනෙන ච|
        block |වීතිනාමෙන්‌ති තෙ රත්‌තිං මම සිස්‌සා දුරාසදා|
      count |183|
        block |රජනීයෙ න රජ්‌ජන්‌ති දුස්‌සනීයෙ න දුස්‌සරෙ|
        block |මොහනීයෙ න මුය්‌හන්‌ති මම සිස්‌සා දුරාසදා|
      count |184|
        block |ඉද්‌ධිං වීමංසමානා තෙ වත්‌තන්‌ති නිච්‌චකාලිකං|
        block |පථවිං තෙ පකම්‌පෙන්‌ති සාරම්‌භෙන දුරාසදා|
      count |185|
        block |කීළමානා ච තෙ සිස්‌සා කීළන්‌ති ඣානකීළිතං|
        block |ජම්‌බුතො ඵලමානෙන්‌ති මම සිස්‌සා දුරාසදා|
      count |186|
        block |අඤ්‌ඤෙ ගච්‌ඡන්‌ති ගොයානං අඤ්‌ඤෙ පුබ්‌බවිදෙහකං|
        block |අඤ්‌ඤෙ ච උත්‌තරකුරුං එසනාය දුරාසදා|
      count |187|
        block |පුරතො පෙසෙන්‌ති ඛාරිං පච්‌ඡතො ච වජන්‌ති තෙ|
        block |චතුවීසසහස්‌සෙහි ඡාදිතං හොති අම්‌බරං|
      count |188|
        block |අග්‌ගිපාකී අනග්‌ගී ච දන්‌තොදුක්‌ඛලිකාපි ච|
        block |අස්‌මෙන කොට්‌ටිතා කෙචි පවත්‌තඵලභොජනා|
      count |189|
        block |උදකොරොහණා කෙචි සායං පාතො සුචීරතා|
        block |තොයාභිසෙචනකරා මම සිස්‌සා දුරාසදා|
      count |190|
        block |පරූළ්‌හකච්‌ඡනඛලොමා පඞ්‌කදන්‌තා රජස්‌සිරා|
        block |ගන්‌ධිතා සීලගන්‌ධෙන මම සිස්‌සා දුරාසදා|
      count |191|
        block |පාතොව සන්‌නිපතිත්‌වා ජටිලා උග්‌ගතාපනා|
        block |ලාභාලාභං පකිත්‌තෙත්‌වා ගච්‌ඡන්‌ති අම්‌බරෙ තදා|
      count |192|
        block |එතෙසං පක්‌කමන්‌තානං මහාසද්‌දො පවත්‌තති|
        block |අජිනචම්‌මසද්‌දෙන මුදිතා හොන්‌ති දෙවතා|
      count |193|
        block |දිසොදිසං පක්‌කමන්‌ති අන්‌තලික්‌ඛචරා ඉසී|
        block |සකෙ බලෙනුපත්‌ථද්‌ධා තෙ ගච්‌ඡන්‌ති යදිච්‌ඡකං|
      count |194|
        block |පථවීකම්‌පකා එතෙ සබ්‌බෙව නභචාරිනො|
        block |උග්‌ගතෙජා දුප්‌පසහා සාගරොව අඛොභියා|
      count |195|
        block |ඨානචඞ්‌කමිනො කෙචි කෙචි නෙසජ්‌ජිකා ඉසී|
        block |පවත්‌තභොජනා කෙචි මම සිස්‌සා දුරාසදා|
      count |196|
        block |මෙත්‌තාවිහාරිනො එතෙ හිතෙසී සබ්‌බපාණිනං|
        block |අනත්‌තුක්‌කංසකා සබ්‌බෙ න තෙ වම්‌භෙන්‌ති කස්‌සචි|
      count |197|
        block |සීහරාජාවසම්‌භීතා ගජරාජාව ථාමවා|
        block |දුරාසදා බ්‍යග්‌ඝාරිව ආගච්‌ඡන්‌ති මමන්‌තිකෙ|
      count |198|
        block |විජ්‌ජාධරා දෙවතා ච නාගගන්‌ධබ්‌බරක්‌ඛසා|
        block |කුම්‌භණ්‌ඩා දානවා ගරුළා උපජීවන්‌ති තං සරං|
      count |199|
        block |තෙ ජටාඛාරිභරිතා අජිනුත්‌තරවාසනා|
        block |අන්‌තලික්‌ඛචරා සබ්‌බෙ උපජීවන්‌ති තං සරං|
      count |200|
        block |සදානුච්‌ඡවිකා එතෙ අඤ්‌ඤමඤ්‌ඤං සගාරවා|
        block |චතුබ්‌බීසසහස්‌සානං ඛිපිතසද්‌දො න විජ්‌ජති|
      count |201|
        block |පාදෙ පාදං නික්‌ඛිපන්‌තා අප්‌පසද්‌දා සුසංවුතා|
        block |උපසඞ්‌කම්‌ම සබ්‌බෙව සිරසා වන්‌දරෙ මමං|
      count |202|
        block |තෙහි සිස්‌සෙහි පරිවුතො සන්‌තෙහි ච තපස්‌සිභි|
        block |වසාමි අස්‌සමෙ තත්‌ථ ඣායී ඣානරතො අහං|
      count |203|
        block |ඉසීනං සීලගන්‌ධෙන පුප්‌ඵගන්‌ධෙන චූභයං|
        block |ඵලීනං ඵලගන්‌ධෙන ගන්‌ධිතො හොති අස්‌සමො|
      count |204|
        block |රත්‌තින්‌දිවං න ජානාමි අරති මෙ න විජ්‌ජති|
        block |සකෙ සිස්‌සෙ ඔවදන්‌තො භිය්‍යො හාසං ලභාමහං|
      count |205|
        block |පුප්‌ඵානං පුප්‌ඵමානානං ඵලානඤ්‌ච විපච්‌චතං|
        block |දිබ්‌බගන්‌ධා පවායන්‌ති සොභයන්‌තා මමස්‌සමං|
      count |206|
        block |සමාධිම්‌හා වුට්‌ඨහිත්‌වා ආතාපී නිපකො අහං|
        block |ඛාරිභාරං ගහෙත්‌වාන වනං අජ්‌ඣොගහිං අහං|
      count |207|
        block |උප්‌පාතෙ සුපිනෙ චාපි ලක්‌ඛණෙසු සුසික්‌ඛිතො|
        block |පවත්‌තමානං මන්‌තපදං ධාරයාමි අහං තදා|
      count |208|
        block |අනොමදස්‌සී භගවා ලොකජෙට්‌ඨො නරාසභො|
        block |විවෙකකාමො සම්‌බුද්‌ධො හිමවන්‌තමුපාගමි|
      count |209|
        block |අජ්‌ඣොගාහෙත්‌වා හිමවන්‌තං අග්‌ගො කාරුණිකො මුනි|
        block |පල්‌ලඞ්‌කං ආභුජිත්‌වාන නිසීදි පුරිසුත්‌තමො|
      count |210|
        block |තමද්‌දසාහං සම්‌බුද්‌ධං සප්‌පභාසං මනොරමං|
        block |ඉන්‌දීවරංව ජලිතං ආදිත්‌තංව හුතාසනං|
      count |211|
        block |ජලන්‌තං දීපරුක්‌ඛංව විජ්‌ජුතං ගගණෙ යථා|
        block |සුඵුල්‌ලං සාලරාජංව අද්‌දසං ලොකනායකං|
      count |212|
        block |අයං නාගො මහාවීරො දුක්‌ඛස්‌සන්‌තකරො මුනි|
        block |ඉමං දස්‌සනමාගම්‌ම සබ්‌බදුක්‌ඛා පමුච්‌චරෙ|
      count |213|
        block |දිස්‌වානාහං දෙවදෙවං ලක්‌ඛණං උපධාරයිං|
        block |බුද්‌ධො නු ඛො න වා බුද්‌ධො හන්‌ද පස්‌සාමි චක්‌ඛුමං|
      count |214|
        block |සහස්‌සාරානි චක්‌කානි දිස්‌සන්‌ති චරණුත්‌තමෙ|
        block |ලක්‌ඛණානිස්‌ස දිස්‌වාන නිට්‌ඨං ගච්‌ඡිං තථාගතෙ|
      count |215|
        block |සම්‌මජ්‌ජනිං ගහෙත්‌වාන සම්‌මජ්‌ජිත්‌වානහං තදා|
        block |අථ පුප්‌ඵෙ සමානෙත්‌වා බුද්‌ධසෙට්‌ඨං අපූජයිං|
      count |216|
        block |පූජයිත්‌වාන තං බුද්‌ධං ඔඝතිණ්‌ණමනාසවං|
        block |එකංසං අජිනං කත්‌වා නමස්‌සිං ලොකනායකං|
      count |217|
        block |යෙන ඤාණෙන සම්‌බුද්‌ධො විහරති අනාසවො|
        block |තං ඤාණං කිත්‌තයිස්‌සාමි සුණාථ මම භාසතො|
      count |218|
        block |සමුද්‌ධරසිමං ලොකං සයම්‌භූ අමිතොදය|
        block |තව දස්‌සනමාගම්‌ම කඞ්‌ඛාසොතං තරන්‌ති තෙ|
      count |219|
        block |තුවං සත්‌ථා ච කෙතු ච ධජො යූපො ච පාණිනං|
        block |පරායණො පතිට්‌ඨා ච දීපො ච ද්‌විපදුත්‌තමො|
      count |220|
        block |සක්‌කා සමුද්‌දෙ උදකං පමෙතුං ආළ්‌හකෙන වා|
        block |න ත්‌වෙව තව සබ්‌බඤ්‌ඤු ඤාණං සක්‌කා පමෙතවෙ|
      count |221|
        block |ධාරෙතුං පථවිං සක්‌කා ඨපෙත්‌වා තුලමණ්‌ඩලෙ|
        block |න ත්‌වෙව තව සබ්‌බඤ්‌ඤු ඤාණං සක්‌කා ධරෙතවෙ|
      count |222|
        block |ආකාසො මිනිතුං සක්‌කා රජ්‌ජුයා අඞ්‌ගුලෙන වා|
        block |න ත්‌වෙව තව සබ්‌බඤ්‌ඤු ඤාණං සක්‌කා පමෙතවෙ|
      count |223|
        block |මහාසමුද්‌දෙ උදකං පථවී චාඛිලා ජටං|
        block |බුද්‌ධඤාණං උපාදාය උපමාතො න යුජ්‌ජරෙ|
      count |224|
        block |සදෙවකස්‌ස ලොකස්‌ස චිත්‌තං යෙසං පවත්‌තති|
        block |අන්‌තොජාලීකතා එතෙ තව ඤාණම්‌හි චක්‌ඛුම|
      count |225|
        block |යෙන ඤාණෙන පත්‌තොසි කෙවලං බොධිමුත්‌තමං|
        block |තෙන ඤාණෙන සබ්‌බඤ්‌ඤු මද්‌දසී පරතිත්‌ථියෙ|
      count |226|
        block |ඉමා ගාථා ථවිත්‌වාන සුරුචි නාම තාපසො|
        block |අජිනං පත්‌ථරිත්‌වාන පථවියං නිසීදි සො|
      count |227|
        block |චුල්‌ලාසීතිසහස්‌සානි අජ්‌ඣොගාළ්‌හො මහණ්‌ණවෙ|
        block |අච්‌චුගතො තාවදෙව ගිරිරාජා පවුච්‌චති|
      count |228|
        block |තාව අච්‌චුග්‌ගතො නෙරු ආයතො විත්‌ථතො ච සො|
        block |චුණ්‌ණිතො අණුභෙදෙන කොටිසතසහස්‌සසො|
      count |229|
        block |ලක්‌ඛෙ ඨපියමානම්‌හි පරික්‌ඛයමගච්‌ඡථ|
        block |න ත්‌වෙව තව සබ්‌බඤ්‌ඤු ඤාණං සක්‌කා පමෙතවෙ|
      count |230|
        block |සුඛුමච්‌ඡිකෙන ජාලෙන උදකං යො පරික්‌ඛිපෙ|
        block |යෙ කෙචි උදකෙ පාණා අන්‌තොජාලීකතා සියුං|
      count |231|
        block |තථෙව හි මහාවීර යෙ කෙචි පුථුතිත්‌ථියා|
        block |දිට්‌ඨිගහනපක්‌ඛන්‌දා පරාමාසෙන මොහිතා|
      count |232|
        block |තව සුද්‌ධෙන ඤාණෙන අනාවරණදස්‌සිනා|
        block |අන්‌තොජාලීකතා එතෙ ඤාණං තෙ නාතිවත්‌තරෙ|
      count |233|
        block |භගවා තම්‌හි සමයෙ අනොමදස්‌සී මහායසො|
        block |වුට්‌ඨහිත්‌වා සමාධිම්‌හා දිසං ඔලොකයී ජිනො|
      count |234|
        block |අනොමදස්‌සිමුනිනො නිසභො නාම සාවකො|
        block |පරිවුතො සතසහස්‌සෙහි සන්‌තචිත්‌තෙහි තාදිභි|
      count |235|
        block |ඛීණාසවෙහි සුද්‌ධෙහි ඡළභිඤ්‌ඤෙහි ඣායිභි|
        block |චිත්‌තමඤ්‌ඤාය බුද්‌ධස්‌ස උපෙසි ලොකනායකං|
      count |236|
        block |අන්‌තලික්‌ඛෙ ඨිතා තත්‌ථ පදක්‌ඛිණමකංසු තෙ|
        block |නමස්‌සන්‌තා පඤ්‌ජලිකා ඔතරුං බුද්‌ධසන්‌තිකෙ|
      count |237|
        block |අනොමදස්‌සී භගවා ලොකජෙට්‌ඨො නරාසභො|
        block |භික්‌ඛුසඞ්‌ඝෙ නිසිදිත්‌වා සිතං පාතුකරී ජිනො|
      count |238|
        block |වරුණො නාමුපට්‌ඨාකො අනොමදස්‌සිස්‌ස සත්‌ථුනො|
        block |එකංසං චීවරං කත්‌වා අපුච්‌ඡි ලොකනායකං|
      count |239|
        block |කො නු ඛො භගවා හෙතු සිතකම්‌මස්‌ස සත්‌ථුනො|
        block |න හි බුද්‌ධා අහෙතූහි සිතං පාතුකරොන්‌ති තෙ|
      count |240|
        block |අනොමදස්‌සී භගවා ලොකජෙට්‌ඨො නරාසභො|
        block |භික්‌ඛුමජ්‌ඣෙ නිසීදිත්‌වා ඉමං ගාථං අභාසථ|
      count |241|
        block |යො මං පුප්‌ඵෙන පූජෙසි ඤාණඤ්‌චාපි අනුත්‌ථවි|
        block |තමහං කිත්‌තයිස්‌සාමි සුණොථ මම භාසතො|
      count |242|
        block |බුද්‌ධස්‌ස ගිරමඤ්‌ඤාය සබ්‌බෙ දෙවා සමාගතා|
        block |සද්‌ධම්‌මං සොතුකාමා තෙ සම්‌බුද්‌ධමුපසඞ්‌කමුං|
      count |243|
        block |දසසු ලොකධාතූසු දෙවකායා මහිද්‌ධිකා|
        block |සද්‌ධම්‌මං සොතුකාමා තෙ සම්‌බුද්‌ධමුපසඞ්‌කමුං|
      count |244|
        block |හත්‌ථී අස්‌සා රථා පත්‌තී සෙනා ච චතුරඞ්‌ගිනී|
        block |පරිවාරෙස්‌සන්‌තිමං නිච්‌චං බුද්‌ධපූජායිදං ඵලං|
      count |245|
        block |සට්‌ඨිතූරියසහස්‌සානි භෙරියො සමලඞ්‌කතා|
        block |උපට්‌ඨිස්‌සන්‌තිමං නිච්‌චං බුද්‌ධපූජායිදං ඵලං|
      count |246|
        block |සොළසිත්‌ථිසහස්‌සානි නාරියො සමලඞ්‌කතා|
        block |විචිත්‌තවත්‌ථාභරණා ආමුත්‌තමණිකුණ්‌ඩලා|
      count |247|
        block |අළාරපම්‌හා හසුලා සුසඤ්‌ඤා තනුමජ්‌ඣිමා|
        block |පරිවාරෙස්‌සන්‌තිමං නිච්‌චං බුද්‌ධපූජායිදං ඵලං|
      count |248|
        block |කප්‌පසතසහස්‌සානි දෙවලොකෙ රමිස්‌සති|
        block |සහස්‌සක්‌ඛත්‌තුං චක්‌කවත්‌තී රාජා රට්‌ඨෙ භවිස්‌සති|
      count |249|
        block |සහස්‌සක්‌ඛත්‌තුං දෙවින්‌දො දෙවරජ්‌ජං කරිස්‌සති|
        block |පදෙසරජ්‌ජං විපුලං ගණනාතො අසඞ්‌ඛියං|
      count |250|
        block |පච්‌ඡිමෙ භවසම්‌පත්‌තෙ මනුස්‌සත්‌තං ගමිස්‌සති|
        block |බ්‍රාහ්‌මණී සාරියා නාම ධාරයිස්‌සති කුච්‌ඡිනා|
      count |251|
        block |මාතුයා නාමගොත්‌තෙන පඤ්‌ඤායිස්‌සතියං නරො|
        block |සාරිපුත්‌තොති නාමෙන තික්‌ඛපඤ්‌ඤො භවිස්‌සති|
      count |252|
        block |අසීතිකොටී ඡඩ්‌ඩෙත්‌වා පබ්‌බජිස්‌සතිකිඤ්‌චනො|
        block |ගවෙසන්‌තො සන්‌තිපදං චරිස්‌සති මහිං ඉමං|
      count |253|
        block |අප්‌පරිමෙය්‍යෙ ඉතො කප්‌පෙ ඔක්‌කාකකුලසම්‌භවො|
        block |ගොතමො නාම ගොත්‌තෙන සත්‌ථා ලොකෙ භවිස්‌සති|
      count |254|
        block |තස්‌ස ධම්‌මෙසු දායාදො ඔරසො ධම්‌මනිම්‌මිතො|
        block |සාරිපුත්‌තොති නාමෙන හෙස්‌සති අග්‌ගසාවකො|
      count |255|
        block |අයං භාගීරථී ගඞ්‌ගා හිමවන්‌තා පභාවිතා|
        block |මහාසමුද්‌දමප්‌පෙති තප්‌පයන්‌තී මහොදධිං|
      count |256|
        block |තථෙවායං සාරිපුත්‌තො සකෙ තීසු විසාරදො|
        block |පඤ්‌ඤාය පාරමිං ගන්‌ත්‌වා තප්‌පයිස්‌සති පාණිනෙ|
      count |257|
        block |හිමවන්‌තමුපාදාය සාගරඤ්‌ච මහොදධිං|
        block |එත්‌ථන්‌තරෙ යං පුලිනං ගණනාතො අසඞ්‌ඛියං|
      count |258|
        block |තම්‌පි සක්‌කා අසෙසෙන සඞ්‌ඛාතුං ගණනා යථා|
        block |න ත්‌වෙව සාරිපුත්‌තස්‌ස පඤ්‌ඤායන්‌තො භවිස්‌සති|
      count |259|
        block |ලක්‌ඛෙ ඨපියමානම්‌හි ඛීයෙ ගඞ්‌ගාය වාලුකා|
        block |න ත්‌වෙව සාරිපුත්‌තස්‌ස පඤ්‌ඤායන්‌තො භවිස්‌සති|
      count |260|
        block |මහාසමුද්‌දෙ ඌමියො ගණනාතො අසඞ්‌ඛියා|
        block |තථෙව සාරිපුත්‌තස්‌ස පඤ්‌ඤායන්‌තො න හෙස්‌සති|
      count |261|
        block |ආරාධයිත්‌වා සම්‌බුද්‌ධං ගොතමං සක්‍යපුඞ්‌ගවං|
        block |පඤ්‌ඤාය පාරමිං ගන්‌ත්‌වා හෙස්‌සති අග්‌ගසාවකො|
      count |262|
        block |පවත්‌තිතං ධම්‌මචක්‌කං සක්‍යපුත්‌තෙන තාදිනා|
        block |අනුවත්‌තෙස්‌සති සම්‌මා වස්‌සෙන්‌තො ධම්‌මවුට්‌ඨියො|
      count |263|
        block |සබ්‌බමෙතං අභිඤ්‌ඤාය ගොතමො සක්‍යපුඞ්‌ගවො|
        block |භික්‌ඛුසඞ්‌ඝෙ නිසීදිත්‌වා අග්‌ගට්‌ඨානෙ ඨපෙස්‌සති|
      count |264|
        block |අහො මෙ සුකතං කම්‌මං අනොමදස්‌සිස්‌ස සත්‌ථුනො|
        block |යස්‌සාහං කාරං කත්‌වාන සබ්‌බත්‌ථ පාරමිං ගතො|
      count |265|
        block |අපරිමෙය්‍යෙ කතං කම්‌මං ඵලං දස්‌සෙසි මෙ ඉධ|
        block |සුමුත්‌තො සරවෙගොව කිලෙසෙ ඣාපයිං අහං|
      count |266|
        block |අසඞ්‌ඛතං ගවෙසන්‌තො නිබ්‌බානං අචලං පදං|
        block |විචිනං තිත්‌ථියෙ සබ්‌බෙ එසාහං සංසරිං භවෙ|
      count |267|
        block |යථාපි බ්‍යාධිතො පොසො පරියෙසෙය්‍ය ඔසධං|
        block |විචිනෙය්‍ය වනං සබ්‌බං බ්‍යාධිතො පරිමුත්‌තියා|
      count |268|
        block |අසඞ්‌ඛතං ගවෙසන්‌තො නිබ්‌බානං අමතං පදං|
        block |අබ්‌බොකිණ්‌ණං පඤ්‌චසතං පබ්‌බජිං ඉසිපබ්‌බජං|
      count |269|
        block |ජටාභාරෙන භරිතො අජිනුත්‌තරනිවාසනො|
        block |අභිඤ්‌ඤාපාරමිං ගන්‌ත්‌වා බ්‍රහ්‌මලොකං අගච්‌ඡිහං|
      count |270|
        block |නත්‌ථි බාහිරකෙ සුද්‌ධි ඨපෙත්‌වා ජිනසාසනං|
        block |යෙ කෙචි බුද්‌ධිමා සත්‌තා සුජ්‌ඣන්‌ති ජිනසාසනෙ|
      count |271|
        block |අත්‌තකාරමයං එතං නයිදං ඉතිහීතිහං|
        block |අසඞ්‌ඛතං ගවෙසන්‌තො කුතිත්‌ථෙ සඤ්‌චරිං අහං|
      count |272|
        block |යථා සාරත්‌ථිකො පොසො කදලිං ඡෙත්‌වාන ඵාලයෙ|
        block |න තත්‌ථ සාරං වින්‌දෙය්‍ය සාරෙන රිත්‌තකො හි සො|
      count |273|
        block |තථෙව තිත්‌ථියා ලොකෙ නානාදිට්‌ඨී බහුජ්‌ජනා|
        block |අසඞ්‌ඛතෙන රිත්‌තාසෙ සාරෙන කදලී යථා|
      count |274|
        block |පච්‌ඡිමෙ භවසම්‌පත්‌තෙ බ්‍රහ්‌මබන්‌ධු අහොසහං|
        block |මහාභොගං ඡඩ්‌ඩෙත්‌වාන පබ්‌බජිං අනගාරියං|
      stand |පඨමභාණවාරං|
      count |275|
        block |අජ්‌ඣායකො මන්‌තධරො තිණ්‌ණං වෙදාන පාරගූ|
        block |බ්‍රාහ්‌මණො සඤ්‌චයො නාම තස්‌ස මූලෙ වසාමහං|
      count |276|
        block |සාවකො තෙ මහාවීර අස්‌සජි නාම බ්‍රාහ්‌මණො|
        block |දුරාසදො උග්‌ගතෙජො පිණ්‌ඩාය චරතී තදා|
      count |277|
        block |තමද්‌දසාසිං සප්‌පඤ්‌ඤං මුනිං මොනෙ සමාහිතං|
        block |සන්‌තචිත්‌තං මහානාගං සුඵුල්‌ලං පදුමං යථා|
      count |278|
        block |දිස්‌වා මෙ චිත්‌තමුප්‌පජ්‌ජි සුදන්‌තං සුද්‌ධමානසං|
        block |උසභං පවරං වීරං අරහායං භවිස්‌සති|
      count |279|
        block |පාසාදිකො ඉරියති අභිරූපො සුසංවුතො|
        block |උත්‌තමෙ දමථෙ දන්‌තො අමතදස්‌සී භවිස්‌සති|
      count |280|
        block |යංනූනාහං උත්‌තමත්‌ථං පුච්‌ඡෙය්‍යං තුට්‌ඨමානසං|
        block |සො මෙ පුට්‌ඨො කථෙස්‌සති පටිපුච්‌ඡාමහං තදා|
      count |281|
        block |පිණ්‌ඩපාතං චරන්‌තස්‌ස පච්‌ඡතො අගමාසහං|
        block |ඔකාසං පටිමානෙන්‌තො පුච්‌ඡිතුං අමතං පදං|
      count |282|
        block |වීථින්‌තරෙ අනුප්‌පත්‌තං උපගන්‌ත්‌වාන පුච්‌ඡහං|
        block |කථං ගොත්‌තොසි ත්‌වං වීර කස්‌ස සිස්‌සොසි මාරිස|
      count |283|
        block |සො මෙ පුට්‌ඨො වියාකාසි අසම්‌භීතොව කෙසරී|
        block |බුද්‌ධො ලොකෙ සමුප්‌පන්‌නො තස්‌ස සිස්‌සොම්‌හි ආවුසො|
      count |284|
        block |කීදිසං තෙ මහාවීර අනුජාත මහායස|
        block |බුද්‌ධස්‌ස සාසනං ධම්‌මං සාධු මෙ කථයස්‌සු භො|
      count |285|
        block |සො මෙ පුට්‌ඨො කථී සබ්‌බං ගම්‌භීරං නිපුණං පදං|
        block |තණ්‌හාසල්‌ලස්‌ස හන්‌තාරං සබ්‌බදුක්‌ඛාපනූදනං|
      count |286|
        block |යෙ ධම්‌මා හෙතුප්‌පභවා තෙසං හෙතුං තථාගතො ආහ|
        block |තෙසඤ්‌ච යො නිරොධො එවං වාදී මහාසමණො|
      count |287|
        block |සොහං විස්‌සජ්‌ජිතෙ පඤ්‌හෙ පඨමං ඵලමජ්‌ඣගං|
        block |විරජො විමලො ආසිං සුත්‌වාන ජිනසාසනං|
      count |288|
        block |සුත්‌වාන මුනිනො වාක්‍යං පස්‌සිත්‌වා ධම්‌මමුත්‌තමං|
        block |පරියොගාළ්‌හසද්‌ධම්‌මො ඉමං ගාථමභාසහං|
      count |289|
        block |එසෙව ධම්‌මො යදි තාවදෙව පච්‌චබ්‍යථපදමසොකං|
        block |අදිට්‌ඨං අබ්‌භතීතං බහුකෙහි කප්‌පනහුතෙහි|
      count |290|
        block |ස්‌වාහං ධම්‌මං ගවෙසන්‌තො කුතිත්‌ථෙ සඤ්‌චරිං අහං|
        block |සො මෙ අත්‌ථො අනුප්‌පත්‌තො කාලො මෙ නප්‌පමජ්‌ජිතුං|
      count |291|
        block |තොසිතොහං අස්‌සජිනා පත්‌වාන අචලං පදං|
        block |සහායකං ගවෙසන්‌තො අස්‌සමං අගමාසහං|
      count |292|
        block |දූරතොව මමං දිස්‌වා සහායො මෙ සුසික්‌ඛිතො|
        block |ඉරියාපථසම්‌පන්‌නො ඉදං වචනමබ්‍රවි|
      count |293|
        block |පසන්‌නමුඛනෙත්‌තොසි මුනිභාවොව දිස්‌සති|
        block |අමතාධිගතො කච්‌චි නිබ්‌බානමච්‌චුතං පදං|
      count |294|
        block |සුභානුරූපො ආයාසි ආනෙඤ්‌ජකාරිතො විය|
        block |දන්‌තොව දන්‌තදමථො උපසන්‌තොසි බ්‍රාහ්‌මණ|
      count |295|
        block |අමතං මයාධිගතං සොකසල්‌ලාපනූදනං|
        block |ත්‌වම්‌පි තං අධිගච්‌ඡෙසි ගච්‌ඡාම බුද්‌ධසන්‌තිකං|
      count |296|
        block |සාධූති සො පටිස්‌සුත්‌වා සහායො මෙ සුසික්‌ඛිතො|
        block |හත්‌ථෙන හත්‌ථං ගණ්‌හිත්‌වා උපගම්‌ම තවන්‌තිකං|
      count |297|
        block |උභොපි පබ්‌බජිස්‌සාම සක්‍යපුත්‌ත තවන්‌තිකෙ|
        block |තව සාසනමාගම්‌ම විහරාම අනාසවා|
      count |298|
        block |කොලිතො ඉද්‌ධියා සෙට්‌ඨො අහං පඤ්‌ඤාය පාරගො|
        block |උභොව එකතො හුත්‌වා සාසනං සොභයාමසෙ|
      count |299|
        block |අපරියොසිතසඞ්‌කප්‌පො කුතිත්‌ථෙ සඤ්‌චරිං අහං|
        block |තව දස්‌සනමාගම්‌ම සඞ්‌කප්‌පො පූරිතො මම|
      count |300|
        block |පථවියං පතිට්‌ඨාය පුප්‌ඵන්‌ති සමයෙ දුමා|
        block |දිබ්‌බගන්‌ධා සම්‌පවන්‌ති තොසෙන්‌ති සබ්‌බපාණිනං|
      count |301|
        block |තථෙවාහං මහාවීර සක්‍යපුත්‌ත මහායස|
        block |සාසනෙ තෙ පතිට්‌ඨාය සමයෙසාමි පුප්‌ඵිතුං|
      count |302|
        block |විමුත්‌තිපුප්‌ඵං එසන්‌තො භවසංසාරමොචනං|
        block |විමුත්‌තිපුප්‌ඵලාභෙන තොසෙමි සබ්‌බපාණිනං|
      count |303|
        block |යාවතා බුද්‌ධඛෙත්‌තම්‌හි ඨපෙත්‌වාන මහාමුනිං|
        block |පඤ්‌ඤාය සදිසො නත්‌ථි තව පුත්‌තස්‌ස චක්‌ඛුම|
      count |304|
        block |සුවිනීතා ච තෙ සිස්‌සා පරිසා ච සුසික්‌ඛිතා|
        block |උත්‌තමෙ දමථෙ දන්‌තා පරිවාරෙන්‌ති තං සදා|
      count |305|
        block |ඣායී ඣානරතා ධීරා සන්‌තචිත්‌තා සමාහිතා|
        block |මුනී මොනෙය්‍යසම්‌පන්‌නා පරිවාරෙන්‌ති තං සදා|
      count |306|
        block |අප්‌පිච්‌ඡා නිපකා ධීරා අප්‌පාහාරා අලොලුපා|
        block |ලාභාලාභෙන සන්‌තුට්‌ඨා පරිවාරෙන්‌ති තං සදා|
      count |307|
        block |ආරඤ්‌ඤිකා ධුතරතා ඣායිනො ලූඛචීවරා|
        block |විවෙකාභිරතා ධීරා පරිවාරෙන්‌ති තං සදා|
      count |308|
        block |පටිපන්‌නා ඵලට්‌ඨා ච සෙඛා ඵලසමඞ්‌ගිනො|
        block |ආසීසකා උත්‌තමත්‌ථං පරිවාරෙන්‌ති තං සදා|
      count |309|
        block |සොතාපන්‌නා ච විමලා සකදාගාමිනො ච යෙ|
        block |අනාගාමී ච අරහා පරිවාරෙන්‌ති තං සදා|
      count |310|
        block |සතිපට්‌ඨානකුසලා බොජ්‌ඣඞ්‌ගභාවනාරතා|
        block |සාවකා තෙ බහූ සබ්‌බෙ පරිවාරෙන්‌ති තං සදා|
      count |311|
        block |ඉද්‌ධිපාදෙසු කුසලා සමාධිභාවනාරතා|
        block |සම්‌මප්‌පධානානුයුත්‌තා පරිවාරෙන්‌ති තං සදා|
      count |312|
        block |තෙවිජ්‌ජා ඡළභිඤ්‌ඤා ච ඉද්‌ධියා පාරමිං ගතා|
        block |පඤ්‌ඤාය පාරමිං පත්‌තා පරිවාරෙන්‌ති තං සදා|
      count |313|
        block |එදිසා තෙ මහාවීර තව සිස්‌සා සුසික්‌ඛිතා|
        block |දුරාසදා උග්‌ගතෙජා පරිවාරෙන්‌ති තං සදා|
      count |314|
        block |තෙහි සිස්‌සෙහි පරිවුතො සඤ්‌ඤතෙහි තපස්‌සිභි|
        block |මිගරාජාවසම්‌භීතො උළුරාජාව සොභසි|
      count |315|
        block |පථවියං පතිට්‌ඨාය රුහන්‌ති ධරණීරුහා|
        block |වෙපුල්‌ලතං පාපුණන්‌ති ඵලඤ්‌ච දස්‌සයන්‌ති තෙ|
      count |316|
        block |පථවීසදිසො ත්‌වංසි සක්‍යපුත්‌ත මහායස|
        block |සාසනෙ තෙ පතිට්‌ඨාය ලභන්‌ති අමතං ඵලං|
      count |317|
        block |සින්‌ධු සරස්‌සතී චෙව නදියො චන්‌දභාගිකා|
        block |ගඞ්‌ගා ච යමුනා චෙව සරභූ ච අථො මහී|
      count |318|
        block |එතාසං සන්‌දමානානං සාගරො සම්‌පටිච්‌ඡති|
        block |ජහන්‌ති පුරිමං නාමං සාගරොතෙව ඤායති|
      count |319|
        block |තථෙවිමෙ චතුබ්‌බණ්‌ණා පබ්‌බජිත්‌වා තවන්‌තිකෙ|
        block |ජහන්‌ති පුරිමං නාමං බුද්‌ධපුත්‌තාති ඤායරෙ|
      count |320|
        block |යථාපි චන්‌දො විමලො ගච්‌ඡං ආකාසධාතුයා|
        block |සබ්‌බෙ තාරගණෙ ලොකෙ ආභාය අතිරොචති|
      count |321|
        block |තථෙව ත්‌වං මහාවීර පරිවුතො දෙවමානුසෙ|
        block |එතෙ සබ්‌බෙ අතික්‌කම්‌ම ජලසි සබ්‌බදා තුවං|
      count |322|
        block |ගම්‌භීරෙ උට්‌ඨිතා ඌමී න වෙලමතිවත්‌තරෙ|
        block |සබ්‌බා වෙලංව ඵුසන්‌ති සඤ්‌චුණ්‌ණා විකිරන්‌ති තා|
      count |323|
        block |තථෙව තිත්‌ථියා ලොකෙ නානාදිට්‌ඨී බහුජ්‌ජනා|
        block |ධම්‌මං වාදිතුකාමා තෙ නාතිවත්‌තන්‌ති තං මුනිං|
      count |324|
        block |සචෙ ච තං පාපුණන්‌ති පටිවාදෙහි චක්‌ඛුම|
        block |තවන්‌තිකං උපාගන්‌ත්‌වා සඤ්‌චුණ්‌ණාව භවන්‌ති තෙ|
      count |325|
        block |යථාපි උදකෙ ජාතා කුමුදා මන්‌දාලකා බහූ|
        block |උපලිම්‌පන්‌ති තොයෙන කද්‌දමකලලෙන ච|
      count |326|
        block |තථෙව බහුකා සත්‌තා ලොකෙ ජාතා විරූහරෙ|
        block |අට්‌ටිතා රාගදොසෙන කද්‌දමෙ කුමුදං යථා|
      count |327|
        block |යථාපි පදුමං ජලජං ජලමජ්‌ඣෙ විරූහති|
        block |න සො ලිම්‌පති තොයෙන පරිසුද්‌ධො හි කෙසරී|
      count |328|
        block |තථෙව ත්‌වං මහාවීර ලොකෙ ජාතො මහාමුනි|
        block |නොපලිම්‌පසි ලොකෙන තොයෙන පදුමං යථා|
      count |329|
        block |යථාපි රම්‌මකෙ මාසෙ බහූ පුප්‌ඵන්‌ති වාරිජා|
        block |නාතික්‌කමන්‌ති තං මාසං සමයො පුප්‌ඵනාය සො|
      count |330|
        block |තථෙව ත්‌වං මහාවීර පුප්‌ඵිතො තෙ විමුත්‌තියා|
        block |සාසනං නාතිවත්‌තන්‌ති පදුමං වාරිජං යථා|
      count |331|
        block |සුපුප්‌ඵිතො සාලරාජා දිබ්‌බගන්‌ධං පවායති|
        block |අඤ්‌ඤසාලෙහි පරිවුතො සාලරාජාව සොභති|
      count |332|
        block |තථෙව ත්‌වං මහාවීර බුද්‌ධඤාණෙන පුප්‌ඵිතො|
        block |භික්‌ඛුසඞ්‌ඝපරිවුතො සාලරාජාව සොභසි|
      count |333|
        block |යථාපි සෙලො හිමවා ඔසධො සබ්‌බපාණිනං|
        block |නාගානං අසුරානඤ්‌ච දෙවතානඤ්‌ච ආලයො|
      count |334|
        block |තථෙව ත්‌වං මහාවීර ඔසධො විය පාණිනං|
        block |තෙවිජ්‌ජා ඡළභිඤ්‌ඤා ච ඉද්‌ධියා පාරමිං ගතා|
      count |335|
        block |අනුසිට්‌ඨා මහාවීර තයා කාරුණිකෙන තෙ|
        block |රමන්‌ති ධම්‌මරතියා වසන්‌ති තව සාසනෙ|
      count |336|
        block |මිගරාජා යථා සීහො අභිනික්‌ඛම්‌ම ආසයා|
        block |චතුද්‌දිසානුවිලොකෙත්‌වා|
      block |තික්‌ඛත්‌තුං අභිනාදති|
      count |337|
        block |සබ්‌බෙ මිගා උත්‌තසන්‌ති මිගරාජස්‌ස ගජ්‌ජතො|
        block |තථා හි ජාතිමා එසො පසූ තාසෙති සබ්‌බදා|
      count |338|
        block |ගජ්‌ජතො තෙ මහාවීර වසුධා සම්‌පකම්‌පති|
        block |බොධනෙය්‍යාවබුජ්‌ඣන්‌ති තසන්‌ති මාරකායිකා|
      count |339|
        block |තසන්‌ති තිත්‌ථියා සබ්‌බෙ නදතො තෙ මහාමුනි|
        block |කාකා සෙනාව විබ්‌භන්‌තා මිගරඤ්‌ඤා යථා මිගා|
      count |340|
        block |යෙ කෙචි ගණිනො ලොකෙ සත්‌ථාරොති පවුච්‌චරෙ|
        block |පරම්‌පරාගතං ධම්‌මං දෙසෙන්‌ති පරිසාය තෙ|
      count |341|
        block |න හෙවං ත්‌වං මහාවීර ධම්‌මං දෙසෙසි පාණිනං|
        block |සාමං සච්‌චානි බුජ්‌ඣිත්‌වා කෙවලං බොධිපක්‌ඛියං|
      count |342|
        block |ආසයානුසයං ඤත්‌වා ඉන්‌ද්‍රියානං බලාබලං|
        block |භබ්‌බාභබ්‌බෙ විදිත්‌වාන මහාමෙඝොව ගජ්‌ජසි|
      count |343|
        block |චක්‌කවාළපරියන්‌තා නිසින්‌නා පරිසා භවෙ|
        block |නානාදිට්‌ඨී විචිනන්‌තා විමතිච්‌ඡෙදනාය තං|
      count |344|
        block |සබ්‌බෙසං චිත්‌තමඤ්‌ඤාය ඔපම්‌මකුසලො මුනි|
        block |එකං පඤ්‌හං කථෙන්‌තොව විමතිං ඡින්‌දසි පාණිනං|
      count |345|
        block |උපතිස්‌සසදිසෙහෙව වසුධා පූරිතා භවෙ|
        block |සබ්‌බෙව තෙ පඤ්‌ජලිකා කිත්‌තයුං ලොකනායකං|
      count |346|
        block |කප්‌පං වා තෙ කිත්‌තයන්‌තා නානාවණ්‌ණෙහි කිත්‌තයුං|
        block |පරිමෙතුං න සක්‌කෙය්‍යුං අප්‌පමෙය්‍යො තථාගතො|
      count |347|
        block |යථාසකෙන ථාමෙන කිත්‌තිතො හි මයා ජිනො|
        block |කප්‌පකොටීපි කිත්‌තෙන්‌තා එවමෙව පකිත්‌තයුං|
      count |348|
        block |සචෙ හි කොචි දෙවො වා මනුස්‌සො වා සුසික්‌ඛිතො|
        block |පමෙතුං පරිකප්‌පෙය්‍ය විඝාතංව ලභෙය්‍ය සො|
      count |349|
        block |සාසනෙ තෙ පතිට්‌ඨාය සක්‍යපුත්‌ත මහායස|
        block |පඤ්‌ඤාය පාරමිං ගන්‌ත්‌වා විහරාමි අනාසවො|
      count |350|
        block |තිත්‌ථියෙ සම්‌පමද්‌දාමි වත්‌තෙමි ජිනසාසනං|
        block |ධම්‌මසෙනාපති අජ්‌ජ සක්‍යපුත්‌තස්‌ස සාසනෙ|
      count |351|
        block |අපරිමෙය්‍යෙ කතං කම්‌මං ඵලං දස්‌සෙසි මෙ ඉධ|
        block |සුඛිත්‌තො සරවෙගොව කිලෙසෙ ඣාපයී මම|
      count |352|
        block |යො කොචි මනුජො භාරං ධාරෙය්‍ය මත්‌ථකෙ සදා|
        block |භාරෙන දුක්‌ඛිතො අස්‌ස භාරෙහි භරිතො තථා|
      count |353|
        block |ඩය්‌හමානො තීහග්‌ගීහි භවෙසු සංසරිං අහං|
        block |භරිතො භවභාරෙන ගිරිං උච්‌චාරිතො යථා|
      count |354|
        block |ඔරොපිතො ච මෙ භාරො භවා උග්‌ඝාටිතා මයා|
        block |කරණීයං කතං සබ්‌බං සක්‍යපුත්‌තස්‌ස සාසනෙ|
      count |355|
        block |යාවතා බුද්‌ධඛෙත්‌තම්‌හි ඨපෙත්‌වා සක්‍යපුඞ්‌ගවං|
        block |අහං අග්‌ගොම්‌හි පඤ්‌ඤාය සදිසො මෙ න විජ්‌ජති|
      count |356|
        block |සමාධිම්‌හි සුකුසලො ඉද්‌ධියා පාරමිං ගතො|
        block |ඉච්‌ඡමානො චහං අජ්‌ජ සහස්‌සං අභිනිම්‌මිනෙ|
      count |357|
        block |අනුපුබ්‌බවිහාරස්‌ස වසීභූතො මහාමුනි|
        block |කථෙසි සාසනං මය්‌හං නිරොධො සයනං මම|
      count |358|
        block |දිබ්‌බචක්‌ඛු විසුද්‌ධං මෙ සමාධිකුසලො අහං|
        block |සම්‌මප්‌පධානානුයුත්‌තො බොජ්‌ඣඞ්‌ගභාවනාරතො|
      count |359|
        block |සාවකෙන හි පත්‌තබ්‌බං සබ්‌බමෙව කතං මයා|
        block |ලොකනාථං ඨපෙත්‌වාන සදිසො මෙ න විජ්‌ජති|
      count |360|
        block |සමාපත්‌තීනං කුසලො ඣානවිමොක්‌ඛාන ඛිප්‌පපටිලාභී|
        block |බොජ්‌ඣඞ්‌ගභාවනාරතො සාවකගුණපාරමිගතොස්‌මි|
      count |361|
        block |සාවකගුණෙනපි ඵුස්‌සෙන බුද්‌ධියා පරිසුත්‌තමභාරවා|
        block |යං සද්‌ධාසඞ්‌ගහිතං චිත්‌තං සදා සබ්‍රහ්‌මචාරීසු|
      count |362|
        block |උද්‌ධතවිසොව සප්‌පො ඡින්‌නවිසාණොව උසභො|
        block |නික්‌ඛිත්‌තමානදප්‌පොව උපෙමි ගරුගාරවෙන ගණං|
      count |363|
        block |යදි රූපිනී භවෙය්‍ය පඤ්‌ඤා මෙ වසුමතීපි න සමෙය්‍ය|
        block |අනොමදස්‌සිස්‌ස භගවතො ඵලමෙතං ඤාණථවනාය|
      count |364|
        block |පවත්‌තිතං ධම්‌මචක්‌කං සක්‍යපුත්‌තෙන තාදිනා|
        block |අනුවත්‌තෙමහං සම්‌මා ඤාණථවනායිදං ඵලං|
      count |365|
        block |මා මෙ කදාචි පාපිච්‌ඡො කුසීතො හීනවීරියො|
        block |අප්‌පස්‌සුතො අනාදරො සමෙතො අහු කත්‌ථචි|
      count |366|
        block |බහුස්‌සුතො ච මෙධාවී සීලෙසු සුසමාහිතො|
        block |චෙතොසමථානුයුත්‌තො අපි මුද්‌ධනි තිට්‌ඨතු|
      count |367|
        block |තං වො වදාමි භද්‌දන්‌තෙ යාවන්‌තෙත්‌ථ සමාගතා|
        block |අප්‌පිච්‌ඡා හොථ සන්‌තුට්‌ඨා ඣායී ඣානරතා සදා|
      count |368|
        block |යමහං පඨමං දිස්‌වා විරජො විමලො අහුං|
        block |සො මෙ ආචරියො ධීරො අස්‌සජි නාම සාවකො|
      count |369|
        block |තස්‌සාහං වාහසා අජ්‌ජ ධම්‌මසෙනාපතී අහුං|
        block |සබ්‌බත්‌ථ පාරමිං පත්‌වා විහරාමි අනාසවො|
      count |370|
        block |යො මෙ ආචරියො ආසි අස්‌සජි නාම සාවකො|
        block |යස්‌සං දිසායං වසති උස්‌සීසම්‌හි කරොමහං|
      count |371|
        block |මම කම්‌මං සරිත්‌වාන ගොතමො සක්‍යපුඞ්‌ගවො|
        block |භික්‌ඛුසඞ්‌ඝෙ නිසීදිත්‌වා අග්‌ගට්‌ඨානෙ ඨපෙසි මං|
      count |372|
        block ||
        block |නාගොව බන්‌ධනං ඡෙත්‌වා විහරාමි අනාසවො|
      block |කිලෙසා ඣාපිතා මය්‌හං භවා සබ්‌බෙ සමූහතා|
      count |373|
        block |ස්‌වාගතං වත මෙ ආසි බුද්‌ධසෙට්‌ඨස්‌ස සන්‌තිකෙ|
        block |තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනං|
      count |374|
        block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
        block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
      block |ඉත්‌ථං සුදං ආයස්‌මා සාරිපුත්‌තො ථෙරො ඉමා ගාථායො|
      block |අභාසිත්‌ථාති|
      stand |සාරිපුත්‌තත්‌ථෙරස්‌සාපදානං පඨමං|
    block |- මහාමොග්‌ගල්‌ලානත්‌ථෙරඅපදානං|
      count |375|
        block |අනොමදස්‌සී භගවා ලොකජෙට්‌ඨො නරාසභො|
        block |විහාසි හිමවන්‌තම්‌හි දෙවසඞ්‌ඝපුරක්‌ඛතො|
      count |376|
        block |වරුණො නාම නාමෙන නාගරාජා අහං තදා|
        block |කාමරූපී විකුබ්‌බාමි මහොදධිනිවාසහං|
      count |377|
        block |සඞ්‌ගණියං ගණං හිත්‌වා තූරියං පට්‌ඨපෙසහං|
        block |සම්‌බුද්‌ධං පරිවාරෙත්‌වා වාදෙසුං අච්‌ඡරා තදා|
      count |378|
        block |වජ්‌ජමානෙසු තූරෙසු දෙවා තූරානි වජ්‌ජයුං|
        block |උභින්‌නං සද්‌දං සුත්‌වාන බුද්‌ධොපි සම්‌පබුජ්‌ඣථ|
      count |379|
        block |නිමන්‌තෙත්‌වාන සම්‌බුද්‌ධං සකං භවනුපාගමිං|
        block |ආසනං පඤ්‌ඤපෙත්‌වාන කාලමාරොචයිං අහං|
      count |380|
        block |ඛීණාසවසහස්‌සෙහි පරිවුතො ලොකනායකො|
        block |ඔභාසෙන්‌තො දිසා සබ්‌බා භවනං මෙ උපාගමි|
      count |381|
        block |උපවිට්‌ඨං මහාවීරං දෙවදෙවං නරාසභං|
        block |සභික්‌ඛුසඞ්‌ඝං තප්‌පෙසිං අන්‌නපානෙනහං තදා|
      count |382|
        block |අනුමොදි මහාවීරො සයම්‌භූ අග්‌ගපුග්‌ගලො|
        block |භික්‌ඛුසඞ්‌ඝෙ නිසීදිත්‌වා ඉමා ගාථා අභාසථ|
      count |383|
        block |යො සො සඞ්‌ඝං අපූජෙසි බුද්‌ධඤ්‌ච ලොකනායකං|
        block |තෙන චිත්‌තප්‌පසාදෙන දෙවලොකං ගමිස්‌සති|
      count |384|
        block |සත්‌තසත්‌තතික්‌ඛත්‌තුඤ්‌ච දෙවරජ්‌ජං කරිස්‌සති|
        block |පථබ්‍යා රජ්‌ජං අට්‌ඨසතං වසුධං ආවසිස්‌සති|
      count |385|
        block |පඤ්‌චපඤ්‌ඤාසක්‌ඛත්‌තුඤ්‌ච චක්‌කවත්‌තී භවිස්‌සති|
        block |භොගා අසඞ්‌ඛියා තස්‌ස උප්‌පජ්‌ජිස්‌සන්‌ති තාවදෙ|
      count |386|
        block |අපරිමෙය්‍යෙ ඉතො කප්‌පෙ ඔක්‌කාකකුලසම්‌භවො|
        block |ගොතමො නාම ගොත්‌තෙන සත්‌ථා ලොකෙ භවිස්‌සති|
      count |387|
        block |නිරයා සො චවිත්‌වාන මනුස්‌සතං ගමිස්‌සති|
        block |කොලිතො නාම නාමෙන බ්‍රහ්‌මබන්‌ධු භවිස්‌සති|
      count |388|
        block |සො පච්‌ඡා පබ්‌බජිත්‌වාන කුසලමූලෙන චොදිතො|
        block |ගොතමස්‌ස භගවතො දුතියො හෙස්‌සති සාවකො|
      count |389|
        block |ආරද්‌ධවීරියො පහිතත්‌තො ඉද්‌ධියා පාරමිං ගතො|
        block |සබ්‌බාසවෙ පරිඤ්‌ඤාය නිබ්‌බායිස්‌සතිනාසවො|
      count |390|
        block |පාපමිත්‌තොපනිස්‌සාය කාමරාගවසං ගතො|
        block |මාතරං පිතරඤ්‌චාපි ඝාතයිං දුට්‌ඨමානසො|
      count |391|
        block |යං යං යොනුපපජ්‌ජාමි නිරයං අථ මානුසං|
        block |පාපකම්‌මසමඞ්‌ගිතා භින්‌නසීසො මරාමහං|
      count |392|
        block |ඉදං පච්‌ඡිමකං මය්‌හං චරිමො වත්‌තතෙ භවො|
        block |ඉධාපි එදිසො මය්‌හං මරණකාලෙ භවිස්‌සති|
      count |393|
        block |පවිවෙකමනුයුත්‌තො සමාධිභාවනාරතො|
        block |සබ්‌බාසවෙ පරිඤ්‌ඤාය විහරාමි අනාසවො|
      count |394|
        block |ධරණිම්‌පි සුගම්‌භීරං බහලං දුප්‌පධංසියං|
        block |වාමඞ්‌ගුට්‌ඨෙන ඛොභෙය්‍යං ඉද්‌ධියා පාරමිං ගතො|
      count |395|
        block |අස්‌මිමානං න පස්‌සාමි මානො මය්‌හං න විජ්‌ජති|
        block |සාමණෙරෙ උපාදාය ගරුචිත්‌තං කරොමහං|
      count |396|
        block |අපරිමෙය්‍යෙ ඉතො කප්‌පෙ යං කම්‌මමභිනීහරිං|
        block |තාහං භූමිමනුප්‌පත්‌තො පත්‌තොම්‌හි ආසවක්‌ඛයං|
      count |397|
        block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
        block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
      block |ඉත්‌ථං සුදං ආයස්‌මා මහාමොග්‌ගල්‌ලානො ථෙරො ඉමා ගාථායො අභාසිත්‌ථාති|
      stand |මහාමොග්‌ගල්‌ලානත්‌ථෙරස්‌සාපදානං දුතියං|
    block |- මහාකස්‌සපත්‌ථෙරඅපදානං|
      count |398|
        block |පදුමුත්‌තරස්‌ස භගවතො ලොකජෙට්‌ඨස්‌ස තාදිනො|
        block |නිබ්‌බුතෙ ලොකනාථම්‌හි පූජං කුබ්‌බන්‌ති සත්‌ථුනො|
      count |399|
        block |උදග්‌ගචිත්‌තා ජනතා ආමොදිතපමොදිතා|
        block |තෙසු සංවෙගජාතෙසු පීති මෙ උදපජ්‌ජථ|
      count |400|
        block |ඤාතිමිත්‌තෙ සමානෙත්‌වා ඉදං වචනමබ්‍රවිං|
        block |පරිනිබ්‌බුතො මහාවීරො හන්‌ද පූජං කරොමසෙ|
      count |401|
        block |සාධූති තෙ පටිස්‌සුත්‌වා භිය්‍යො හාසං ජනිංසු මෙ|
        block |බුද්‌ධස්‌මිං ලොකනාථම්‌හි කාහාම පුඤ්‌ඤසඤ්‌චයං|
      count |402|
        block |අග්‌ඝියං සුකතං කත්‌වා සතහත්‌ථසමුග්‌ගතං|
        block |දියඩ්‌ඪහත්‌ථපත්‌ථටං විමානං නභමුග්‌ගතං|
      count |403|
        block |කත්‌වාන හම්‌මියං තත්‌ථ තාලපන්‌තීහි චිත්‌තිතං|
        block |සකං චිත්‌තං පසාදෙත්‌වා චෙතියං පූජයුත්‌තමං|
      count |404|
        block |අග්‌ගික්‌ඛන්‌ධොව ජලිතො කිංසුකො ඉව ඵුල්‌ලිතො|
        block |ඉන්‌දලට්‌ඨීව ආකාසෙ ඔභාසෙති චතුද්‌දිසා|
      count |405|
        block |තත්‌ථ චිත්‌තං පසාදෙත්‌වා කත්‌වාන කුසලං බහුං|
        block |පුබ්‌බකම්‌මං සරිත්‌වාන තිදසං උපපජ්‌ජහං|
      count |406|
        block |සහස්‌සයුත්‌තං හයවාහිං දිබ්‌බයානමධිට්‌ඨිතො|
        block |උබ්‌බිද්‌ධං භවනං මය්‌හං සත්‌තභූමං සමුග්‌ගතං|
      count |407|
        block |කූටාගාරසහස්‌සානි සබ්‌බසොණ්‌ණමයා අහුං|
        block |ජලන්‌ති සකතෙජෙන දිසා සබ්‌බා පභාසයං|
      count |408|
        block |සන්‌ති අඤ්‌ඤෙපි නිය්‍යූහා ලොහිතඞ්‌ගමයා තදා|
        block |තෙපි ජොතන්‌ති ආභාය සමන්‌තා චතුරො දිසා|
      count |409|
        block |පුඤ්‌ඤකම්‌මාභිනිබ්‌බත්‌තා කූටාගාරා සුනිම්‌මිතා|
        block |මණිමයාපි ජොතන්‌ති දිසා දස සමන්‌තතො|
      count |410|
        block |තෙසං උජ්‌ජොතමානානං ඔභාසො විපුලො අහු|
        block |සබ්‌බෙ දෙවෙ අභිභොමි පුඤ්‌ඤකම්‌මස්‌සිදං ඵලං|
      count |411|
        block |සට්‌ඨිකප්‌පසහස්‌සම්‌හි උබ්‌බිද්‌ධො නාම ඛත්‌තියො|
        block |චාතුරන්‌තො විජිතාවී පථවිං ආවසිං අහං|
      count |412|
        block |තථෙව භද්‌දකෙ කප්‌පෙ තිංසක්‌ඛත්‌තුං අහොසහං|
        block |සකකම්‌මාභිරද්‌ධොම්‌හි චක්‌කවත්‌තී මහබ්‌බලො|
      count |413|
        block |සත්‌තරතනසම්‌පන්‌නො චතුදීපම්‌හි ඉස්‌සරො|
        block |තත්‌ථාපි භවනං මය්‌හං ඉන්‌දලට්‌ඨීව උග්‌ගතං|
      count |414|
        block |ආයාමතො චතුබ්‌බීසං විත්‌ථාරෙන ච ද්‌වාදස|
        block |රම්‌මණං නාම නගරං දළ්‌හපාකාරතොරණං|
      count |415|
        block |ආයාමතො පඤ්‌චසතං විත්‌ථාරෙන තදඩ්‌ඪකං|
        block |ආකිණ්‌ණං ජනකායෙහි තිදසානං පුරං විය|
      count |416|
        block |යථා සූචිඝරෙ සූචී පක්‌ඛිත්‌තා පණ්‌ණවීසති|
        block |අඤ්‌ඤමඤ්‌ඤං පඝට්‌ටෙන්‌ති ආකිණ්‌ණං හොති ලඞ්‌කතං|
      count |417|
        block |එවම්‌පි නගරං මය්‌හං හත්‌ථිස්‌සරථසංකුලං|
        block |මනුස්‌සෙහි සදාකිණ්‌ණං රම්‌මණං නගරුත්‌තමං|
      count |418|
        block |තත්‌ථ භුත්‌වා පිවිත්‌වා ච පුන දෙවත්‌තනං ගතො|
        block |භවෙ පච්‌ඡිමකෙ මය්‌හං අහොසි කුලසම්‌පදා|
      count |419|
        block |බ්‍රාහ්‌මඤ්‌ඤකුලසම්‌භූතො මහාරතනසඤ්‌චයො|
        block |අසීතිකොටියො හිත්‌වා හිරඤ්‌ඤස්‌සාපි පබ්‌බජිං|
      count |420|
        block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
        block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
      block |ඉත්‌ථං සුදං ආයස්‌මා මහාකස්‌සපො ථෙරො ඉමා ගාථායො අභාසිත්‌ථාති|
      stand |මහාකස්‌සපත්‌ථෙරස්‌සාපදානං තතියං|
    block |- අනුරුද්‌ධත්‌ථෙරඅපදානං|
      count |421|
        block |සුමෙධං භගවන්‌තාහං ලොකජෙට්‌ඨං නරාසභං|
        block |වූපකට්‌ඨං විහරන්‌තං අද්‌දසං ලොකනායකං|
      count |422|
        block |උපගන්‌ත්‌වාන සම්‌බුද්‌ධං සුමෙධං ලොකනායකං|
        block |අඤ්‌ජලිං පග්‌ගහෙත්‌වාන බුද්‌ධසෙට්‌ඨමයාචහං|
      count |423|
        block |අනුකම්‌ප මහාවීර ලොකජෙට්‌ඨ නරාසභ|
        block |පදීපං තෙ පදස්‌සාමි රුක්‌ඛමූලම්‌හි ඣායතො|
      count |424|
        block |අධිවාසෙසි සො ධීරො සයම්‌භූ වදතං වරො|
        block |දුමෙසු විනිවිජ්‌ඣිත්‌වා යන්‌තං යොජියහං තදා|
      count |425|
        block |සහස්‌සවට්‌ටිං පාදාසිං බුද්‌ධස්‌ස ලොකබන්‌ධුනො|
        block |සත්‌තාහං පජ්‌ජලිත්‌වාන දීපා වූපසමිංසු මෙ|
      count |426|
        block |තෙන චිත්‌තප්‌පසාදෙන චෙතනාපණිධීහි ච|
        block |ජහිත්‌වා මානුසං දෙහං විමානමුපපජ්‌ජහං|
      count |427|
        block |උපපන්‌නස්‌ස දෙවත්‌තං බ්‍යම්‌හං ආසි සුනිම්‌මිතං|
        block |සමන්‌තතො පජ්‌ජලති දීපදානස්‌සිදං ඵලං|
      count |428|
        block |සමන්‌තා යොජනසතං විරොචෙසිමහං තදා|
        block |සබ්‌බෙ දෙවෙ අභිභොමි දීපදානස්‌සිදං ඵලං|
      count |429|
        block |තිංසකප්‌පානි දෙවින්‌දො දෙවරජ්‌ජමකාරයිං|
        block |න මං කෙචීතිමඤ්‌ඤන්‌ති දීපදානස්‌සිදං ඵලං|
      count |430|
        block |අට්‌ඨවීසතික්‌ඛත්‌තුඤ්‌ච චක්‌කවත්‌තී අහොසහං|
        block |දිවා රත්‌තිඤ්‌ච පස්‌සාමි සමන්‌තා යොජනං තදා|
      count |431|
        block |සහස්‌සලොකං ඤාණෙන පස්‌සාමි සත්‌ථු සාසනෙ|
        block |දිබ්‌බචක්‌ඛුමනුප්‌පත්‌තො දීපදානස්‌සිදං ඵලං|
      count |432|
        block |සුමෙධො නාම සම්‌බුද්‌ධො තිංසකප්‌පසහස්‌සිතො|
        block |තස්‌ස දීපො මයා දින්‌නො විප්‌පසන්‌නෙන චෙතසා|
      count |433|
        block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
        block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
      block |ඉත්‌ථං සුදං ආයස්‌මා අනුරුද්‌ධො ථෙරො ඉමා ගාථායො අභාසිත්‌ථාති|
      stand |අනුරුද්‌ධත්‌ථෙරස්‌සාපදානං චතුත්‌ථං|
    block |- පුණ්‌ණමන්‌තාණිපුත්‌තත්‌ථෙරඅපදානං|
      count |434|
        block |අජ්‌ඣායකො මන්‌තධරො තිණ්‌ණං වෙදාන පාරගූ|
        block |පුරක්‌ඛතොම්‌හි සිස්‌සෙහි උපගච්‌ඡිං නරුත්‌තමං|
      count |435|
        block |පදුමුත්‌තරො ලොකවිදූ ආහුතීනං පටිග්‌ගහො|
        block |මම කම්‌මං පකිත්‌තෙසි සඞ්‌ඛිත්‌තෙන මහාමුනි|
      count |436|
        block |තාහං ධම්‌මං සුණිත්‌වාන අභිවාදෙත්‌වාන සත්‌ථුනො|
        block |අඤ්‌ජලිං පග්‌ගහෙත්‌වාන පක්‌කමිං දක්‌ඛිණාමුඛො|
      count |437|
        block |සඞ්‌ඛිත්‌තෙන සුණිත්‌වාන විත්‌ථාරෙන අභාසයිං|
        block |සබ්‌බෙ සිස්‌සා අත්‌තමනා සුත්‌වාන මම භාසතො|
        block |සකං දිට්‌ඨිං විනොදෙත්‌වා බුද්‌ධෙ චිත්‌තං පසාදයුං|
      count |438|
        block |සඞ්‌ඛිත්‌තෙනපි දෙසෙමි විත්‌ථාරෙන තථෙවහං|
        block |අභිධම්‌මනයඤ්‌ඤූහං කථාවත්‌ථුවිසුද්‌ධියා|
        block |සබ්‌බෙසං විඤ්‌ඤාපෙත්‌වාන විහරාමි අනාසවො|
      count |439|
        block |ඉතො පඤ්‌චසතෙ කප්‌පෙ චතුරො සුප්‌පකාසකා|
        block |සත්‌තරතනසම්‌පන්‌නා චතුදීපම්‌හි ඉස්‌සරා|
      count |440|
        block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
        block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
      block |ඉත්‌ථං සුදං ආයස්‌මා පුණ්‌ණො මන්‌තාණිපුත්‌තො ථෙරො ඉමා ගාථායො අභාසිත්‌ථාති|
      stand |පුණ්‌ණමන්‌තාණිපුත්‌තත්‌ථෙරස්‌සාපදානං පඤ්‌චමං|
    block |- උපාලිත්‌ථෙරඅපදානං|
      count |441|
        block |නගරෙ හංසවතියා සුජාතො නාම බ්‍රාහ්‌මණො|
        block |අසීතිකොටිනිචයො පහූතධනධඤ්‌ඤවා|
      count |442|
        block |අජ්‌ඣායකො මන්‌තධරො තිණ්‌ණං වෙදාන පාරගූ|
        block |ලක්‌ඛණෙ ඉතිහාසෙ ච සධම්‌මෙ පාරමිං ගතො|
      count |443|
        block |පරිබ්‌බාජා එකසිඛා ගොතමා|
        block |චරකා තාපසා චෙව චරන්‌ති මහියා තදා|
      block |බුද්‌ධසාවකා|
      count |444|
        block |තෙපි මං පරිවාරෙන්‌ති බ්‍රාහ්‌මණො විස්‌සුතො ඉති|
        block |බහුජ්‌ජනො මං පූජෙති නාහං පූජෙමි කිඤ්‌චනං|
      count |445|
        block |පූජාරහං න පස්‌සාමි මානත්‌ථද්‌ධො අහං තදා|
        block |බුද්‌ධොති වචනං නත්‌ථි තාව නුප්‌පජ්‌ජතෙ ජිනො|
      count |446|
        block |අච්‌චයෙන අහොරත්‌තං පදුමුත්‌තරනාමකො|
        block |සබ්‌බං තමං විනොදෙත්‌වා ලොකෙ උප්‌පජ්‌ජි චක්‌ඛුමා|
      count |447|
        block |විත්‌ථාරිකෙ බාහුජඤ්‌ඤෙ පුථුභූතෙ ච සාසනෙ|
        block |උපාගමි තදා බුද්‌ධො නගරං හංසසව්‌හයං|
      count |448|
        block |පිතු අත්‌ථාය සො බුද්‌ධො ධම්‌මං දෙසෙසි චක්‌ඛුමා|
        block |තෙන කාලෙන පරිසා සමන්‌තා යොජනං තදා|
      count |449|
        block |සම්‌මතො මනුජානං සො සුනන්‌දො නාම තාපසො|
        block |යාවතා බුද්‌ධපරිසා පුප්‌ඵෙහච්‌ඡාදයී තදා|
      count |450|
        block |චතුසච්‌චං පකාසෙන්‌තෙ සෙට්‌ඨෙ ච පුප්‌ඵමණ්‌ඩපෙ|
        block |කොටිසතසහස්‌සානං ධම්‌මාභිසමයො අහු|
      count |451|
        block |සත්‌තරත්‌තින්‌දිවං බුද්‌ධො වස්‌සෙත්‌වා ධම්‌මවුට්‌ඨියො|
        block |අට්‌ඨමෙ දිවසෙ පත්‌තෙ සුනන්‌දං කිත්‌තයී ජිනො|
      count |452|
        block |දෙවලොකෙ මනුස්‌සෙ වා සංසරන්‌තො අයං භවෙ|
        block |සබ්‌බෙසං පවරො හුත්‌වා භවෙසු සංසරිස්‌සති|
      count |453|
        block |කප්‌පසතසහස්‌සම්‌හි ඔක්‌කාකකුලසම්‌භවො|
        block |ගොතමො නාම ගොත්‌තෙන සත්‌ථා ලොකෙ භවිස්‌සති|
      count |454|
        block |තස්‌ස ධම්‌මෙසු දායාදො ඔරසො ධම්‌මනිම්‌මිතො|
        block |මන්‌තාණිපුත්‌තො පුණ්‌ණොති හෙස්‌සති සත්‌ථු සාවකො|
      count |455|
        block |එවං කිත්‌තයි සම්‌බුද්‌ධො සුනන්‌දං තාපසං තදා|
        block |හාසයන්‌තො ජනං සබ්‌බං දස්‌සයන්‌තො සකං බලං|
      count |456|
        block |කතඤ්‌ජලී නමස්‌සන්‌ති සුනන්‌දං තාපසං ජනා|
        block |බුද්‌ධෙ කාරං කරිත්‌වාන සොධෙසි ගතිමත්‌තනො|
      count |457|
        block |තත්‌ථ මෙ අහු සඞ්‌කප්‌පො සුත්‌වාන මුනිනො වචං|
        block |අහම්‌පි කාරං කස්‌සාමි යථා පස්‌සාමි ගොතමං|
      count |458|
        block |එවාහං චින්‌තයිත්‌වාන කිරියං චින්‌තයිං මම|
        block |ක්‍යාහං කම්‌මං ආචරාමි පුඤ්‌ඤක්‌ඛෙත්‌තෙ අනුත්‌තරෙ|
      count |459|
        block |අයඤ්‌ච පාඨිකො භික්‌ඛු සබ්‌බපාඨිස්‌ස සාසනෙ|
        block |විනයෙ අග්‌ගනික්‌ඛිත්‌තො තං ඨානං පත්‌ථයෙ අහං|
      count |460|
        block |ඉදං මෙ අමිතං භොගං අක්‌ඛොභං සාගරූපමං|
        block |තෙන භොගෙන බුද්‌ධස්‌ස ආරාමං මාපයෙ අහං|
      count |461|
        block |සොභනං නාම ආරාමං නගරස්‌ස පුරත්‌ථතො|
        block |කිණිත්‌වා සතසහස්‌සෙන සඞ්‌ඝාරාමං අමාපයිං|
      count |462|
        block |කූටාගාරෙ ච පාසාදෙ මණ්‌ඩපෙ හම්‌මියෙ ගුහා|
        block |චඞ්‌කමෙ සුකතෙ කත්‌වා සඞ්‌ඝාරාමං අමාපයිං|
      count |463|
        block |ජන්‌තාඝරං අග්‌ගිසාලං අථො උදකමාළකං|
        block |න්‌හානඝරං මාපයිත්‌වා භික්‌ඛුසඞ්‌ඝස්‌සදාසහං|
      count |464|
        block |ආසන්‌දියො පීඨකෙ ච පරිභොගෙ ච භාජනෙ|
        block |ආරාමිකඤ්‌ච භෙසජ්‌ජං සබ්‌බමෙතං අදාසහං|
      count |465|
        block |ආරක්‌ඛං පට්‌ඨපෙත්‌වාන පාකාරං කාරයිං දළ්‌හං|
        block |මා නං කොචි විහෙඨෙසි සන්‌තචිත්‌තාන තාදිනං|
      count |466|
        block |සතසහස්‌සෙනාවාසං සඞ්‌ඝාරාමෙ අමාපයිං|
        block |වෙපුල්‌ලං තං මාපයිත්‌වා සම්‌බුද්‌ධං උපනාමයිං|
      count |467|
        block |නිට්‌ඨාපිතො මයාරාමො සම්‌පටිච්‌ඡ තුවං මුනි|
        block |නිය්‍යාදෙස්‌සාමි තං වීර අධිවාසෙහි චක්‌ඛුම|
      count |468|
        block |පදුමුත්‌තරො ලොකවිදූ ආහුතීනං පටිග්‌ගහො|
        block |මම සඞ්‌කප්‌පමඤ්‌ඤාය අධිවාසෙසි නායකො|
      count |469|
        block |අධිවාසනමඤ්‌ඤාය සබ්‌බඤ්‌ඤුස්‌ස මහෙසිනො|
        block |භොජනං පටියාදෙත්‌වා කාලමාරොචයිං අහං|
      count |470|
        block |ආරොචිතම්‌හි කාලම්‌හි පදුමුත්‌තරනායකො|
        block |ඛීණාසවසහස්‌සෙහි ආරාමං මෙ උපාගමි|
      count |471|
        block |නිසින්‌නං කාලමඤ්‌ඤාය අන්‌නපානෙන තප්‌පයිං|
        block |භුත්‌තාවිං කාලමඤ්‌ඤාය ඉදං වචනමබ්‍රවිං|
      count |472|
        block |කීතො සතසහස්‌සෙන තත්‌තකෙනෙව කාරිතො|
        block |සොභනො නාම ආරාමො සම්‌පටිච්‌ඡ තුවං මුනි|
      count |473|
        block |ඉමිනාරාමදානෙන චෙතනාපණිධීහි ච|
        block |භවෙ නිබ්‌බත්‌තමානොහං ලභාමි මම පත්‌ථිතං|
      count |474|
        block |පටිග්‌ගහෙත්‌වා සම්‌බුද්‌ධො සඞ්‌ඝාරාමං සුමාපිතං|
        block |භික්‌ඛුසඞ්‌ඝෙ නිසීදිත්‌වා ඉදං වචනමබ්‍රවි|
      count |475|
        block |යො සො බුද්‌ධස්‌ස පාදාසි සඞ්‌ඝාරාමං සුමාපිතං|
        block |තමහං කිත්‌තයිස්‌සාමි සුණාථ මම භාසතො|
      count |476|
        block |හත්‌ථී අස්‌සා රථා පත්‌තී සෙනා ච චතුරඞ්‌ගිනී|
        block |පරිවාරෙස්‌සන්‌තිමං නිච්‌චං සඞ්‌ඝාරාමස්‌සිදං ඵලං|
      count |477|
        block |සට්‌ඨි තූරසහස්‌සානි භෙරියො සමලඞ්‌කතා|
        block |පරිවාරෙස්‌සන්‌තිමං නිච්‌චං සඞ්‌ඝාරාමස්‌සිදං ඵලං|
      count |478|
        block |ඡළසීතිසහස්‌සානි නාරියො සමලඞ්‌කතා|
        block |විචිත්‌තවත්‌ථාභරණා ආමුත්‌තමණිකුණ්‌ඩලා|
      count |479|
        block |අළාරපම්‌හා හසුලා සුසඤ්‌ඤා තනුමජ්‌ඣිමා|
        block |පරිවාරෙස්‌සන්‌තිමං නිච්‌චං සඞ්‌ඝාරාමස්‌සිදං ඵලං|
      count |480|
        block |තිංසකප්‌පසහස්‌සානි දෙවලොකෙ රමිස්‌සති|
        block |සහස්‌සක්‌ඛත්‌තුං දෙවින්‌දො දෙවරජ්‌ජං කරිස්‌සති|
      count |481|
        block |දෙවරාජෙන පත්‌තබ්‌බං සබ්‌බං පටිලභිස්‌සති|
        block |අනූනභොගො හුත්‌වාන දෙවරජ්‌ජං කරිස්‌සති|
      count |482|
        block |සහස්‌සක්‌ඛත්‌තුං චක්‌කවත්‌තී රාජා රට්‌ඨෙ භවිස්‌සති|
        block |පථබ්‍යා රජ්‌ජං විපුලං ගණනාතො අසඞ්‌ඛියං|
      count |483|
        block |කප්‌පසතසහස්‌සම්‌හි ඔක්‌කාකකුලසම්‌භවො|
        block |ගොතමො නාම ගොත්‌තෙන සත්‌ථා ලොකෙ භවිස්‌සති|
      count |484|
        block |තස්‌ස ධම්‌මෙසු දායාදො ඔරසො ධම්‌මනිම්‌මිතො|
        block |උපාලි නාම නාමෙන හෙස්‌සති සත්‌ථු සාවකො|
      count |485|
        block |විනයෙ පාරමිං පත්‌වා ඨානාඨානෙ ච කොවිදො|
        block |ජිනසාසනං ධාරෙන්‌තො විහරිස්‌සතිනාසවො|
      count |486|
        block |සබ්‌බමෙතං අභිඤ්‌ඤාය ගොතමො සක්‍යපුඞ්‌ගවො|
        block |භික්‌ඛුසඞ්‌ඝෙ නිසීදිත්‌වා එතදග්‌ගෙ ඨපෙස්‌සති|
      count |487|
        block |අපරිමෙය්‍යුපාදාය පත්‌ථෙමි තව සාසනං|
        block |සො මෙ අත්‌ථො අනුප්‌පත්‌තො සබ්‌බසංයොජනක්‌ඛයො|
      count |488|
        block |යථා සූලාවුතො පොසො රාජදණ්‌ඩෙන තජ්‌ජිතො|
        block |සූලෙ සාතං අවින්‌දන්‌තො පරිමුත්‌තිංව ඉච්‌ඡති|
      count |489|
        block |තථෙවාහං මහාවීර භවදණ්‌ඩෙන තජ්‌ජිතො|
        block |කම්‌මසූලාවුතො සන්‌තො පිපාසාවෙදනට්‌ටිතො|
      count |490|
        block |භවෙ සාතං න වින්‌දාමි ඩය්‌හන්‌තො තීහි අග්‌ගිභි|
        block |පරිමුත්‌තිං ගවෙසාමි යථාපි රාජදණ්‌ඩිතො|
      count |491|
        block |යථා විසාදො පුරිසො විසෙන පරිපීළිතො|
        block |අගදං සො ගවෙසෙය්‍ය විසඝාතායුපාලනං|
      count |492|
        block |ගවෙසමානො පස්‌සෙය්‍ය අගදං විසඝාතකං|
        block |තං පිවිත්‌වා සුඛී අස්‌ස විසම්‌හා පරිමුත්‌තියා|
      count |493|
        block |තථෙවාහං මහාවීර යථා විසහතො නරො|
        block |සම්‌පීළිතො අවිජ්‌ජාය සද්‌ධම්‌මාගදමෙසහං|
      count |494|
        block |ධම්‌මාගදං ගවෙසන්‌තො අද්‌දක්‌ඛිං සක්‍යසාසනං|
        block |අග්‌ගං සබ්‌බොසධානං තං සබ්‌බසල්‌ලවිනොදනං|
      count |495|
        block |ධම්‌මොසධං පිවිත්‌වාන විසං සබ්‌බං සමූහනිං|
        block |අජරාමරං සීතිභාවං නිබ්‌බානං ඵස්‌සයිං අහං|
      count |496|
        block |යථා භූතට්‌ටිතො පොසො භූතග්‌ගාහෙන පීළිතො|
        block |භූතවෙජ්‌ජං ගවෙසෙය්‍ය භූතස්‌මා පරිමුත්‌තියා|
      count |497|
        block |ගවෙසමානො පස්‌සෙය්‍ය භූතවිජ්‌ජාසු කොවිදං|
        block |තස්‌ස සො විහනෙ භූතං සමූලඤ්‌ච විනාසයෙ|
      count |498|
        block |තථෙවාහං මහාවීර තමග්‌ගාහෙන පීළිතො|
        block |ඤාණාලොකං ගවෙසාමි තමතො පරිමුත්‌තියා|
      count |499|
        block |අථද්‌දසං සක්‍යමුනිං කිලෙසතමසොධනං|
        block |සො මෙ තමං විනොදෙසි භූතවෙජ්‌ජොව භූතකං|
      count |500|
        block |සංසාරසොතං සඤ්‌ඡින්‌දිං තණ්‌හාසොතං නිවාරයිං|
        block |භවං උග්‌ඝාටයිං සබ්‌බං භූතවෙජ්‌ජොව මූලතො|
      count |501|
        block |ගරුළො යථා ඔපතති පන්‌නගං භක්‌ඛමත්‌තනො|
        block |සමන්‌තා යොජනසතං වික්‌ඛොභෙති මහාසරං|
      count |502|
        block |පන්‌නගං සො ගහෙත්‌වාන අධොසීසං විහෙඨයං|
        block |ආදාය සො පක්‌කමති යෙනකාමං විහඞ්‌ගමො|
      count |503|
        block |තථෙවාහං මහාවීර යථාපි ගරුළො බලී|
        block |අසඞ්‌ඛතං ගවෙසන්‌තො දොසෙ වික්‌ඛාලයිං අහං|
      count |504|
        block |දිට්‌ඨො අහං ධම්‌මවරං සන්‌තිපදමනුත්‌තරං|
        block |ආදාය විහරාමෙතං ගරුළො පන්‌නගං යථා|
      count |505|
        block |ආසාවතී නාම ලතා ජාතා චිත්‌තලතාවනෙ|
        block |තස්‌සා වස්‌සසහස්‌සෙන එකං නිබ්‌බත්‌තතෙ ඵලං|
      count |506|
        block |තං දෙවා පයිරුපාසන්‌ති තාවදූරඵලෙ සති|
        block |දෙවානං සා පියා එවං ආසාවතී ලතුත්‌තමා|
      count |507|
        block |සතසහස්‌සුපාදාය තාහං පරිචරෙ මුනි|
        block |සායං පාතං නමස්‌සාමි දෙවා ආසාවතිං යථා|
      count |508|
        block |අවඤ්‌ඣා පාරිචරියා අමොඝා ච නමස්‌සනා|
        block |දූරාගතම්‌පි මං සන්‌තං ඛණොයං න විරාධයි|
      count |509|
        block |පටිසන්‌ධිං න පස්‌සාමි විචිනන්‌තො භවෙ අහං|
        block |නිරූපධි විප්‌පමුත්‌තො උපසන්‌තො චරාමහං|
      count |510|
        block |යථාපි පදුමං නාම සූරියරංසෙන පුප්‌ඵති|
        block |තථෙවාහං මහාවීර බුද්‌ධරංසෙන පුප්‌ඵිතො|
      count |511|
        block |යථා බලාකයොනිම්‌හි න විජ්‌ජති පුමො සදා|
        block |මෙඝෙසු ගජ්‌ජමානෙසු ගබ්‌භං ගණ්‌හන්‌ති තා සදා|
      count |512|
        block |චිරම්‌පි ගබ්‌භං ධාරෙන්‌ති යාව මෙඝො න ගජ්‌ජති|
        block |භාරතො පරිමුච්‌චන්‌ති යදා මෙඝො පවස්‌සති|
      count |513|
        block |පදුමුත්‌තරබුද්‌ධස්‌ස ධම්‌මමෙඝෙන ගජ්‌ජතො|
        block |සද්‌දෙන ධම්‌මමෙඝස්‌ස ධම්‌මගබ්‌භං අගණ්‌හහං|
      count |514|
        block |සතසහස්‌සුපාදාය පුඤ්‌ඤගබ්‌භං ධරෙමහං|
        block |නප්‌පමුච්‌චාමි භාරතො ධම්‌මමෙඝො න ගජ්‌ජති|
      count |515|
        block |යදා තුවං සක්‍යමුනි රම්‌මෙ කපිලවත්‌ථවෙ|
        block |ගජ්‌ජසි ධම්‌මමෙඝෙන භාරතො පරිමුච්‌චහං|
      count |516|
        block |සුඤ්‌ඤතං අනිමිත්‌තඤ්‌ච තථාප්‌පණිහිතම්‌පි ච|
        block |චතුරො ච ඵලෙ සබ්‌බෙ ධම්‌මෙවං විජනයිං අහං|
      stand |දුතියභාණවාරං|
      count |517|
        block |අපරිමෙය්‍යුපාදාය පත්‌ථෙමි තව සාසනං|
        block |සො මෙ අත්‌ථො අනුප්‌පත්‌තො සන්‌තිපදමනුත්‌තරං|
      count |518|
        block |විනයෙ පාරමිං පත්‌තො යථාපි පාඨිකො ඉසි|
        block |න මෙ සමසමො අත්‌ථි ධාරෙමි සාසනං අහං|
      count |519|
        block |විනයෙ ඛන්‌ධකෙ චාපි තිකච්‌ඡෙදෙ ච පඤ්‌චකෙ|
        block |එත්‌ථ මෙ විමති නත්‌ථි අක්‌ඛරෙ බ්‍යඤ්‌ජනෙපි වා|
      count |520|
        block |නිග්‌ගහෙ පටිකම්‌මෙ ච ඨානාඨානෙ ච කොවිදො|
        block |ඔසාරණෙ වුට්‌ඨාපනෙ සබ්‌බත්‌ථ පාරමිං ගතො|
      count |521|
        block |විනයෙ ඛන්‌ධකෙ වාපි නික්‌ඛිපිත්‌වා පදං අහං|
        block |උභතො විනිවෙඨෙත්‌වා රසතො ඔසරෙය්‍යහං|
      count |522|
        block |නිරුත්‌තියා සුකුසලො අත්‌ථානත්‌ථෙ ච කොවිදො|
        block |අනඤ්‌ඤාතං මයා නත්‌ථි එකග්‌ගො සත්‌ථු සාසනෙ|
      count |523|
        block |රූපදක්‌ඛො අහං අජ්‌ජ සක්‍යපුත්‌තස්‌ස සාසනෙ|
        block |කඞ්‌ඛං සබ්‌බං විනොදෙමි ඡින්‌දාමි සබ්‌බසංසයං|
      count |524|
        block |පදං අනුපදඤ්‌චාපි අක්‌ඛරඤ්‌චාපි බ්‍යඤ්‌ජනං|
        block |නිදානෙ පරියොසානෙ සබ්‌බත්‌ථ කොවිදො අහං|
      count |525|
        block |යථාපි රාජා බලවා නිග්‌ගණ්‌හිත්‌වා පරන්‌තපෙ|
        block |විජිනිත්‌වාන සඞ්‌ගාමං නගරං තත්‌ථ මාපයෙ|
      count |526|
        block |පාකාරං පරිඛඤ්‌චාපි එසිකං ද්‌වාරකොට්‌ඨකං|
        block |අට්‌ටාලකෙ ච විවිධෙ කාරයෙ නගරෙ බහූ|
      count |527|
        block |සිඞ්‌ඝාටකං චච්‌චරඤ්‌ච සුවිභත්‌තන්‌තරාපණං|
        block |කාරයෙය්‍ය සභං තත්‌ථ අත්‌ථානත්‌ථවිනිච්‌ඡයං|
      count |528|
        block |නිග්‌ඝාතත්‌ථං අමිත්‌තානං ඡිද්‌දාඡිද්‌දඤ්‌ච ජානිතුං|
        block |බලකායස්‌ස රක්‌ඛාය සෙනාපච්‌චං ඨපෙති සො|
      count |529|
        block |ආරක්‌ඛත්‌ථාය භණ්‌ඩස්‌ස නිධානකුසලං නරං|
        block |මා මෙ භණ්‌ඩං විනස්‌සීති භණ්‌ඩරක්‌ඛං ඨපෙති සො|
      count |530|
        block |මමත්‌තො|
        block |තස්‌සාධිකරණං දෙති මිත්‌තස්‌ස පටිපජ්‌ජිතුං|
      block |හොති යො රඤ්‌ඤො වුද්‌ධිං යස්‌ස ච ඉච්‌ඡති|
      count |531|
        block |උප්‌පාතෙසු නිමිත්‌තෙසු ලක්‌ඛණෙසු ච කොවිදං|
        block |අජ්‌ඣායකං මන්‌තධරං පොරොහිච්‌චෙ ඨපෙති සො|
      count |532|
        block |එතෙහඞ්‌ගෙහි සම්‌පන්‌නො ඛත්‌තියොති පවුච්‌චති|
        block |සදා රක්‌ඛන්‌ති රාජානං චක්‌කවාකොව දුක්‌ඛිතං|
      count |533|
        block |තථෙව ත්‌වං මහාවීර හතාමිත්‌තොව ඛත්‌තියො|
        block |සදෙවකස්‌ස ලොකස්‌ස ධම්‌මරාජාති වුච්‌චති|
      count |534|
        block |තිත්‌ථියෙ නිහනිත්‌වාන මාරඤ්‌චාපි සසෙනකං|
        block |තමන්‌ධකාරං විධමිත්‌වා ධම්‌මනගරං අමාපයි|
      count |535|
        block |සීලං පාකාරකං තත්‌ථ ඤාණං තෙ ද්‌වාරකොට්‌ඨකං|
        block |සද්‌ධා තෙ එසිකා වීර ද්‌වාරපාලො ච සංවරො|
      count |536|
        block |සතිපට්‌ඨානමට්‌ටාලං පඤ්‌ඤා තෙ චච්‌චරං මුනෙ|
        block |ඉද්‌ධිපාදඤ්‌ච සිඞ්‌ඝාටං ධම්‌මවීථි සුමාපිතා|
      count |537|
        block |සුත්‌තන්‌තං අභිධම්‌මඤ්‌ච විනයඤ්‌චාපි කෙවලං|
        block |නවඞ්‌ගං බුද්‌ධවචනං එසා ධම්‌මසභා තව|
      count |538|
        block |සුඤ්‌ඤතං අනිමිත්‌තඤ්‌ච විහාරඤ්‌චප්‌පණීහිතං|
        block |ආනෙඤ්‌ජඤ්‌ච නිරොධො ච එසා ධම්‌මකුටී තව|
      count |539|
        block |පඤ්‌ඤාය අග්‌ගො නික්‌ඛිත්‌තො පටිභානෙ ච කොවිදො|
        block |සාරිපුත්‌තොති නාමෙන ධම්‌මසෙනාපතී තව|
      count |540|
        block |චුතූපපාතකුසලො ඉද්‌ධියා පාරමිං ගතො|
        block |කොලිතො නාම නාමෙන පොරොහිච්‌චො තවං මුනෙ|
      count |541|
        block |පොරාණකවංසධරො උග්‌ගතෙජො දුරාසදො|
        block |ධුතවාදීගුණෙනග්‌ගො අක්‌ඛදස්‌සො තවං මුනෙ|
      count |542|
        block |බහුස්‌සුතො ධම්‌මධරො සබ්‌බපාඨී ච සාසනෙ|
        block |ආනන්‌දො නාම නාමෙන ධම්‌මාරක්‌ඛො තවං මුනෙ|
      count |543|
        block |එතෙ සබ්‌බෙ අතික්‌කම්‌ම පමෙසි භගවා මමං|
        block |විනිච්‌ඡයං මෙ පාදාසි විනයෙ විඤ්‌ඤුදෙසිතං|
      count |544|
        block |යො කොචි විනයෙ පඤ්‌හං පුච්‌ඡති බුද්‌ධසාවකො|
        block |තත්‌ථ මෙ චින්‌තනා නත්‌ථි තඤ්‌ඤෙවත්‌ථං කථෙමහං|
      count |545|
        block |යාවතා බුද්‌ධඛෙත්‌තම්‌හි ඨපෙත්‌වා තං මහාමුනි|
        block |විනයෙ මාදිසො නත්‌ථි කුතො භිය්‍යො භවිස්‌සති|
      count |546|
        block |භික්‌ඛුසඞ්‌ඝෙ නිසීදිත්‌වා එවං ගජ්‌ජති ගොතමො|
        block |උපාලිස්‌ස සමො නත්‌ථි විනයෙ ඛන්‌ධකෙසු ච|
      count |547|
        block |යාවතා බුද්‌ධභණිතං නවඞ්‌ගං සත්‌ථුසාසනං|
        block |විනයොගධං තං සබ්‌බං|
      block |විනයමූලපස්‌සිනො|
      count |548|
        block |මම කම්‌මං සරිත්‌වාන ගොතමො සක්‍යපුඞ්‌ගවො|
        block |භික්‌ඛුසඞ්‌ඝෙ නිසීදිත්‌වා එතදග්‌ගෙ ඨපෙසි මං|
      count |549|
        block |සතසහස්‌සුපාදාය ඉමං ඨානං අපත්‌ථයිං|
        block |සො මෙ අත්‌ථො අනුප්‌පත්‌තො විනයෙ පාරමිං ගතො|
      count |550|
        block |සක්‍යානං නන්‌දිජනනො කප්‌පකො ආසහං පුරෙ|
        block |විජහිත්‌වාන තං ජාතිං පුත්‌තො ජාතො මහෙසිනො|
      count |551|
        block |ඉතො දුතියකෙ කප්‌පෙ අඤ්‌ජසො නාම ඛත්‌තියො|
        block |අනන්‌තතෙජො අමිතයසො භූමිපාලො මහද්‌ධනො|
      count |552|
        block |තස්‌ස රඤ්‌ඤො අහං පුත්‌තො චන්‌දනො නාම ඛත්‌තියො|
        block |ජාතිමදෙනුපත්‌ථද්‌ධො යසභොගමදෙන ච|
      count |553|
        block |නාගසතසහස්‌සානි සබ්‌බාලඞ්‌කාරභූසිතා|
        block |තිධාපභින්‌නා මාතඞ්‌ගා පරිවාරෙන්‌ති මං සදා|
      count |554|
        block |සබලෙහි පරෙතොහං උය්‍යානං ගන්‌තුකාමකො|
        block |ආරුය්‌හ සිරිකං නාගං නගරා නික්‌ඛමිං තදා|
      count |555|
        block |චරණෙන ච සම්‌පන්‌නො ගුත්‌තද්‌වාරො සුසංවුතො|
        block |දෙවලො නාම සම්‌බුද්‌ධො ආගච්‌ඡි පුරතො මම|
      count |556|
        block |පෙසෙත්‌වා සිරිකං නාගං බුද්‌ධං ආසාදයිං තදා|
        block |තතො සඤ්‌ජාතකොපො සො නාගො නුද්‌ධරතෙ පදං|
      count |557|
        block |නාගං රුණ්‌ණමනං දිස්‌වා බුද්‌ධෙ කොධං අකාසහං|
        block |විහෙසයිත්‌වා සම්‌බුද්‌ධං උය්‍යානං අගමාසහං|
      count |558|
        block |සාතං තත්‌ථ න වින්‌දාමි සිරො පජ්‌ජලිතො යථා|
        block |පරිළාහෙන ඩය්‌හාමි මච්‌ඡොව බළිසාදකො|
      count |559|
        block |සසාගරන්‌තා පථවී ආදිත්‌තා විය හොති මෙ|
        block |පිතු සන්‌තිකුපාගම්‌ම ඉදං වචනමබ්‍රවිං|
      count |560|
        block |ආසීවිසංව කුපිතං අග්‌ගික්‌ඛන්‌ධංව ආගතං|
        block |මත්‌තංව කුඤ්‌ජරං දන්‌තිං යං සයම්‌භුමසාදයිං|
      count |561|
        block |ආසාදිතො මයා බුද්‌ධො ඝොරො උග්‌ගතපො ජිනො|
        block |පුරා සබ්‌බෙ විනස්‌සාම ඛමාපෙස්‌සාම තං මුනිං|
      count |562|
        block |නො චෙ තං නිජ්‌ඣාපෙස්‌සාම අත්‌තදන්‌තං සමාහිතං|
        block |ඔරෙන සත්‌තදිවසා රට්‌ඨං මෙ විධමිස්‌සති|
      count |563|
        block |සුමෙඛලො කොසියො ච සිග්‌ගවො චාපි සත්‌තකො|
        block |ආසාදයිත්‌වා ඉසයො දුග්‌ගතා තෙ සරට්‌ඨකා|
      count |564|
        block |යදා කුප්‌පන්‌ති ඉසයො සඤ්‌ඤතා බ්‍රහ්‌මචාරිනො|
        block |සදෙවකං විනාසෙන්‌ති සසාගරං සපබ්‌බතං|
      count |565|
        block |තියොජනසහස්‌සම්‌හි පුරිසෙ සන්‌නිපාතයිං|
        block |අච්‌චයං දෙසනත්‌ථාය සයම්‌භුං උපසඞ්‌කමිං|
      count |566|
        block |අල්‌ලවත්‌ථා අල්‌ලසිරා සබ්‌බෙව පඤ්‌ජලීකතා|
        block |බුද්‌ධස්‌ස පාදෙ නිපතිත්‌වා ඉදං වචනමබ්‍රවුං|
      count |567|
        block |ඛමස්‌සු ත්‌වං මහාවීර අභියාචති තං ජනො|
        block |පරිළාහං විනොදෙහි මා නො රට්‌ඨං විනාසය|
      count |568|
        block |සදෙවමානුසා සබ්‌බෙ සදානවා සරක්‌ඛසා|
        block |අයොමයෙන කුටෙන සිරං භින්‌දෙය්‍යු මෙ සදා|
      count |569|
        block |දකෙ අග්‌ගි න සණ්‌ඨාති බීජං සෙලෙ න රූහති|
        block |අගදෙ කිමි න සණ්‌ඨාති කොපො බුද්‌ධෙ න ජායති|
      count |570|
        block |යථා ච භූමි අචලා අප්‌පමෙය්‍යො ච සාගරො|
        block |අනන්‌තකො ච ආකාසො එවං බුද්‌ධා අඛොභියා|
      count |571|
        block |සදා ඛන්‌තා මහාවීරා ඛමිතා ච තපස්‌සිනො|
        block |ඛන්‌තානං ඛමිතානඤ්‌ච ගමනං තං න විජ්‌ජති|
      count |572|
        block |ඉදං වත්‌වාන සම්‌බුද්‌ධො පරිළාහං විනොදයං|
        block |මහාජනස්‌ස පුරතො නභං අබ්‌භුග්‌ගමි තදා|
      count |573|
        block |තෙන කම්‌මෙනහං වීර හීනත්‌තං අජ්‌ඣුපාගතො|
        block |සමතික්‌කම්‌ම තං ජාතිං පාවිසිං අභයං පුරං|
      count |574|
        block |තදාපි මං මහාවීර ඩය්‌හමානං සුසණ්‌ඨිතං|
        block |පරිළාහං විනොදෙසි සයම්‌භුඤ්‌ච ඛමාපයිං|
      count |575|
        block |අජ්‌ජාපි මං මහාවීර ඩය්‌හමානං තිහග්‌ගිභි|
        block |නිබ්‌බාපෙසි තයො අග්‌ගී සීතිභාවඤ්‌ච පාපයිං|
      count |576|
        block |යෙසං සොතාවධානත්‌ථි සුණාථ මම භාසතො|
        block |අත්‌ථං තුම්‌හං පවක්‌ඛාමි යථා දිට්‌ඨං පදං මම|
      count |577|
        block |සයම්‌භුං තං විමානෙත්‌වා සන්‌තචිත්‌තං සමාහිතං|
        block |තෙන කම්‌මෙනහං අජ්‌ජ ජාතොම්‌හි නීචයොනියං|
      count |578|
        block |මා වො ඛණං විරාධෙථ ඛණාතීතා හි සොචරෙ|
        block |සදත්‌ථෙ වායමෙය්‍යාථ ඛණො වො පටිපාදිතො|
      count |579|
        block |එකච්‌චානඤ්‌ච වමනං එකච්‌චානං විරෙචනං|
        block |විසං හලාහලං එකෙ එකච්‌චානඤ්‌ච ඔසධං|
      count |580|
        block |වමනං පටිපන්‌නානං ඵලට්‌ඨානං විරෙචනං|
        block |ඔසධං ඵලලාභීනං පුඤ්‌ඤක්‌ඛෙත්‌තං ගවෙසිනං|
      count |581|
        block |සාසනෙන විරුද්‌ධානං විසං හලාහලං යථා|
        block |ආසීවිසො දිට්‌ඨවිසො එවං ඣාපෙති තං නරං|
      count |582|
        block |සකිං පීතං හලාහලං උපරුන්‌ධති ජීවිතං|
        block |සාසනෙන විරුජ්‌ඣිත්‌වා කප්‌පකොටිම්‌හි ඩය්‌හති|
      count |583|
        block |ඛන්‌තියා අවිහිංසාය මෙත්‌තචිත්‌තවතාය ච|
        block |සදෙවකං සො තාරති තස්‌මා තෙ අවිරාධියා|
      count |584|
        block |ලාභාලාභෙ න සජ්‌ජන්‌ති සම්‌මානනවිමානනෙ|
        block |පථවීසදිසා බුද්‌ධා තස්‌මා තෙ න විරාධියා|
      count |585|
        block |දෙවදත්‌තෙ ච වධකෙ චොරෙ අඞ්‌ගුලිමාලකෙ|
        block |රාහුලෙ ධනපාලෙ ච සබ්‌බෙසං සමකො මුනි|
      count |586|
        block |එතෙසං පටිඝො නත්‌ථි රාගොමෙසං න විජ්‌ජති|
        block |සබ්‌බෙසං සමකො බුද්‌ධො වධකස්‌සොරසස්‌ස ච|
      count |587|
        block |පන්‌ථෙ දිස්‌වාන කාසාවං ඡඩ්‌ඩිතං මීළ්‌හමක්‌ඛිතං|
        block |සිරස්‌මිං අඤ්‌ජලිං කත්‌වා වන්‌දිතබ්‌බං ඉසිද්‌ධජං|
      count |588|
        block |අබ්‌භතීතා ච යෙ බුද්‌ධා වත්‌තමානා අනාගතා|
        block |ධජෙනානෙන සුජ්‌ඣන්‌ති තස්‌මා එතෙ නමස්‌සියා|
      count |589|
        block |සත්‌ථුකප්‌පං සුවිනයං ධාරෙමි හදයෙනහං|
        block |නමස්‌සමානො විනයං විහරිස්‌සාමි සබ්‌බදා|
      count |590|
        block |විනයො ආසයො මය්‌හං විනයො ඨානචඞ්‌කමං|
        block |කප්‌පෙමි විනයෙ වාසං විනයො මම ගොචරො|
      count |591|
        block |විනයෙ පාරමිප්‌පත්‌තො සමථෙ චාපි කොවිදො|
        block |උපාලි තං මහාවීර පාදෙ වන්‌දති සත්‌ථුනො|
      count |592|
        block |සො අහං විචරිස්‌සාමි ගාමා ගාමං පුරා පුරං|
        block |නමස්‌සමානො සම්‌බුද්‌ධං ධම්‌මස්‌ස ච සුධම්‌මතං|
      count |593|
        block |කිලෙසා ඣාපිතා මය්‌හං භවා සබ්‌බෙ සමූහතා|
        block |සබ්‌බාසවා පරික්‌ඛීණා නත්‌ථි දානි පුනබ්‌භවො|
      count |594|
        block |ස්‌වාගතං වත මෙ ආසි බුද්‌ධසෙට්‌ඨස්‌ස සන්‌තිකෙ|
        block |තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනං|
      count |595|
        block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
        block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
      block |ඉත්‌ථං සුදං ආයස්‌මා උපාලි ථෙරො ඉමා ගාථායො අභාසිත්‌ථාති|
      stand |උපාලිත්‌ථෙරස්‌සාපදානං ඡට්‌ඨං|
    block |- අඤ්‌ඤාසිකොණ්‌ඩඤ්‌ඤත්‌ථෙරඅපදානං|
      count |596|
        block |පදුමුත්‌තරසම්‌බුද්‌ධං ලොකජෙට්‌ඨං විනායකං|
        block |බුද්‌ධභූමිමනුප්‌පත්‌තං පඨමං අද්‌දසං අහං|
      count |597|
        block |යාවතා බොධියා මූලෙ යක්‌ඛා සබ්‌බෙ සමාගතා|
        block |සම්‌බුද්‌ධං පරිවාරෙත්‌වා වන්‌දන්‌ති පඤ්‌ජලීකතා|
      count |598|
        block |සබ්‌බෙ දෙවා තුට්‌ඨමනා ආකාසෙ සඤ්‌චරන්‌ති තෙ|
        block |බුද්‌ධො අයං අනුප්‌පත්‌තො අන්‌ධකාරතමොනුදො|
      count |599|
        block |තෙසං හාසපරෙතානං මහානාදො අවත්‌තථ|
        block |කිලෙසෙ ඣාපයිස්‌සාම සම්‌මාසම්‌බුද්‌ධසාසනෙ|
      count |600|
        block |දෙවානං ගිරමඤ්‌ඤාය වාචාසභිමුදීරිහං|
        block |හට්‌ඨො හට්‌ඨෙන චිත්‌තෙන ආදිභික්‌ඛමදාසහං|
      count |601|
        block |මම සඞ්‌කප්‌පමඤ්‌ඤාය සත්‌ථා ලොකෙ අනුත්‌තරො|
        block |දෙවසඞ්‌ඝෙ නිසීදිත්‌වා ඉමා ගාථා අභාසථ|
      count |602|
        block |සත්‌තාහං අභිනික්‌ඛම්‌ම බොධිං අජ්‌ඣගමං අහං|
        block |ඉදං මෙ පඨමං භත්‌තං බ්‍රහ්‌මචාරිස්‌ස යාපනං|
      count |603|
        block |තුසිතා හි ඉධාගන්‌ත්‌වා යො මෙ භික්‌ඛං උපානයි|
        block |තමහං කිත්‌තයිස්‌සාමි සුණොථ මම භාසතො|
      count |604|
        block |තිංසකප්‌පසහස්‌සානි දෙවරජ්‌ජං කරිස්‌සති|
        block |සබ්‌බෙ දෙවෙ අභිභොත්‌වා තිදිවං ආවසිස්‌සති|
      count |605|
        block |දෙවලොකා චවිත්‌වාන මනුස්‌සත්‌තං ගමිස්‌සති|
        block |සහස්‌සධා චක්‌කවත්‌තී තත්‌ථ රජ්‌ජං කරිස්‌සති|
      count |606|
        block |කප්‌පසතසහස්‌සම්‌හි ඔක්‌කාකකුලසම්‌භවො|
        block |ගොතමො නාම ගොත්‌තෙන සත්‌ථා ලොකෙ භවිස්‌සති|
      count |607|
        block |තිදසා සො චවිත්‌වාන මනුස්‌සත්‌තං ගමිස්‌සති|
        block |අගාරා පබ්‌බජිත්‌වාන ඡබ්‌බස්‌සානි වසිස්‌සති|
      count |608|
        block |තතො සත්‌තමකෙ වස්‌සෙ බුද්‌ධො සච්‌චං කථෙස්‌සති|
        block |කොණ්‌ඩඤ්‌ඤො නාම නාමෙන පඨමං සච්‌ඡිකාහිති|
      count |609|
        block |නික්‌ඛන්‌තෙනානුපබ්‌බජිං පධානං සුකතං මයා|
        block |කිලෙසෙ ඣාපනත්‌ථාය පබ්‌බජිං අනගාරියං|
      count |610|
        block |අභිගන්‌ත්‌වාන සබ්‌බඤ්‌ඤූ බුද්‌ධො ලොකෙ සදෙවකෙ|
        block |ඉසිනාමෙ මිගාරඤ්‌ඤෙ අමතභෙරිමාහනි|
      count |611|
        block |සො දානි පත්‌තො අමතං සන්‌තිපදමනුත්‌තරං|
        block |සබ්‌බාසවෙ පරිඤ්‌ඤාය විහරාමි අනාසවො|
      count |612|
        block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
        block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
      block |ඉත්‌ථං සුදං ආයස්‌මා අඤ්‌ඤාසිකොණ්‌ඩඤ්‌ඤො ථෙරො ඉමා|
      block |ගාථායො අභාසිත්‌ථාති|
      stand |අඤ්‌ඤාසිකොණ්‌ඩඤ්‌ඤත්‌ථෙරස්‌සාපදානං සත්‌තමං|
    block |- පිණ්‌ඩොලභාරද්‌වාජත්‌ථෙරඅපදානං|
      count |613|
        block |පදුමුත්‌තරො නාම ජිනො සයම්‌භූ අග්‌ගපුග්‌ගලො|
        block |පුරතො හිමවන්‌තස්‌ස චිත්‌තකූටෙ වසී තදා|
      count |614|
        block |අභීතරූපො තත්‌ථාසිං මිගරාජා චතුක්‌කමො|
        block |තස්‌ස සද්‌දං සුණිත්‌වාන වික්‌ඛම්‌භන්‌ති බහුජ්‌ජනා|
      count |615|
        block |සුඵුල්‌ලං පදුමං ගය්‌හ උපගච්‌ඡිං නරාසභං|
        block |වුට්‌ඨිතස්‌ස සමාධිම්‌හා බුද්‌ධස්‌ස අභිරොපයිං|
      count |616|
        block |චාතුද්‌දිසං නමස්‌සිත්‌වා බුද්‌ධසෙට්‌ඨං නරුත්‌තමං|
        block |සකං චිත්‌තං පසාදෙත්‌වා සීහනාදං නදිං අහං|
      count |617|
        block |පදුමුත්‌තරො ලොකවිදූ ආහුතීනං පටිග්‌ගහො|
        block |සකාසනෙ නිසීදිත්‌වා ඉමා ගාථා අභාසථ|
      count |618|
        block |බුද්‌ධස්‌ස ගිරමඤ්‌ඤාය සබ්‌බෙ දෙවා සමාගතා|
        block |ආගතො වදතං සෙට්‌ඨො ධම්‌මං සොස්‌සාම තං මයං|
      count |619|
        block |තෙසං හාසපරෙතානං පුරතො ලොකනායකො|
        block |මම සද්‌දං පකිත්‌තෙසි දීඝදස්‌සී මහාමුනි|
      count |620|
        block |යෙනිදං පදුමං දින්‌නං සීහනාදො ච නාදිතො|
        block |තමහං කිත්‌තයිස්‌සාමි සුණාථ මම භාසතො|
      count |621|
        block |ඉතො අට්‌ඨමකෙ කප්‌පෙ චක්‌කවත්‌තී භවිස්‌සති|
        block |සත්‌තරතනසම්‌පන්‌නො චතුදීපම්‌හි ඉස්‌සරො|
      count |622|
        block |කාරයිස්‌සති ඉස්‌සරියං මහියා චතුසට්‌ඨියා|
        block |පදුමො නාම නාමෙන චක්‌කවත්‌තී මහබ්‌බලො|
      count |623|
        block |කප්‌පසතසහස්‌සම්‌හි ඔක්‌කාකකුලසම්‌භවො|
        block |ගොතමො නාම ගොත්‌තෙන සත්‌ථා ලොකෙ භවිස්‌සති|
      count |624|
        block |පකාසිතෙ පාවචනෙ බ්‍රහ්‌මබන්‌ධු භවිස්‌සති|
        block |බ්‍රහ්‌මඤ්‌ඤා අභිනික්‌ඛම්‌ම පබ්‌බජිස්‌සති තාවදෙ|
      count |625|
        block |පධානපහිතත්‌තො සො උපසන්‌තො නිරූපධි|
        block |සබ්‌බාසවෙ පරිඤ්‌ඤාය නිබ්‌බායිස්‌සතිනාසවො|
      count |626|
        block |විජනෙ පන්‌තසෙය්‍යම්‌හි වාළමිගසමාකුලෙ|
        block |සබ්‌බාසවෙ පරිඤ්‌ඤාය නිබ්‌බායිස්‌සතිනාසවො|
      count |627|
        block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
        block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
      block |ඉත්‌ථං සුදං ආයස්‌මා පිණ්‌ඩොලභාරද්‌වාජො ථෙරො ඉමා ගාථායො අභාසිත්‌ථාති|
      stand |පිණ්‌ඩොලභාරද්‌වාජත්‌ථෙරස්‌සාපදානං අට්‌ඨමං|
    block |- ඛදිරවනියරෙවතත්‌ථෙරඅපදානං|
      count |628|
        block |ගඞ්‌ගා භාගීරථී නාම හිමවන්‌තා පභාවිතා|
        block |කුතිත්‌ථෙ නාවිකො ආසිං ඔරිමෙ ච තරිං අහං|
      count |629|
        block |පදුමුත්‌තරො නායකො සම්‌බුද්‌ධො ද්‌විපදුත්‌තමො|
        block |වසී සතසහස්‌සෙහි ගඞ්‌ගාතීරමුපාගතො|
      count |630|
        block |බහූ නාවා සමානෙත්‌වා වඩ්‌ඪකීහි සුසඞ්‌ඛතං|
        block |නාවාය ඡදනං කත්‌වා පටිමානිං නරාසභං|
      count |631|
        block |ආගන්‌ත්‌වාන ච සම්‌බුද්‌ධො ආරූහි තඤ්‌ච නාවකං|
        block |වාරිමජ්‌ඣෙ ඨිතො සත්‌ථා ඉමා ගාථා අභාසථ|
      count |632|
        block |යො සො තාරෙසි සම්‌බුද්‌ධං සඞ්‌ඝඤ්‌චාපි අනාසවං|
        block |තෙන චිත්‌තප්‌පසාදෙන දෙවලොකෙ රමිස්‌සති|
      count |633|
        block |නිබ්‌බත්‌තිස්‌සති තෙ බ්‍යම්‌හං සුකතං නාවසණ්‌ඨිතං|
        block |ආකාසෙ පුප්‌ඵඡදනං ධාරයිස්‌සති සබ්‌බදා|
      count |634|
        block |අට්‌ඨපඤ්‌ඤාසකප්‌පම්‌හි තාරකො නාම ඛත්‌තියො|
        block |චාතුරන්‌තො විජිතාවී චක්‌කවත්‌තී භවිස්‌සති|
      count |635|
        block |සත්‌තපඤ්‌ඤාසකප්‌පම්‌හි චම්‌මකො නාම ඛත්‌තියො|
        block |උග්‌ගච්‌ඡන්‌තොව සූරියො ජොතිස්‌සති මහබ්‌බලො|
      count |636|
        block |කප්‌පසතසහස්‌සම්‌හි ඔක්‌කාකකුලසම්‌භවො|
        block |ගොතමො නාම ගොත්‌තෙන සත්‌ථා ලොකෙ භවිස්‌සති|
      count |637|
        block |තිදසා සො චවිත්‌වාන මනුස්‌සත්‌තං ගමිස්‌සති|
        block |රෙවතො නාම නාමෙන බ්‍රහ්‌මබන්‌ධු භවිස්‌සති|
      count |638|
        block |අගාරා නික්‌ඛමිත්‌වාන සුක්‌කමූලෙන චොදිතො|
        block |ගොතමස්‌ස භගවතො සාසනෙ පබ්‌බජිස්‌සති|
      count |639|
        block |සො පච්‌ඡා පබ්‌බජිත්‌වාන යුත්‌තයොගො විපස්‌සකො|
        block |සබ්‌බාසවෙ පරිඤ්‌ඤාය නිබ්‌බායිස්‌සතිනාසවො|
      count |640|
        block |වීරියං මෙ ධුරධොරය්‌හං යොගක්‌ඛෙමාධිවාහනං|
        block |ධාරෙමි අන්‌තිමං දෙහං සම්‌මාසම්‌බුද්‌ධසාසනෙ|
      count |641|
        block |සතසහස්‌සෙ කතං කම්‌මං ඵලං දස්‌සෙසි මෙ ඉධ|
        block |සුමුත්‌තො සරවෙගොව කිලෙසෙ ඣාපයී මම|
      count |642|
        block |තතො මං වනනිරතං දිස්‌වා ලොකන්‌තගූ මුනි|
        block |වනවාසිභික්‌ඛූනග්‌ගං පඤ්‌ඤපෙසි මහාමති|
      count |643|
        block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
        block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
      block |ඉත්‌ථං සුදං ආයස්‌මා ඛදිරවනියො රෙවතො ථෙරො ඉමා ගාථායො අභාසිත්‌ථාති|
      stand |ඛදිරවනියරෙවතත්‌ථෙරස්‌සාපදානං නවමං|
    block |- ආනන්‌දත්‌ථෙරඅපදානං|
      count |644|
        block |ආරාමද්‌වාරා නික්‌ඛම්‌ම පදුමුත්‌තරො මහාමුනි|
        block |වස්‌සෙන්‌තො අමතං වුට්‌ඨිං නිබ්‌බාපෙසි මහාජනං|
      count |645|
        block |සතසහස්‌සං තෙ ධීරා ඡළභිඤ්‌ඤා මහිද්‌ධිකා|
        block |පරිවාරෙන්‌ති සම්‌බුද්‌ධං ඡායාව අනපායිනී|
      count |646|
        block |හත්‌ථික්‌ඛන්‌ධගතො ආසිං සෙතච්‌ඡත්‌තං වරුත්‌තමං|
        block |සුචාරුරූපං දිස්‌වාන විත්‌ති මෙ උදපජ්‌ජථ|
      count |647|
        block |ඔරුය්‌හ හත්‌ථිඛන්‌ධම්‌හා උපගච්‌ඡිං නරාසභං|
        block |රතනාමයඡත්‌තං මෙ බුද්‌ධසෙට්‌ඨස්‌ස ධාරයිං|
      count |648|
        block |මම සඞ්‌කප්‌පමඤ්‌ඤාය පදුමුත්‌තරො මහාඉසි|
        block |තං කථං ඨපයිත්‌වාන ඉමා ගාථා අභාසථ|
      count |649|
        block |යො සො ඡත්‌තමධාරෙසි සොණ්‌ණාලඞ්‌කාරභූසිතං|
        block |තමහං කිත්‌තයිස්‌සාමි සුණොථ මම භාසතො|
      count |650|
        block |ඉතො ගන්‌ත්‌වා අයං පොසො තුසිතං ආවසිස්‌සති|
        block |අනුභොස්‌සති සම්‌පත්‌තිං අච්‌ඡරාහි පුරක්‌ඛතො|
      count |651|
        block |චතුත්‌තිංසතික්‌ඛත්‌තුඤ්‌ච දෙවරජ්‌ජං කරිස්‌සති|
        block |බලාධිපො අට්‌ඨසතං වසුධං ආවසිස්‌සති|
      count |652|
        block |අට්‌ඨපඤ්‌ඤාසක්‌ඛත්‌තුඤ්‌ච චක්‌කවත්‌තී භවිස්‌සති|
        block |පදෙසරජ්‌ජං විපුලං මහියා කාරයිස්‌සති|
      count |653|
        block |කප්‌පසතසහස්‌සම්‌හි ඔක්‌කාකකුලසම්‌භවො|
        block |ගොතමො නාම ගොත්‌තෙන සත්‌ථා ලොකෙ භවිස්‌සති|
      count |654|
        block |සක්‍යානං කුලකෙතුස්‌ස ඤාතිබන්‌ධු භවිස්‌සති|
        block |ආනන්‌දො නාම නාමෙන උපට්‌ඨාකො මහෙසිනො|
      count |655|
        block |ආතාපී නිපකො චාපි බාහුසච්‌චෙ සුකොවිදො|
        block |නිවාතවුත්‌ති අත්‌ථද්‌ධො සබ්‌බපාඨී භවිස්‌සති|
      count |656|
        block |පධානපහිතත්‌තො සො උපසන්‌තො නිරූපධි|
        block |සබ්‌බාසවෙ පරිඤ්‌ඤාය නිබ්‌බායිස්‌සතිනාසවො|
      count |657|
        block |සන්‌ති ආරඤ්‌ඤකා නාගා කුඤ්‌ජරා සට්‌ඨිහායනා|
        block |තිධාපභින්‌නා මාතඞ්‌ගා ඊසාදන්‌තා උරූළ්‌හවා|
      count |658|
        block |අනෙකසතසහස්‌සා පණ්‌ඩිතාපි මහිද්‌ධිකා|
        block |සබ්‌බෙ තෙ බුද්‌ධනාගස්‌ස න හොන්‌තු පණිධිම්‌හි තෙ|
      count |659|
        block |ආදියාමෙ නමස්‌සාමි මජ්‌ඣිමෙ අථ පච්‌ඡිමෙ|
        block |පසන්‌නචිත්‌තො සුමනො බුද්‌ධසෙට්‌ඨං උපට්‌ඨහිං|
      count |660|
        block |ආතාපී නිපකො චාපි සම්‌පජානො පතිස්‌සතො|
        block |සොතාපත්‌තිඵලං පත්‌තො සෙඛභූමීසු කොවිදො|
      count |661|
        block |සතසහස්‌සිතො කප්‌පෙ යං කම්‌මමභිනීහරිං|
        block |තාහං භූමිමනුප්‌පත්‌තො ඨිතා සද්‌ධම්‌මමාචලා|
      count |662|
        block |ස්‌වාගතං වත මෙ ආසි බුද්‌ධසෙට්‌ඨස්‌ස සන්‌තිකෙ|
        block |තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනං|
      count |663|
        block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
        block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
        block |බුද්‌ධො පච්‌චෙකබුද්‌ධො ච සාරිපුත්‌තො ච කොලිතො|
        block |කස්‌සපො අනුරුද්‌ධො ච පුණ්‌ණත්‌ථෙරො උපාලි ච|
        block |අඤ්‌ඤාසිකොණ්‌ඩඤ්‌ඤො පිණ්‌ඩොලො රෙවතානන්‌දපණ්‌ඩිතො|
        block |ඡසතානි ච පඤ්‌ඤාස ගාථායො සබ්‌බපිණ්‌ඩිතා|
      block |ඉත්‌ථං සුදං ආයස්‌මා ආනන්‌දො ථෙරො ඉමා ගාථායො අභාසිත්‌ථාති|
      stand |ආනන්‌දත්‌ථෙරස්‌සාපදානං දසමං|
      block |තස්‌සුද්‌දානං|
      stand |අපදානෙ බුද්‌ධවග්‌ගො පඨමො|
