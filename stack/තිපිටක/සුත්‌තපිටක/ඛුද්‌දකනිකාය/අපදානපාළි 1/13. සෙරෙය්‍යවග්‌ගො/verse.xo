block |සෙරෙය්‍යවග්‌ගො|
  block |සෙරෙය්‍යකත්‌ථෙරඅපදානං|
    count |1|
      block |අජ්‌ඣායකො මන්‌තධරො තිණ්‌ණං වෙදාන පාරගූ|
      block |අබ්‌භොකාසෙ ඨිතො සන්‌තො අද්‌දසං ලොකනායකං|
    count |2|
      block |සීහං යථා වනචරං බ්‍යග්‌ඝරාජංව නිත්‌තසං|
      block |තිධාපභින්‌නමාතඞ්‌ගං කුඤ්‌ජරංව මහෙසිනං|
    count |3|
      block |සෙරෙය්‍යකං ගහෙත්‌වාන ආකාසෙ උක්‌ඛිපිං අහං|
      block |බුද්‌ධස්‌ස ආනුභාවෙන පරිවාරෙන්‌ති සබ්‌බසො|
    count |4|
      block |අධිට්‌ඨහි මහාවීරො සබ්‌බඤ්‌ඤූ ලොකනායකො|
      block |සමන්‌තා පුප්‌ඵච්‌ඡදනා ඔකිරිංසු නරාසභං|
    count |5|
      block |තතො සා පුප්‌ඵකඤ්‌චුකා අන්‌තොවණ්‌ටා බහිමුඛා|
      block |සත්‌තාහං ඡදනං කත්‌වා තතො අන්‌තරධායථ|
    count |6|
      block |තඤ්‌ච අච්‌ඡරියං දිස්‌වා අබ්‌භුතං ලොමහංසනං|
      block |බුද්‌ධෙ චිත්‌තං පසාදෙසිං සුගතෙ ලොකනායකෙ|
    count |7|
      block |තෙන චිත්‌තප්‌පසාදෙන සුක්‌කමූලෙන චොදිතො|
      block |කප්‌පානං සතසහස්‌සං දුග්‌ගතිං නුපපජ්‌ජහං|
    count |8|
      block |පන්‌නරසසහස්‌සම්‌හි කප්‌පානං පඤ්‌චවීසති|
      block |වීතමලා සමානා ච චක්‌කවත්‌තී මහබ්‌බලා|
    count |9|
      block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
      block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා සෙරෙය්‍යකො ථෙරො ඉමා ගාථායො අභාසිත්‌ථාති|
    stand |සෙරෙය්‍යකත්‌ථෙරස්‌සාපදානං පඨමං|
  block |පුප්‌ඵථූපියත්‌ථෙරඅපදානං|
    count |10|
      block |හිමවන්‌තස්‌සාවිදූරෙ කුක්‌කුරො නාම පබ්‌බතො|
      block |වෙමජ්‌ඣෙ තස්‌ස වසති බ්‍රාහ්‌මණො මන්‌තපාරගූ|
    count |11|
      block |පඤ්‌ච සිස්‌සසහස්‌සානි පරිවාරෙන්‌ති මං සදා|
      block |පුබ්‌බුට්‌ඨායී ච තෙ ආසුං මන්‌තෙසු ච විසාරදා|
    count |12|
      block |බුද්‌ධො ලොකෙ සමුප්‌පන්‌නො තං විජානාථ නො භවං|
      block |අසීතිබ්‍යඤ්‌ජනානස්‌ස බාත්‌තිංසවරලක්‌ඛණා|
    count |13|
      block |බ්‍යාමප්‌පභො ජිනවරො ආදිච්‌චොව විරොචති|
      block |සිස්‌සානං වචනං සුත්‌වා බ්‍රාහ්‌මණො මන්‌තපාරගූ|
    count |14|
      block |අස්‌සමා අභිනික්‌ඛම්‌ම දිසං පුච්‌ඡති සිස්‌සකෙ|
      block |යම්‌හි දෙසෙ මහාවීරො වසති ලොකනායකො|
    count |15|
      block |තාහං දිසං නමස්‌සිස්‌සං ජිනං අප්‌පටිපුග්‌ගලං|
      block |උදග්‌ගචිත්‌තො සුමනො පූජෙසිං තං තථාගතං|
    count |16|
      block |එථ සිස්‌සා ගමිස්‌සාම දක්‌ඛිස්‌සාම තථාගතං|
      block |වන්‌දිත්‌වා සත්‌ථුනො පාදෙ සොස්‌සාම ජිනසාසනං|
    count |17|
      block |එකාහං අභිනික්‌ඛම්‌ම බ්‍යාධිං පටිලභිං අහං|
      block |බ්‍යාධිනා පීළිතො සන්‌තො සාලං වාසයිතුං ගමිං|
    count |18|
      block |සබ්‌බෙ සිස්‌සෙ සමානෙත්‌වා අපුච්‌ඡිං තෙ තථාගතං|
      block |කීදිසං ලොකනාථස්‌ස ගුණං පරමබුද්‌ධිනො|
    count |19|
      block |තෙ මෙ පුට්‌ඨා වියාකංසු යථා දස්‌සාවිනො තථා|
      block |සක්‌කච්‌චං බුද්‌ධසෙට්‌ඨං තං දෙසෙසුං මම සම්‌මුඛා|
    count |20|
      block |තෙසාහං වචනං සුත්‌වා සකං චිත්‌තං පසාදයිං|
      block |පුප්‌ඵෙහි ථූපං කත්‌වාන තත්‌ථ කාලඞ්‌කතො අහං|
    count |21|
      block |තෙ මෙ සරීරං ඣාපෙත්‌වා අගමුං බුද්‌ධසන්‌තිකං|
      block |අඤ්‌ජලිං පග්‌ගහෙත්‌වාන සත්‌ථාරමභිවාදයුං|
    count |22|
      block |පුප්‌ඵෙහි ථූපං කත්‌වාන සුගතස්‌ස මහෙසිනො|
      block |කප්‌පානං සතසහස්‌සං දුග්‌ගතිං නුපපජ්‌ජහං|
    count |23|
      block |චත්‌තාලීසසහස්‌සම්‌හි කප්‌පෙ සොළස ඛත්‌තියා|
      block |නාමෙනග්‌ගිසමා නාම චක්‌කවත්‌තී මහබ්‌බලා|
    count |24|
      block |වීසකප්‌පසහස්‌සම්‌හි රාජානො චක්‌කවත්‌තිනො|
      block |ඝතාසනසනාමාව අට්‌ඨත්‌තිංස මහීපතී|
    count |25|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා පුප්‌ඵථූපියො ථෙරො ඉමා ගාථායො අභාසිත්‌ථාති|
    stand |පුප්‌ඵථූපියත්‌ථෙරස්‌සාපදානං දුතියං|
  block |පායසදායකත්‌ථෙරඅපදානං|
    count |26|
      block |සුවණ්‌ණවණ්‌ණො සම්‌බුද්‌ධො බාත්‌තිංසවරලක්‌ඛණො|
      block |පවනා අභිනික්‌ඛන්‌තො භික්‌ඛුසඞ්‌ඝපුරක්‌ඛතො|
    count |27|
      block |මහච්‌චා කංසපාතියා වඩ්‌ඪෙත්‌වා පායසං අහං|
      block |ආහුතිං යිට්‌ඨුකාමො සො උපනෙසිං බලිං අහං|
    count |28|
      block |භගවා තම්‌හි සමයෙ ලොකජෙට්‌ඨො නරාසභො|
      block |චඞ්‌කමං සුසමාරූළ්‌හො අම්‌බරෙ අනිලායනෙ|
    count |29|
      block |තඤ්‌ච අච්‌ඡරියං දිස්‌වා අබ්‌භුතං ලොමහංසනං|
      block |ඨපයිත්‌වා කංසපාතිං විපස්‌සිං අභිවාදයිං|
    count |30|
      block |තුවං දෙවොසි සබ්‌බඤ්‌ඤූ සදෙවෙ සහමානුසෙ|
      block |අනුකම්‌පං උපාදාය පටිගණ්‌හ මහාමුනි|
    count |31|
      block |පටිග්‌ගහෙසි භගවා සබ්‌බඤ්‌ඤූ ලොකනායකො|
      block |මම සඞ්‌කප්‌පමඤ්‌ඤාය සත්‌ථා ලොකෙ මහාමුනි|
    count |32|
      block |එකනවුතිතො කප්‌පෙ යං දානමදදිං තදා|
      block |දුග්‌ගතිං නාභිජානාමි පායසස්‌ස ඉදං ඵලං|
    count |33|
      block |එකතාලීසිතො කප්‌පෙ බුද්‌ධො නාමාසි ඛත්‌තියො|
      block |සත්‌තරතනසම්‌පන්‌නො චක්‌කවත්‌තී මහබ්‌බලො|
    count |34|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා පායසදායකො ථෙරො ඉමා ගාථායො අභාසිත්‌ථාති|
    stand |පායසදායකත්‌ථෙරස්‌සාපදානං තතියං|
  block |ගන්‌ධොදකියත්‌ථෙරඅපදානං|
    count |35|
      block |නිසජ්‌ජ පාසාදවරෙ විපස්‌සිං අද්‌දසං ජිනං|
      block |කකුධං විලසන්‌තංව සබ්‌බඤ්‌ඤුං තමනාසකං|
    count |36|
      block |පාසාදස්‌සාවිදූරෙ ච ගච්‌ඡති ලොකනායකො|
      block |පභා නිද්‌ධාවතෙ තස්‌ස යථා ච සතරංසිනො|
    count |37|
      block |ගන්‌ධොදකඤ්‌ච පග්‌ගය්‌හ බුද්‌ධසෙට්‌ඨං සමොකිරිං|
      block |තෙන චිත්‌තප්‌පසාදෙන තත්‌ථ කාලඞ්‌කතො අහං|
    count |38|
      block |එකනවුතිතො කප්‌පෙ යං ගන්‌ධොදකමාකිරිං|
      block |දුග්‌ගතිං නාභිජානාමි බුද්‌ධපූජායිදං ඵලං|
    count |39|
      block |එකත්‌තිංසෙ ඉතො කප්‌පෙ සුගන්‌ධො නාම ඛත්‌තියො|
      block |සත්‌තරතනසම්‌පන්‌නො චක්‌කවත්‌තී මහබ්‌බලො|
    count |40|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා ගන්‌ධොදකියො ථෙරො ඉමා ගාථායො අභාසිත්‌ථාති|
    stand |ගන්‌ධොදකියත්‌ථෙරස්‌සාපදානං චතුත්‌ථං|
  block |සම්‌මුඛාථවිකත්‌ථෙරඅපදානං|
    count |41|
      block |ජායමානෙ විපස්‌සිම්‌හි නිමිත්‌තං බ්‍යාකරිං අහං|
      block |නිබ්‌බාපයිඤ්‌ච ජනතං බුද්‌ධො ලොකෙ භවිස්‌සති|
    count |42|
      block |යස්‌මිඤ්‌ච ජායමානස්‌මිං දසසහස්‌සි කම්‌පති|
      block |සො දානි භගවා සත්‌ථා ධම්‌මං දෙසෙති චක්‌ඛුමා|
    count |43|
      block |යස්‌මිඤ්‌ච ජායමානස්‌මිං ආලොකො විපුලො අහු|
      block |සො දානි භගවා සත්‌ථා ධම්‌මං දෙසෙති චක්‌ඛුමා|
    count |44|
      block |යස්‌මිඤ්‌ච ජායමානස්‌මිං සරිතායො න සන්‌දයුං|
      block |සො දානි භගවා සත්‌ථා ධම්‌මං දෙසෙති චක්‌ඛුමා|
    count |45|
      block |යස්‌මිඤ්‌ච ජායමානස්‌මිං අවීචග්‌ගි න පජ්‌ජලි|
      block |සො දානි භගවා සත්‌ථා ධම්‌මං දෙසෙති චක්‌ඛුමා|
    count |46|
      block |යස්‌මිඤ්‌ච ජායමානස්‌මිං පක්‌ඛිසඞ්‌ඝො න සංචරි|
      block |සො දානි භගවා සත්‌ථා ධම්‌මං දෙසෙති චක්‌ඛුමා|
    count |47|
      block |යස්‌මිඤ්‌ච ජායමානස්‌මිං වාතක්‌ඛන්‌ධො න වායති|
      block |සො දානි භගවා සත්‌ථා ධම්‌මං දෙසෙති චක්‌ඛුමා|
    count |48|
      block |යස්‌මිඤ්‌ච ජායමානස්‌මිං සබ්‌බරතනානි ජොතයුං|
      block |සො දානි භගවා සත්‌ථා ධම්‌මං දෙසෙති චක්‌ඛුමා|
    count |49|
      block |යස්‌මිඤ්‌ච ජායමානස්‌මිං සත්‌තාසුං පදවික්‌කමා|
      block |සො දානි භගවා සත්‌ථා ධම්‌මං දෙසෙති චක්‌ඛුමා|
    count |50|
      block |ජාතමත්‌තො ච සම්‌බුද්‌ධො දිසා සබ්‌බා විලොකයි|
      block |වාචාසභිමුදීරෙසි එසා බුද්‌ධාන ධම්‌මතා|
    count |51|
      block |සංවෙජයිත්‌වා ජනතං ථවිත්‌වා ලොකනායකං|
      block |සම්‌බුද්‌ධං අභිවාදෙත්‌වා පක්‌කාමිං පාචිනාමුඛො|
    count |52|
      block |එකනවුතිතො කප්‌පෙ යං බුද්‌ධමභිථොමයිං|
      block |දුග්‌ගතිං නාභිජානාමි ථොමනාය ඉදං ඵලං|
    count |53|
      block |ඉතො නවුතිකප්‌පම්‌හි සම්‌මුඛාථවිකව්‌හයො|
      block |සත්‌තරතනසම්‌පන්‌නො චක්‌කවත්‌තී මහබ්‌බලො|
    count |54|
      block |පථවීදුන්‌දුභි නාම එකූනනවුතිම්‌හිතො|
      block |සත්‌තරතනසම්‌පන්‌නො චක්‌කවත්‌තී මහබ්‌බලො|
    count |55|
      block |අට්‌ඨාසීතිම්‌හිතො කප්‌පෙ ඔභාසො නාම ඛත්‌තියො|
      block |සත්‌තරතනසම්‌පන්‌නො චක්‌කවත්‌තී මහබ්‌බලො|
    count |56|
      block |සත්‌තාසීතිම්‌හිතො කප්‌පෙ සරිතච්‌ඡෙදනව්‌හයො|
      block |සත්‌තරතනසම්‌පන්‌නො චක්‌කවත්‌තී මහබ්‌බලො|
    count |57|
      block |අග්‌ගිනිබ්‌බාපනො නාම කප්‌පානං ඡළසීතියා|
      block |සත්‌තරතනසම්‌පන්‌නො චක්‌කවත්‌තී මහබ්‌බලො|
    count |58|
      block |ගතිපච්‌ඡෙදනො නාම කප්‌පානං පඤ්‌චසීතියා|
      block |සත්‌තරතනසම්‌පන්‌නො චක්‌කවත්‌තී මහබ්‌බලො|
    count |59|
      block |රාජා වාතසමො නාම කප්‌පානං චුල්‌ලසීතියා|
      block |සත්‌තරතනසම්‌පන්‌නො චක්‌කවත්‌තී මහබ්‌බලො|
    count |60|
      block |රතනපජ්‌ජලො නාම කප්‌පානං තෙඅසීතියා|
      block |සත්‌තරතනසම්‌පන්‌නො චක්‌කවත්‌තී මහබ්‌බලො|
    count |61|
      block |පදවික්‌කමනො නාම කප්‌පානං ද්‌වෙඅසීතියා|
      block |සත්‌තරතනසම්‌පන්‌නො චක්‌කවත්‌තී මහබ්‌බලො|
    count |62|
      block |රාජා විලොකනො නාම කප්‌පානං එකසීතියා|
      block |සත්‌තරතනසම්‌පන්‌නො චක්‌කවත්‌තී මහබ්‌බලො|
    count |63|
      block |ගිරසාරොති නාමෙන කප්‌පෙසීතිම්‌හි ඛත්‌තියො|
      block |සත්‌තරතනසම්‌පන්‌නො චක්‌කවත්‌තී මහබ්‌බලො|
    count |64|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා සම්‌මුඛාථවිකො ථෙරො ඉමා ගාථායො අභාසිත්‌ථාති|
    stand |සම්‌මුඛාථවිකත්‌ථෙරස්‌සාපදානං පඤ්‌චමං|
  block |කුසුමාසනියත්‌ථෙරඅපදානං|
    count |65|
      block |නගරෙ ධඤ්‌ඤවතියා අහොසිං බ්‍රාහ්‌මණො තදා|
      block |ලක්‌ඛණෙ ඉතිහාසෙ ච සනිඝණ්‌ඩුසකෙටුභෙ|
    count |66|
      block |පදකො වෙය්‍යාකරණො නිමිත්‌තකොවිදො අහං|
      block |මන්‌තෙ ච සිස්‌සෙ වාචෙසිං තිණ්‌ණං වෙදාන පාරගූ|
    count |67|
      block |පඤ්‌ච උප්‌පලහත්‌ථානි පිට්‌ඨියං ඨපිතානි මෙ|
      block |ආහුතිං යිට්‌ඨුකාමොහං පිතුමාතුසමාගමෙ|
    count |68|
      block |තදා විපස්‌සී භගවා භික්‌ඛුසඞ්‌ඝපුරක්‌ඛතො|
      block |ඔභාසෙන්‌තො දිසා සබ්‌බා ආගච්‌ඡති නරාසභො|
    count |69|
      block |ආසනං පඤ්‌ඤපෙත්‌වාන නිමන්‌තෙත්‌වා මහාමුනිං|
      block |සන්‌ථරිත්‌වාන තං පුප්‌ඵං අභිනෙසිං සකං ඝරං|
    count |70|
      block |යං මෙ අත්‌ථි සකෙ ගෙහෙ ආමිසං පච්‌චුපට්‌ඨිතං|
      block |තාහං බුද්‌ධස්‌ස පාදාසිං පසන්‌නො සෙහි පාණිභි|
    count |71|
      block |භුත්‌තාවිං කාලමඤ්‌ඤාය පුප්‌ඵහත්‌ථමදාසහං|
      block |අනුමොදිත්‌වාන සබ්‌බඤ්‌ඤූ පක්‌කාමි උත්‌තරාමුඛො|
    count |72|
      block |එකනවුතිතො කප්‌පෙ යං පුප්‌ඵමදදිං තදා|
      block |දුග්‌ගතිං නාභිජානාමි පුප්‌ඵදානස්‌සිදං ඵලං|
    count |73|
      block |අනන්‌තරං ඉතො කප්‌පෙ රාජාහුං වරදස්‌සනො|
      block |සත්‌තරතනසම්‌පන්‌නො චක්‌කවත්‌තී මහබ්‌බලො|
    count |74|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා කුසුමාසනියො ථෙරො ඉමා ගාථායො අභාසිත්‌ථාති|
    stand |කුසුමාසනියත්‌ථෙරස්‌සාපදානං ඡට්‌ඨං|
  block |ඵලදායකත්‌ථෙරඅපදානං|
    count |75|
      block |අජ්‌ඣායකො මන්‌තධරො තිණ්‌ණං වෙදාන පාරගූ|
      block |හිමවන්‌තස්‌සාවිදූරෙ වසාමි අස්‌සමෙ අහං|
    count |76|
      block |අග්‌ගිහුත්‌තඤ්‌ච මෙ අත්‌ථි පුණ්‌ඩරීකඵලානි ච|
      block |පුටකෙ නික්‌ඛිපිත්‌වාන දුමග්‌ගෙ ලග්‌ගිතං මයා|
    count |77|
      block |පදුමුත්‌තරො ලොකවිදූ ආහුතීනං පටිග්‌ගහො|
      block |මමුද්‌ධරිතුකාමො සො භික්‌ඛන්‌තො මමුපාගමි|
    count |78|
      block |පසන්‌නචිත්‌තො සුමනො ඵලං බුද්‌ධස්‌සදාසහං|
      block |විත්‌තිසඤ්‌ජනනො මය්‌හං දිට්‌ඨධම්‌මසුඛාවහො|
    count |79|
      block |සුවණ්‌ණවණ්‌ණො සම්‌බුද්‌ධො ආහුතීනං පටිග්‌ගහො|
      block |අන්‌තලික්‌ඛෙ ඨිතො සත්‌ථා ඉමං ගාථං අභාසථ|
    count |80|
      block |ඉමිනා ඵලදානෙන චෙතනාපණිධීහි ච|
      block |කප්‌පානං සතසහස්‌සං දුග්‌ගතිං නුපපජ්‌ජසි|
    count |81|
      block |තෙනෙව සුක්‌කමූලෙන අනුභොත්‌වාන සම්‌පදා|
      block |පත්‌තොම්‌හි අචලං ඨානං හිත්‌වා ජයපරාජයං|
    count |82|
      block |ඉතො සත්‌තසතෙ කප්‌පෙ රාජා ආසිං සුමඞ්‌ගලො|
      block |සත්‌තරතනසම්‌පන්‌නො චක්‌කවත්‌තී මහබ්‌බලො|
    count |83|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා ඵලදායකො ථෙරො ඉමා ගාථායො අභාසිත්‌ථාති|
    stand |ඵලදායකත්‌ථෙරස්‌සාපදානං සත්‌තමං|
  block |ඤාණසඤ්‌ඤිකත්‌ථෙරඅපදානං|
    count |84|
      block |පබ්‌බතෙ හිමවන්‌තම්‌හි වසාමි පබ්‌බතන්‌තරෙ|
      block |පුලිනං සොභනං දිස්‌වා බුද්‌ධසෙට්‌ඨං අනුස්‌සරිං|
    count |85|
      block |ඤාණෙ උපනිධා නත්‌ථි සඞ්‌ඛාරං නත්‌ථි සත්‌ථුනො|
      block |සබ්‌බධම්‌මං අභිඤ්‌ඤාය ඤාණෙන අධිමුච්‌චති|
    count |86|
      block |නමො තෙ පුරිසාජඤ්‌ඤ නමො තෙ පුරිසුත්‌තම|
      block |ඤාණෙන තෙ සමො නත්‌ථි යාවතා ඤාණමුත්‌තමං|
    count |87|
      block |ඤාණෙ චිත්‌තං පසාදෙත්‌වා කප්‌පං සග්‌ගම්‌හි මොදහං|
      block |අවසෙසෙසු කප්‌පෙසු කුසලං චරිතං මයා|
    count |88|
      block |එකනවුතිතො කප්‌පෙ යං සඤ්‌ඤමලභිං තදා|
      block |දුග්‌ගතිං නාභිජානාමි ඤාණසඤ්‌ඤායිදං ඵලං|
    count |89|
      block |ඉතො සත්‌තතිකප්‌පම්‌හි එකො පුලිනපුප්‌ඵියො|
      block |සත්‌තරතනසම්‌පන්‌නො චක්‌කවත්‌තී මහබ්‌බලො|
    count |90|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා ඤාණසඤ්‌ඤිකො ථෙරො ඉමා ගාථායො අභාසිත්‌ථාති|
    stand |ඤාණසඤ්‌ඤිකත්‌ථෙරස්‌සාපදානං අට්‌ඨමං|
  block |ගණ්‌ඨිපුප්‌ඵියත්‌ථෙරඅපදානං|
    count |91|
      block |සුවණ්‌ණවණ්‌ණො සම්‌බුද්‌ධො විපස්‌සී දක්‌ඛිණාරහො|
      block |පුරක්‌ඛතො සාවකෙහි ආරාමා අභිනික්‌ඛමි|
    count |92|
      block |දිස්‌වානහං බුද්‌ධසෙට්‌ඨං සබ්‌බඤ්‌ඤුං තමනාසකං|
      block |පසන්‌නචිත්‌තො සුමනො ගණ්‌ඨිපුප්‌ඵං අපූජයිං|
    count |93|
      block |තෙන චිත්‌තප්‌පසාදෙන ද්‌විපදින්‌දස්‌ස තාදිනො|
      block |හට්‌ඨො හට්‌ඨෙන චිත්‌තෙන පුන වන්‌දිං තථාගතං|
    count |94|
      block |එකනවුතිතො කප්‌පෙ යං පුප්‌ඵමභිරොපයිං|
      block |දුග්‌ගතිං නාභිජානාමි බුද්‌ධපූජායිදං ඵලං|
    count |95|
      block |එකතාලීසිතො කප්‌පෙ චරණො නාම ඛත්‌තියො|
      block |සත්‌තරතනසම්‌පන්‌නො චක්‌කවත්‌තී මහබ්‌බලො|
    count |96|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා ගණ්‌ඨිපුප්‌ඵියො ථෙරො ඉමා ගාථායො අභාසිත්‌ථාති|
    stand |ගණ්‌ඨිපුප්‌ඵියත්‌ථෙරස්‌සාපදානං නවමං|
  block |පදුමපූජකත්‌ථෙරඅපදානං|
    count |97|
      block |හිමවන්‌තස්‌සාවිදූරෙ ගොතමො නාම පබ්‌බතො|
      block |නානාරුක්‌ඛෙහි සඤ්‌ඡන්‌නො මහාභූතගණාලයො|
    count |98|
      block |වෙමජ්‌ඣම්‌හි ච තස්‌සාසි අස්‌සමො අභිනිම්‌මිතො|
      block |පුරක්‌ඛතො සසිස්‌සෙහි වසාමි අස්‌සමෙ අහං|
    count |99|
      block |ආයන්‌තු මෙ සිස්‌සගණා පදුමං ආහරන්‌තු මෙ|
      block |බුද්‌ධපූජං කරිස්‌සාමි ද්‌විපදින්‌දස්‌ස තාදිනො|
    count |100|
      block |එවන්‌ති තෙ පටිස්‌සුත්‌වා පදුමං ආහරිංසු මෙ|
      block |තථා නිමිත්‌තං කත්‌වාහං බුද්‌ධස්‌ස අභිරොපයිං|
    count |101|
      block |සිස්‌සෙ තදා සමානෙත්‌වා සාධුකං අනුසාසහං|
      block |මා ඛො තුම්‌හෙ පමජ්‌ජිත්‌ථ අප්‌පමාදො සුඛාවහො|
    count |102|
      block |එවං සමනුසාසිත්‌වා තෙ සිස්‌සෙ වචනක්‌ඛමෙ|
      block |අප්‌පමාදගුණෙ යුත්‌තො තදා කාලඞ්‌කතො අහං|
    count |103|
      block |එකනවුතිතො කප්‌පෙ යං පුප්‌ඵමභිරොපයිං|
      block |දුග්‌ගතිං නාභිජානාමි බුද්‌ධපූජායිදං ඵලං|
    count |104|
      block |එකපඤ්‌ඤාසකප්‌පම්‌හි රාජා ආසිං ජලුත්‌තමො|
      block |සත්‌තරතනසම්‌පන්‌නො චක්‌කවත්‌තී මහබ්‌බලො|
    count |105|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
      block |ඉත්‌ථං සුදං ආයස්‌මා පදුමපූජකො ථෙරො ඉමා ගාථායො අභාසිත්‌ථාති|
      block |සෙරෙය්‍යකො පුප්‌ඵථූපි පායසො ගන්‌ධථොමකො|
      block |ආසනි ඵලසඤ්‌ඤී ච ගණ්‌ඨිපදුමපුප්‌ඵියො|
      block |පඤ්‌චුත්‌තරසතා ගාථා ගණිතා අත්‌ථදස්‌සිභි|
    stand |පදුමපූජකත්‌ථෙරස්‌සාපදානං දසමං|
    stand |සෙරෙය්‍යවග්‌ගො තෙරසමො|
    block |තස්‌සුද්‌දානං|
