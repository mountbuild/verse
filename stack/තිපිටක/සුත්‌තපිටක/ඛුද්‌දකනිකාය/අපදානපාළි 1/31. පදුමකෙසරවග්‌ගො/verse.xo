block |පදුමකෙසරවග්‌ගො|
  block |පදුමකෙසරියත්‌ථෙරඅපදානං|
    count |1|
      block |ඉසිසඞ්‌ඝෙ අහං පුබ්‌බෙ ආසිං මාතඞ්‌ගවාරණො|
      block |මහෙසීනං පසාදෙන පද්‌මකෙසරමොකිරිං|
    count |2|
      block |පච්‌චෙකජිනසෙට්‌ඨෙසු ධුතරාගෙසු තාදිසු|
      block |තෙසු චිත්‌තං පසාදෙත්‌වා කප්‌පං සග්‌ගම්‌හි මොදහං|
    count |3|
      block |එකනවුතිතො කප්‌පෙ කෙසරං ඔකිරිං තදා|
      block |දුග්‌ගතිං නාභිජානාමි බුද්‌ධපූජායිදං ඵලං|
    count |4|
      block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
      block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා පදුමකෙසරියො ථෙරො ඉමා ගාථායො අභාසිත්‌ථාති|
    stand |පදුමකෙසරියත්‌ථෙරස්‌සාපදානං පඨමං|
  block |සබ්‌බගන්‌ධියත්‌ථෙරඅපදානං|
    count |5|
      block |ගන්‌ධමාලං මයා දින්‌නං විපස්‌සිස්‌ස මහෙසිනො|
      block |අදාසිං උජුභූතස්‌ස කොසෙය්‍යවත්‌ථමුත්‌තමං|
    count |6|
      block |එකනවුතිතො කප්‌පෙ යං වත්‌ථමදදිං පුරෙ|
      block |දුග්‌ගතිං නාභිජානාමි ගන්‌ධදානස්‌සිදං ඵලං|
    count |7|
      block |ඉතො පන්‌නරසෙ කප්‌පෙ සුචෙළො නාම ඛත්‌තියො|
      block |සත්‌තරතනසම්‌පන්‌නො චක්‌කවත්‌තී මහබ්‌බලො|
    count |8|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා සබ්‌බගන්‌ධියො ථෙරො ඉමා ගාථායො අභාසිත්‌ථාති|
    stand |සබ්‌බගන්‌ධියත්‌ථෙරස්‌සාපදානං දුතියං|
  block |පරමන්‌නදායකත්‌ථෙරඅපදානං|
    count |9|
      block |කණිකාරංව ජොතන්‌තං උදයන්‌තංව භාණුමං|
      block |විපස්‌සිං අද්‌දසං බුද්‌ධං ලොකජෙට්‌ඨං නරාසභං|
    count |10|
      block |අඤ්‌ජලිං පග්‌ගහෙත්‌වාන අභිනෙසිං සකං ඝරං|
      block |අභිනෙත්‌වාන සම්‌බුද්‌ධං පරමන්‌නමදාසහං|
    count |11|
      block |එකනවුතිතො කප්‌පෙ පරමන්‌නමදිං තදා|
      block |දුග්‌ගතිං නාභිජානාමි පරමන්‌නස්‌සිදං ඵලං|
    count |12|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා පරමන්‌නදායකො ථෙරො ඉමා ගාථායො අභාසිත්‌ථාති|
    stand |පරමන්‌නදායකත්‌ථෙරස්‌සාපදානං තතියං|
  block |ධම්‌මසඤ්‌ඤකත්‌ථෙරඅපදානං|
    count |13|
      block |විපස්‌සිනො භගවතො මහාබොධිමහො අහු|
      block |රුක්‌ඛට්‌ඨස්‌සෙව සම්‌බුද්‌ධො ලොකජෙට්‌ඨො නරාසභො|
    count |14|
      block |භගවා තම්‌හි සමයෙ භික්‌ඛුසඞ්‌ඝපුරක්‌ඛතො|
      block |චතුසච්‌චං පකාසෙති වාචාසභිමුදීරයං|
    count |15|
      block |සඞ්‌ඛිත්‌තෙන ච දෙසෙන්‌තො විත්‌ථාරෙන ච දෙසයං|
      block |විවට්‌ටච්‌ඡදො සම්‌බුද්‌ධො නිබ්‌බාපෙසි මහාජනං|
    count |16|
      block |තස්‌සාහං ධම්‌මං සුත්‌වාන ලොකජෙට්‌ඨස්‌ස තාදිනො|
      block |වන්‌දිත්‌වා සත්‌ථුනො පාදෙ පක්‌කාමිං උත්‌තරාමුඛො|
    count |17|
      block |එකනවුතිතො කප්‌පෙ යං ධම්‌මමසුණිං තදා|
      block |දුග්‌ගතිං නාභිජානාමි ධම්‌මසවස්‌සිදං ඵලං|
    count |18|
      block |තෙත්‌තිංසම්‌හි ඉතො කප්‌පෙ එකො ආසිං මහීපති|
      block |සුතවා නාම නාමෙන චක්‌කවත්‌තී මහබ්‌බලො|
    count |19|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා ධම්‌මසඤ්‌ඤකො ථෙරො ඉමා ගාථායො අභාසිත්‌ථාති|
    stand |ධම්‌මසඤ්‌ඤකත්‌ථෙරස්‌සාපදානං චතුත්‌ථං|
  block |ඵලදායකත්‌ථෙරඅපදානං|
    count |20|
      block |භාගීරථීනදීතීරෙ අහොසි අස්‌සමො තදා|
      block |තමහං අස්‌සමං ගච්‌ඡිං ඵලහත්‌ථො අපෙක්‌ඛවා|
    count |21|
      block |විපස්‌සිං තත්‌ථ අද්‌දක්‌ඛිං පීතරංසිංව භාණුමං|
      block |යං මෙ අත්‌ථි ඵලං සබ්‌බං අදාසිං සත්‌ථුනො අහං|
    count |22|
      block |එකනවුතිතො කප්‌පෙ යං ඵලං අදදිං තදා|
      block |දුග්‌ගතිං නාභිජානාමි ඵලදානස්‌සිදං ඵලං|
    count |23|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා ඵලදායකො ථෙරො ඉමා ගාථායො අභාසිත්‌ථාති|
    stand |ඵලදායකත්‌ථෙරස්‌සාපදානං පඤ්‌චමං|
  block |සම්‌පසාදකත්‌ථෙරඅපදානං|
    count |24|
      block |නමො තෙ බුද්‌ධ වීරත්‌ථු විප්‌පමුත්‌තොසි සබ්‌බධි|
      block |බ්‍යසනම්‌හි අනුප්‌පත්‌තො තස්‌ස මෙ සරණං භව|
    count |25|
      block |සිද්‌ධත්‌ථො තස්‌ස බ්‍යාකාසි ලොකෙ අප්‌පටිපුග්‌ගලො|
      block |මහොදධිසමො සඞ්‌ඝො අප්‌පමෙය්‍යො අනුත්‌තරො|
    count |26|
      block |තත්‌ථ ත්‌වං විරජෙ ඛෙත්‌තෙ අනන්‌තඵලදායකෙ|
      block |සඞ්‌ඝෙ චිත්‌තං පසාදෙත්‌වා සුබීජං වාප රොපය|
    count |27|
      block |ඉදං වත්‌වාන සබ්‌බඤ්‌ඤූ ලොකජෙට්‌ඨො නරාසභො|
      block |මමෙව අනුසාසිත්‌වා වෙහාසං නභමුග්‌ගමි|
    count |28|
      block |අචිරං ගතමත්‌තම්‌හි සබ්‌බඤ්‌ඤුම්‌හි නරාසභෙ|
      block |මරණං සමනුප්‌පත්‌තො තුසිතං උපපජ්‌ජහං|
    count |29|
      block |තදාහං විරජෙ ඛෙත්‌තෙ අනන්‌තඵලදායකෙ|
      block |සඞ්‌ඝෙ චිත්‌තං පසාදෙත්‌වා කප්‌පං සග්‌ගම්‌හි මොදහං|
    count |30|
      block |චතුන්‌නවුතිතො කප්‌පෙ පසාදමලභිං තදා|
      block |දුග්‌ගතිං නාභිජානාමි පසාදස්‌ස ඉදං ඵලං|
    count |31|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා සම්‌පසාදකො ථෙරො ඉමා ගාථායො අභාසිත්‌ථාති|
    stand |සම්‌පසාදකත්‌ථෙරස්‌සාපදානං ඡට්‌ඨං|
  block |ආරාමදායකත්‌ථෙරඅපදානං|
    count |32|
      block |සිද්‌ධත්‌ථස්‌ස භගවතො ආරාමො රොපිතො මයා|
      block |සන්‌දච්‌ඡායෙසු රුක්‌ඛෙසු උපාසන්‌තෙසු පක්‌ඛිසු|
    count |33|
      block |අද්‌දසං විරජං බුද්‌ධං ආහුතීනං පටිග්‌ගහං|
      block |ආරාමං අභිනාමෙසිං ලොකජෙට්‌ඨං නරාසභං|
    count |34|
      block |හට්‌ඨො හට්‌ඨෙන චිත්‌තෙන ඵලං පුප්‌ඵමදාසහං|
      block |තතො ජාතප්‌පසාදොව තං වනං පරිණාමයිං|
    count |35|
      block |බුද්‌ධස්‌ස යමිදං දාසිං විප්‌පසන්‌නෙන චෙතසා|
      block |භවෙ නිබ්‌බත්‌තමානම්‌හි නිබ්‌බත්‌තති ඵලං මම|
    count |36|
      block |චතුන්‌නවුතිතො කප්‌පෙ යං ආරාමමදං තදා|
      block |දුග්‌ගතිං නාභිජානාමි ආරාමස්‌ස ඉදං ඵලං|
    count |37|
      block |සත්‌තතිංසෙ ඉතො කප්‌පෙ සත්‌තාසුං මුදුසීතලා|
      block |සත්‌තරතනසම්‌පන්‌නා චක්‌කවත්‌තී මහබ්‌බලා|
    count |38|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා ආරාමදායකො ථෙරො ඉමා ගාථායො අභාසිත්‌ථාති|
    stand |ආරාමදායකත්‌ථෙරස්‌සාපදානං සත්‌තමං|
  block |අනුලෙපදායකත්‌ථෙරඅපදානං|
    count |39|
      block |අත්‌ථදස්‌සිස්‌ස මුනිනො අද්‌දසං සාවකං අහං|
      block |නවකම්‌මං කරොන්‌තස්‌ස සීමාය උපගච්‌ඡහං|
    count |40|
      block |නිට්‌ඨිතෙ නවකම්‌මෙ ච අනුලෙපමදාසහං|
      block |පසන්‌නචිත්‌තො සුමනො පුඤ්‌ඤක්‌ඛෙත්‌තෙ අනුත්‌තරෙ|
    count |41|
      block |අට්‌ඨාරසෙ කප්‌පසතෙ යං කම්‌මමකරිං තදා|
      block |දුග්‌ගතිං නාභිජානාමි අනුලෙපස්‌සිදං ඵලං|
    count |42|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා අනුලෙපදායකො ථෙරො ඉමා ගාථායො අභාසිත්‌ථාති|
    stand |අනුලෙපදායකත්‌ථෙරස්‌සාපදානං අට්‌ඨමං|
  block |බුද්‌ධසඤ්‌ඤකත්‌ථෙරඅපදානං|
    count |43|
      block |උදෙන්‌තං සතරංසිංව පීතරංසිංව භාණුමං|
      block |වනන්‌තරගතං සන්‌තං ලොකජෙට්‌ඨං නරාසභං|
    count |44|
      block |අද්‌දසං සුපිනන්‌තෙන සිද්‌ධත්‌ථං ලොකනායකං|
      block |තත්‌ථ චිත්‌තං පසාදෙත්‌වා සුගතිං උපපජ්‌ජහං|
    count |45|
      block |චතුන්‌නවුතිතො කප්‌පෙ යං සඤ්‌ඤමලභිං තදා|
      block |දුග්‌ගතිං නාභිජානාමි බුද්‌ධසඤ්‌ඤායිදං ඵලං|
    count |46|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා බුද්‌ධසඤ්‌ඤකො ථෙරො ඉමා ගාථායො අභාසිත්‌ථාති|
    stand |බුද්‌ධසඤ්‌ඤකත්‌ථෙරස්‌සාපදානං නවමං|
  block |පබ්‌භාරදායකත්‌ථෙරඅපදානං|
    count |47|
      block |පියදස්‌සිනො භගවතො පබ්‌භාරො සොධිතො මයා|
      block |ඝටකඤ්‌ච උපට්‌ඨාසිං පරිභොගාය තාදිනො|
    count |48|
      block |තං මෙ බුද්‌ධො වියාකාසි පියදස්‌සී මහාමුනි|
      block |සහස්‌සකණ්‌ඩො සතභෙණ්‌ඩු ධජාලු හරිතාමයො|
    count |49|
      block |නිබ්‌බත්‌තිස්‌සති සො යූපො රතනඤ්‌ච අනප්‌පකං|
      block |පබ්‌භාරදානං දත්‌වාන කප්‌පං සග්‌ගම්‌හි මොදහං|
    count |50|
      block |ඉතො බාත්‌තිංසකප්‌පම්‌හි සුසුද්‌ධො නාම ඛත්‌තියො|
      block |සත්‌තරතනසම්‌පන්‌නො චක්‌කවත්‌තී මහබ්‌බලො|
    count |51|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
      block |කෙසරං ගන්‌ධමන්‌නඤ්‌ච ධම්‌මසඤ්‌ඤී ඵලෙන ච|
      block |පසාදාරාමදායී ච ලෙපකො බුද්‌ධසඤ්‌ඤකො|
      block |පබ්‌භාරදො ච ගාථායො එකපඤ්‌ඤාස කිත්‌තිතා|
    block |ඉත්‌ථං සුදං ආයස්‌මා පබ්‌භාරදායකො ථෙරො ඉමා ගාථායො අභාසිත්‌ථාති|
    stand |පබ්‌භාරදායකත්‌ථෙරස්‌සාපදානං දසමං|
    stand |පදුමකෙසරවග්‌ගො එකතිංසතිමො|
    block |තස්‌සුද්‌දානං|
