block |ආරක්‌ඛදායකවග්‌ගො|
  block |ආරක්‌ඛදායකත්‌ථෙරඅපදානං|
    count |1|
      block |ධම්‌මදස්‌සිස්‌ස මුනිනො වති කාරාපිතා මයා|
      block |ආරක්‌ඛො ච මයා දින්‌නො ද්‌විපදින්‌දස්‌ස තාදිනො|
    count |2|
      block |අට්‌ඨාරසෙ කප්‌පසතෙ යං කම්‌මමකරිං තදා|
      block |තෙන කම්‌මවිසෙසෙන පත්‌තො මෙ ආසවක්‌ඛයො|
    count |3|
      block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
      block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා ආරක්‌ඛදායකො ථෙරො ඉමා ගාථායො අභාසිත්‌ථාති|
    stand |ආරක්‌ඛදායකත්‌ථෙරස්‌සාපදානං පඨමං|
  block |භොජනදායකත්‌ථෙරඅපදානං|
    count |4|
      block |සුජාතො සාලලට්‌ඨීව සොභඤ්‌ජනමිවුග්‌ගතො|
      block |ඉන්‌දලට්‌ඨිරිවාකාසෙ විරොචති සදා ජිනො|
    count |5|
      block |තස්‌ස දෙවාතිදෙවස්‌ස වෙස්‌සභුස්‌ස මහෙසිනො|
      block |අදාසි භොජනමහං විප්‌පසන්‌නෙන චෙතසා|
    count |6|
      block |තං මෙ බුද්‌ධො අනුමොදි සයම්‌භූ අපරාජිතො|
      block |භවෙ නිබ්‌බත්‌තමානම්‌හි ඵලං නිබ්‌බත්‌තතූ තව|
    count |7|
      block |එකත්‌තිංසෙ ඉතො කප්‌පෙ යං දානමදදිං තදා|
      block |දුග්‌ගතිං නාභිජානාමි භොජනස්‌ස ඉදං ඵලං|
    count |8|
      block |පඤ්‌චවීසෙ ඉතො කප්‌පෙ එකො ආසිං අමිත්‌තකො|
      block |සත්‌තරතනසම්‌පන්‌නො චක්‌කවත්‌තී මහබ්‌බලො|
    count |9|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා භොජනදායකො ථෙරො ඉමා ගාථායො අභාසිත්‌ථාති|
    stand |භොජනදායකත්‌ථෙරස්‌සාපදානං දුතියං|
  block |ගතසඤ්‌ඤකත්‌ථෙරඅපදානං|
    count |10|
      block |ආකාසෙව පදං නත්‌ථි අම්‌බරෙ අනිලඤ්‌ජසෙ|
      block |සිද්‌ධත්‌ථං ජිනමද්‌දක්‌ඛිං ගච්‌ඡන්‌තං තිදිවඞ්‌ගණෙ|
    count |11|
      block |අනිලෙනෙරිතං දිස්‌වා සම්‌මාසම්‌බුද්‌ධචීවරං|
      block |විත්‌ති මමාහු තාවදෙ දිස්‌වාන ගමනං මුනිං|
    count |12|
      block |චතුන්‌නවුතිතො කප්‌පෙ යං සඤ්‌ඤමලභිං තදා|
      block |දුග්‌ගතිං නාභිජානාමි බුද්‌ධසඤ්‌ඤායිදං ඵලං|
    count |13|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා ගතසඤ්‌ඤකො ථෙරො ඉමා ගාථායො අභාසිත්‌ථාති|
    stand |ගතසඤ්‌ඤකත්‌ථෙරස්‌සාපදානං තතියං|
  block |සත්‌තපදුමියත්‌ථෙරඅපදානං|
    count |14|
      block |නදීකූලෙ වසාමහං නෙසාදො නාම බ්‍රාහ්‌මණො|
      block |සතපත්‌තෙහි පුප්‌ඵෙහි සම්‌මජ්‌ජිත්‌වාන අස්‌සමං|
    count |15|
      block |සුවණ්‌ණවණ්‌ණං සම්‌බුද්‌ධං සිද්‌ධත්‌ථං ලොකනායකං|
      block |දිස්‌වා නභෙන ගච්‌ඡන්‌තං හාසො මෙ උදපජ්‌ජථ|
    count |16|
      block |පච්‌චුග්‌ගන්‌ත්‌වාන සම්‌බුද්‌ධං ලොකජෙට්‌ඨං නරාසභං|
      block |අස්‌සමං අතිනාමෙත්‌වා ජලජග්‌ගෙහි ඔකිරිං|
    count |17|
      block |චතුන්‌නවුතිතො කප්‌පෙ යං පුප්‌ඵමභිරොපයිං|
      block |දුග්‌ගතිං නාභිජානාමි බුද්‌ධපූජායිදං ඵලං|
    count |18|
      block |ඉතො තෙ සත්‌තමෙ කප්‌පෙ චතුරො පාදපාවරා|
      block |සත්‌තරතනසම්‌පන්‌නා චක්‌කවත්‌තී මහබ්‌බලා|
    count |19|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා සත්‌තපදුමියො ථෙරො ඉමා ගාථායො අභාසිත්‌ථාති|
    stand |සත්‌තපදුමියත්‌ථෙරස්‌සාපදානං චතුත්‌ථං|
  block |පුප්‌ඵාසනදායකත්‌ථෙරඅපදානං|
    count |20|
      block |සුවණ්‌ණවණ්‌ණං සම්‌බුද්‌ධං පීතරංසිංව භාණුමං|
      block |අවිදූරෙන ගච්‌ඡන්‌තං සිද්‌ධත්‌ථං අපරාජිතං|
    count |21|
      block |තස්‌ස පච්‌චුග්‌ගමිත්‌වාන පවෙසෙත්‌වාන අස්‌සමං|
      block |පුප්‌ඵාසනං මයා දින්‌නං විප්‌පසන්‌නෙන චෙතසා|
    count |22|
      block |අඤ්‌ජලිං පග්‌ගහෙත්‌වාන වෙදජාතො තදා අහං|
      block |බුද්‌ධෙ චිත්‌තං පසාදෙත්‌වා තං කම්‌මං පරිණාමයිං|
    count |23|
      block |යං මෙ අත්‌ථි කතං පුඤ්‌ඤං සයම්‌භුම්‌හපරාජිතෙ|
      block |සබ්‌බෙන තෙන කුසලෙන විමලො හොමි සාසනෙ|
    count |24|
      block |චතුන්‌නවුතිතො කප්‌පෙ පුප්‌ඵාසනමදං තදා|
      block |දුග්‌ගතිං නාභිජානාමි පුප්‌ඵාසනස්‌සිදං ඵලං|
    count |25|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා පුප්‌ඵාසනදායකො ථෙරො ඉමා ගාථායො අභාසිත්‌ථාති|
    stand |පුප්‌ඵාසනදායකත්‌ථෙරස්‌සාපදානං පඤ්‌චමං|
  block |ආසනසන්‌ථවිකත්‌ථෙරඅපදානං|
    count |26|
      block |චෙතියං උත්‌තමං නාම සිඛිනො ලොකබන්‌ධුනො|
      block |අරඤ්‌ඤෙ ඉරීණෙ වනෙ අන්‌ධාහිණ්‌ඩාමහං තදා|
    count |27|
      block |පවනා නික්‌ඛමන්‌තෙන දිට්‌ඨං සීහාසනං මයා|
      block |එකංසං අඤ්‌ජලිං කත්‌වා සන්‌ථවිං ලොකනායකං|
    count |28|
      block |දිවසභාගං ථවිත්‌වාන බුද්‌ධං ලොකග්‌ගනායකං|
      block |හට්‌ඨො හට්‌ඨෙන චිත්‌තෙන ඉමං වාචං උදීරයිං|
    count |29|
      block |නමො තෙ පුරිසාජඤ්‌ඤ නමො තෙ පුරිසුත්‌තම|
      block |සබ්‌බඤ්‌ඤූසි මහාවීර ලොකජෙට්‌ඨ නරාසභ|
    count |30|
      block |අභිත්‌ථවිත්‌වා සිඛිනං නිමිත්‌තකරණෙනහං|
      block |ආසනං අභිවාදෙත්‌වා පක්‌කාමිං උත්‌තරාමුඛො|
    count |31|
      block |එකත්‌තිංසෙ ඉතො කප්‌පෙ යං ථවිං වදතං වරං|
      block |දුග්‌ගතිං නාභිජානාමි ථොමනාය ඉදං ඵලං|
    count |32|
      block |සත්‌තවීසෙ ඉතො කප්‌පෙ අතුලා සත්‌ත ආසු තෙ|
      block |සත්‌තරතනසම්‌පන්‌නා චක්‌කවත්‌තී මහබ්‌බලා|
    count |33|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා ආසනසන්‌ථවිකො ථෙරො ඉමා ගාථායො අභාසිත්‌ථාති|
    stand |ආසනසන්‌ථවිකත්‌ථෙරස්‌සාපදානං ඡට්‌ඨං|
  block |සද්‌දසඤ්‌ඤකත්‌ථෙරඅපදානං|
    count |34|
      block |සුදස්‌සනො මහාවීරො දෙසෙති අමතං පදං|
      block |පරිවුතො සාවකෙහි වසති ඝරමුත්‌තමෙ|
    count |35|
      block |තාය වාචාය මධුරාය සඞ්‌ගණ්‌හාති මහාජනං|
      block |ඝොසො ච විපුලො ආසි ආසීසො දෙවමානුසෙ|
    count |36|
      block |නිග්‌ඝොසසද්‌දං සුත්‌වාන සිද්‌ධත්‌ථස්‌ස මහෙසිනො|
      block |සද්‌දෙ චිත්‌තං පසාදෙත්‌වා අවන්‌දිං ලොකනායකං|
    count |37|
      block |චතුන්‌නවුතිතො කප්‌පෙ යං සඤ්‌ඤමලභිං තදා|
      block |දුග්‌ගතිං නාභිජානාමි බුද්‌ධසඤ්‌ඤායිදං ඵලං|
    count |38|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා සද්‌දසඤ්‌ඤකො ථෙරො ඉමා ගාථායො අභාසිත්‌ථාති|
    stand |සද්‌දසඤ්‌ඤකත්‌ථෙරස්‌සාපදානං සත්‌තමං|
  block |තිරංසියත්‌ථෙරඅපදානං|
    count |39|
      block |කෙසරිං අභිජාතංව අග්‌ගික්‌ඛන්‌ධංව පබ්‌බතෙ|
      block |ඔභාසෙන්‌තං දිසා සබ්‌බා සිද්‌ධත්‌ථං පබ්‌බතන්‌තරෙ|
    count |40|
      block |සූරියස්‌ස ච ආලොකං චන්‌දාලොකං තථෙව ච|
      block |බුද්‌ධාලොකඤ්‌ච දිස්‌වාන විත්‌ති මෙ උදපජ්‌ජථ|
    count |41|
      block |තයො ආලොකෙ දිස්‌වාන සම්‌බුද්‌ධං සාවකුත්‌තමං|
      block |එකංසං අජිනං කත්‌වා සන්‌ථවිං ලොකනායකං|
    count |42|
      block |තයො හි ආලොකකරා ලොකෙ ලොකතමොනුදා|
      block |චන්‌දො ච සූරියො චාපි බුද්‌ධො ච ලොකනායකො|
    count |43|
      block |ඔපම්‌මං උපදස්‌සෙත්‌වා කිත්‌තිතො මෙ මහාමුනි|
      block |බුද්‌ධස්‌ස වණ්‌ණං කිත්‌තෙත්‌වා කප්‌පං සග්‌ගම්‌හි මොදහං|
    count |44|
      block |චතුන්‌නවුතිතො කප්‌පෙ යං බුද්‌ධමභිකිත්‌තයිං|
      block |දුග්‌ගතිං නාභිජානාමි කිත්‌තනාය ඉදං ඵලං|
    count |45|
      block |එකසට්‌ඨිම්‌හිතො කප්‌පෙ එකො ඤාණධරො අහු|
      block |සත්‌තරතනසම්‌පන්‌නො චක්‌කවත්‌තී මහබ්‌බලො|
    count |46|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා තිරංසියො ථෙරො ඉමා ගාථායො අභාසිත්‌ථාති|
    stand |තිරංසියත්‌ථෙරස්‌සාපදානං අට්‌ඨමං|
  block |කන්‌දලිපුප්‌ඵියත්‌ථෙරඅපදානං|
    count |47|
      block |සින්‌ධුයා නදියා තීරෙ අහොසිං කස්‌සකො තදා|
      block |පරකම්‌මායනෙ යුත්‌තො පරභත්‌තං අපස්‌සිතො|
    count |48|
      block |සින්‌ධුං අනුචරන්‌තොහං සිද්‌ධත්‌ථං ජිනමද්‌දසං|
      block |සමාධිනා නිසින්‌නංව සතපත්‌තංව පුප්‌ඵිතං|
    count |49|
      block |සත්‌ත කන්‌දලිපුප්‌ඵානි වණ්‌ටෙ ඡෙත්‌වානහං තදා|
      block |මත්‌ථකෙ අභිරොපෙසිං බුද්‌ධස්‌සාදිච්‌චබන්‌ධුනො|
    count |50|
      block |සුවණ්‌ණවණ්‌ණං සම්‌බුද්‌ධං අනුකූලෙ සමාහිතං|
      block |තිධාපභින්‌නමාතඞ්‌ගං කුඤ්‌ජරංව දුරාසදං|
    count |51|
      block |තමහං උපගන්‌ත්‌වාන නිපකං භාවිතින්‌ද්‍රියං|
      block |අඤ්‌ජලිං පග්‌ගහෙත්‌වාන අවන්‌දිං සත්‌ථුනො අහං|
    count |52|
      block |චතුන්‌නවුතිතො කප්‌පෙ යං පුප්‌ඵමභිරොපයිං|
      block |දුග්‌ගතිං නාභිජානාමි බුද්‌ධපූජායිදං ඵලං|
    count |53|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා කන්‌දලිපුප්‌ඵියො ථෙරො ඉමා ගාථායො අභාසිත්‌ථාති|
    stand |කන්‌දලිපුප්‌ඵියත්‌ථෙරස්‌සාපදානං නවමං|
  block |කුමුදමාලියත්‌ථෙරඅපදානං|
    count |54|
      block |උසභං පවරං වීරං මහෙසිං විජිතාවිනං|
      block |විපස්‌සිනං මහාවීරං අභිජාතංව කෙසරිං|
    count |55|
      block |රථියං පටිපජ්‌ජන්‌තං ආහුතීනං පටිග්‌ගහං|
      block |ගහෙත්‌වා කුමුදං මාලං බුද්‌ධසෙට්‌ඨං සමොකිරිං|
    count |56|
      block |එකනවුතිතො කප්‌පෙ යං පුප්‌ඵමභිපූජයිං|
      block |දුග්‌ගතිං නාභිජානාමි බුද්‌ධපූජායිදං ඵලං|
    count |57|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
      block |ආරක්‌ඛදො භොජනදො ගතසඤ්‌ඤී පදුමියො|
      block |පුප්‌ඵාසනී සන්‌ථවිකො සද්‌දසඤ්‌ඤී තිරංසියො|
      block |කන්‌දලිකො කුමුදී ච සත්‌තපඤ්‌ඤාස ගාථකාති|
    block |ඉත්‌ථං සුදං ආයස්‌මා කුමුදමාලියො ථෙරො ඉමා ගාථායො අභාසිත්‌ථාති|
    stand |කුමුදමාලියත්‌ථෙරස්‌සාපදානං දසමං|
    stand |ආරක්‌ඛදායකවග්‌ගො බාත්‌තිංසතිමො|
    block |තස්‌සුද්‌දානං|
