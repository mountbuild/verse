block |සුපාරිචරියවග්‌ගො|
  block |සුපාරිචරියත්‌ථෙරඅපදානං|
    count |1|
      block |පදුමො නාම නාමෙන ද්‌විපදින්‌දො නරාසභො|
      block |පවනා අභිනික්‌ඛම්‌ම ධම්‌මං දෙසෙති චක්‌ඛුමා|
    count |2|
      block |යක්‌ඛානං සමයො ආසි අවිදූරෙ මහෙසිනො|
      block |යෙන කිච්‌චෙන සම්‌පත්‌තා අජ්‌ඣාපෙක්‌ඛිංසු තාවදෙ|
    count |3|
      block |බුද්‌ධස්‌ස ගිරමඤ්‌ඤාය අමතස්‌ස ච දෙසනං|
      block |පසන්‌නචිත්‌තො සුමනො අප්‌ඵොටෙත්‌වා උපට්‌ඨහිං|
    count |4|
      block |සුචිණ්‌ණස්‌ස ඵලං පස්‌ස උපට්‌ඨානස්‌ස සත්‌ථුනො|
      block |තිංසකප්‌පසහස්‌සෙසු දුග්‌ගතිං නුපපජ්‌ජහං|
    count |5|
      block |ඌනතිංසෙ කප්‌පසතෙ සමලඞ්‌කතනාමකො|
      block |සත්‌තරතනසම්‌පන්‌නො චක්‌කවත්‌තී මහබ්‌බලො|
    count |6|
      block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
      block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා සුපාරිචරියො ථෙරො ඉමා ගාථායො අභාසිත්‌ථාති|
    stand |සුපාරිචරියත්‌ථෙරස්‌සාපදානං පඨමං|
  block |කණවෙරපුප්‌ඵියත්‌ථෙරඅපදානං|
    count |7|
      block |සිද්‌ධත්‌ථො නාම භගවා ලොකජෙට්‌ඨො නරාසභො|
      block |පුරක්‌ඛතො සාවකෙහි නගරං පටිපජ්‌ජථ|
    count |8|
      block |රඤ්‌ඤො අන්‌තෙපුරෙ ආසිං ගොපකො අභිසම්‌මතො|
      block |පාසාදෙ උපවිට්‌ඨොහං අද්‌දසං ලොකනායකං|
    count |9|
      block |කණවෙරං ගහෙත්‌වාන භික්‌ඛුසඞ්‌ඝෙ සමොකිරිං|
      block |බුද්‌ධස්‌ස විසුං කත්‌වාන තතො භිය්‍යො සමොකිරිං|
    count |10|
      block |චතුන්‌නවුතිතො කප්‌පෙ යං පුප්‌ඵමභිපූජයිං|
      block |දුග්‌ගතිං නාභිජානාමි බුද්‌ධපූජායිදං ඵලං|
    count |11|
      block |සත්‌තාසීතිම්‌හිතො කප්‌පෙ චතුරාසුං මහිද්‌ධිකා|
      block |සත්‌තරතනසම්‌පන්‌නා චක්‌කවත්‌තී මහබ්‌බලා|
    count |12|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා කණවෙරපුප්‌ඵියො ථෙරො ඉමා ගාථායො අභාසිත්‌ථාති|
    stand |කණවෙරපුප්‌ඵියත්‌ථෙරස්‌සාපදානං දුතියං|
  block |ඛජ්‌ජකදායකත්‌ථෙරඅපදානං|
    count |13|
      block |තිස්‌සස්‌ස ඛො භගවතො පුබ්‌බෙ ඵලමදාසහං|
      block |නාළිකෙරඤ්‌ච පාදාසිං ඛජ්‌ජකං අභිසම්‌මතං|
    count |14|
      block |බුද්‌ධස්‌ස තමහං දත්‌වා තිස්‌සස්‌ස තු මහෙසිනො|
      block |මොදාමහං කාමකාමී උපපජ්‌ජිං යමිච්‌ඡකං|
    count |15|
      block |ද්‌වෙනවුතෙ ඉතො කප්‌පෙ යං දානමදදිං තදා|
      block |දුග්‌ගතිං නාභිජානාමි ඵලදානස්‌සිදං ඵලං|
    count |16|
      block |ඉතො තෙරසකප්‌පම්‌හි රාජා ඉන්‌දසමො අහු|
      block |සත්‌තරතනසම්‌පන්‌නො චක්‌කවත්‌තී මහබ්‌බලො|
    count |17|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා ඛජ්‌ජකදායකො ථෙරො ඉමා ගාථායො අභාසිත්‌ථාති|
    stand |ඛජ්‌ජකදායකත්‌ථෙරස්‌සාපදානං තතියං|
  block |දෙසපූජකත්‌ථෙරඅපදානං|
    count |18|
      block |අත්‌ථදස්‌සී තු භගවා ලොකජෙට්‌ඨො නරාසභො|
      block |අබ්‌භුග්‌ගන්‌ත්‌වාන වෙහාසං ගච්‌ඡතෙ අනිලඤ්‌ජසෙ|
    count |19|
      block |යම්‌හි දෙසෙ ඨිතො සත්‌ථා අබ්‌භුග්‌ගච්‌ඡි මහාමුනි|
      block |තාහං දෙසං අපූජෙසිං පසන්‌නො සෙහි පාණිභි|
    count |20|
      block |අට්‌ඨාරසෙ කප්‌පසතෙ අද්‌දසං යං මහාමුනිං|
      block |දුග්‌ගතිං නාභිජානාමි දෙසපූජායිදං ඵලං|
    count |21|
      block |එකාදසෙ කප්‌පසතෙ ගොසුජාතසනාමකො|
      block |සත්‌තරතනසම්‌පන්‌නො චක්‌කවත්‌තී මහබ්‌බලො|
    count |22|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා දෙසපූජකො ථෙරො ඉමා ගාථායො අභාසිත්‌ථාති|
    stand |දෙසපූජකත්‌ථෙරස්‌සාපදානං චතුත්‌ථං|
  block |කණිකාරඡත්‌තියත්‌ථෙරඅපදානං|
    count |23|
      block |වෙස්‌සභූ නාම සම්‌බුද්‌ධො ලොකජෙට්‌ඨො නරාසභො|
      block |දිවාවිහාරාය මුනි ඔගාහයි මහාවනං|
    count |24|
      block |කණිකාරං ඔචිනිත්‌වා ඡත්‌තං කත්‌වානහං තදා|
      block |පුප්‌ඵච්‌ඡදනං කත්‌වාන බුද්‌ධස්‌ස අභිරොපයිං|
    count |25|
      block |එකත්‌තිංසෙ ඉතො කප්‌පෙ යං පුප්‌ඵමභිරොපයිං|
      block |දුග්‌ගතිං නාභිජානාමි බුද්‌ධපූජායිදං ඵලං|
    count |26|
      block |ඉතො වීසතිකප්‌පම්‌හි සොණ්‌ණාභා අට්‌ඨ ඛත්‌තියා|
      block |සත්‌තරතනසම්‌පන්‌නා චක්‌කවත්‌තී මහබ්‌බලා|
    count |27|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා කණිකාරඡත්‌තියො ථෙරො ඉමා ගාථායො අභාසිත්‌ථාති|
    stand |කණිකාරඡත්‌තියත්‌ථෙරස්‌සාපදානං පඤ්‌චමං|
  block |සප්‌පිදායකත්‌ථෙරඅපදානං|
    count |28|
      block |ඵුස්‌සො නාමාසි භගවා ආහුතීනං පටිග්‌ගහො|
      block |ගච්‌ඡතෙ වීථියං වීරො නිබ්‌බාපෙන්‌තො මහාජනං|
    count |29|
      block |අනුපුබ්‌බෙන භගවා ආගච්‌ඡි මම සන්‌තිකං|
      block |තතො තං පත්‌තං පග්‌ගය්‌හ සප්‌පිතෙලමදාසහං|
    count |30|
      block |ද්‌වෙනවුතෙ ඉතො කප්‌පෙ යං සප්‌පිමදදිං තදා|
      block |දුග්‌ගතිං නාභිජානාමි සප්‌පිදානස්‌සිදං ඵලං|
    count |31|
      block |ඡප්‌පඤ්‌ඤාසෙ ඉතො කප්‌පෙ එකො ආසි සමොදකො|
      block |සත්‌තරතනසම්‌පන්‌නො චක්‌කවත්‌තී මහබ්‌බලො|
    count |32|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා සප්‌පිදායකො ථෙරො ඉමා ගාථායො අභාසිත්‌ථාති|
    stand |සප්‌පිදායකත්‌ථෙරස්‌සාපදානං ඡට්‌ඨං|
  block |යූථිකපුප්‌ඵියත්‌ථෙරඅපදානං|
    count |33|
      block |චන්‌දභාගානදීතීරෙ අනුසොතං වජාමහං|
      block |සයම්‌භුං අද්‌දසං තත්‌ථ සාලරාජංව ඵුල්‌ලිතං|
    count |34|
      block |පුප්‌ඵං යූථිකමාදාය උපගච්‌ඡිං මහාමුනිං|
      block |පසන්‌නචිත්‌තො සුමනො බුද්‌ධස්‌ස අභිරොපයිං|
    count |35|
      block |චතුන්‌නවුතිතො කප්‌පෙ යං පුප්‌ඵමභිරොපයිං|
      block |දුග්‌ගතිං නාභිජානාමි බුද්‌ධපූජායිදං ඵලං|
    count |36|
      block |සත්‌තසට්‌ඨිම්‌හිතො කප්‌පෙ එකො සාමුද්‌ධරො අහු|
      block |සත්‌තරතනසම්‌පන්‌නො චක්‌කවත්‌තී මහබ්‌බලො|
    count |37|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා යූථිකපුප්‌ඵියො ථෙරො ඉමා ගාථායො අභාසිත්‌ථාති|
    stand |යූථිකපුප්‌ඵියත්‌ථෙරස්‌සාපදානං සත්‌තමං|
  block |දුස්‌සදායකත්‌ථෙරඅපදානං|
    count |38|
      block |තිවරායං පුරෙ රම්‌මෙ රාජපුත්‌තොසහං තදා|
      block |පණ්‌ණාකාරං ලභිත්‌වාන උපසන්‌තස්‌සදාසහං|
    count |39|
      block |අධිවාසෙසි භගවා වත්‌ථං හත්‌ථෙන ආමසි|
      block |සිද්‌ධත්‌ථො අධිවාසෙත්‌වා වෙහාසං නභමුග්‌ගමි|
    count |40|
      block |බුද්‌ධස්‌ස ගච්‌ඡමානස්‌ස දුස්‌සා ධාවන්‌ති පච්‌ඡතො|
      block |තත්‌ථ චිත්‌තං පසාදෙසිං බුද්‌ධො නො අග්‌ගපුග්‌ගලො|
    count |41|
      block |චතුන්‌නවුතිතො කප්‌පෙ යං දුස්‌සමදදිං තදා|
      block |දුග්‌ගතිං නාභිජානාමි දුස්‌සදානස්‌සිදං ඵලං|
    count |42|
      block |සත්‌තසට්‌ඨිම්‌හිතො කප්‌පෙ චක්‌කවත්‌තී තදා අහු|
      block |පරිසුද්‌ධොති නාමෙන මනුජින්‌දො මහබ්‌බලො|
    count |43|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා දුස්‌සදායකො ථෙරො ඉමා ගාථායො අභාසිත්‌ථාති|
    stand |දුස්‌සදායකත්‌ථෙරස්‌සාපදානං අට්‌ඨමං|
  block |සමාදපකත්‌ථෙරඅපදානං|
    count |44|
      block |නගරෙ බන්‌ධුමතියා මහාපූගගණො අහු|
      block |තෙසාහං පවරො ආසිං මම බද්‌ධචරා ච තෙ|
    count |45|
      block |සබ්‌බෙ තෙ සන්‌නිපාතෙත්‌වා පුඤ්‌ඤකම්‌මෙ සමාදයිං|
      block |මාළං කස්‌සාම සඞ්‌ඝස්‌ස පුඤ්‌ඤක්‌ඛෙත්‌තං අනුත්‌තරං|
    count |46|
      block |සාධූති තෙ පටිස්‌සුත්‌වා මම ඡන්‌දවසානුගා|
      block |නිට්‌ඨාපෙත්‌වා ච තං මාළං විපස්‌සිස්‌ස අදම්‌හසෙ|
    count |47|
      block |එකනවුතිතො කප්‌පෙ යං මාළමදදිං තදා|
      block |දුග්‌ගතිං නාභිජානාමි මාළදානස්‌සිදං ඵලං|
    count |48|
      block |එකූනසත්‌තතිකප්‌පෙ|
      block |ආදෙය්‍යො නාම නාමෙන චක්‌කවත්‌තී මහබ්‌බලො|
    block |එකො ආසි ජනාධිපො|
    count |49|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා සමාදපකො ථෙරො ඉමා ගාථායො අභාසිත්‌ථාති|
    stand |සමාදපකත්‌ථෙරස්‌සාපදානං නවමං|
  block |පඤ්‌චඞ්‌ගුලියත්‌ථෙරඅපදානං|
    count |50|
      block |තිස්‌සො නාමාසි භගවා ලොකජෙට්‌ඨො නරාසභො|
      block |පවිසති ගන්‌ධකුටිං විහාරකුසලො මුනි|
    count |51|
      block |සුගන්‌ධමාලමාදාය අගමාසිං ජිනන්‌තිකං|
      block |අපසද්‌දො ච සම්‌බුද්‌ධෙ පඤ්‌චඞ්‌ගුලිමදාසහං|
    count |52|
      block |ද්‌වෙනවුතෙ ඉතො කප්‌පෙ යං ගන්‌ධමභිරොපයිං|
      block |දුග්‌ගතිං නාභිජානාමි පඤ්‌චඞ්‌ගුලිස්‌සිදං ඵලං|
    count |53|
      block |ද්‌වෙසත්‌තතිම්‌හිතො කප්‌පෙ රාජා ආසිං සයම්‌පභො|
      block |සත්‌තරතනසම්‌පන්‌නො චක්‌කවත්‌තී මහබ්‌බලො|
    count |54|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
      block |ඉත්‌ථං සුදං ආයස්‌මා පඤ්‌චඞ්‌ගුලියො ථෙරො ඉමා ගාථායො අභාසිත්‌ථාති|
      block |සුපාරිචරි කණවෙරී ඛජ්‌ජකො දෙසපූජකො|
      block |කණිකාරො සප්‌පිදදො යූථිකො දුස්‌සදායකො|
      block |මාළො ච පඤ්‌චඞ්‌ගුලිකො චතුපඤ්‌ඤාස ගාථකාති|
    stand |පඤ්‌චඞ්‌ගුලියත්‌ථෙරස්‌සාපදානං දසමං|
    stand |සුපාරිචරියවග්‌ගො සත්‌තරසමො|
    block |තස්‌සුද්‌දානං|
