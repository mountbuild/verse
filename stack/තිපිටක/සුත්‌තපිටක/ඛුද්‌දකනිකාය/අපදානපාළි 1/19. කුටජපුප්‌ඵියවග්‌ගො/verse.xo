block |කුටජපුප්‌ඵියවග්‌ගො|
  block |කුටජපුප්‌ඵියත්‌ථෙරඅපදානං|
    count |1|
      block |සුවණ්‌ණවණ්‌ණං සම්‌බුද්‌ධං සතරංසිංව උග්‌ගතං|
      block |දිසං අනුවිලොකෙන්‌තං ගච්‌ඡන්‌තං අනිලඤ්‌ජසෙ|
    count |2|
      block |කුටජං පුප්‌ඵිතං දිස්‌වා සංවිත්‌ථතසමොත්‌ථතං|
      block |රුක්‌ඛතො ඔචිනිත්‌වාන ඵුස්‌සස්‌ස අභිරොපයිං|
    count |3|
      block |ද්‌වෙනවුතෙ ඉතො කප්‌පෙ යං පුප්‌ඵමභිරොපයිං|
      block |දුග්‌ගතිං නාභිජානාමි බුද්‌ධපූජායිදං ඵලං|
    count |4|
      block |ඉතො සත්‌තරසෙ කප්‌පෙ තයො ආසුං සුපුප්‌ඵිතා|
      block |සත්‌තරතනසම්‌පන්‌නා චක්‌කවත්‌තී මහබ්‌බලා|
    count |5|
      block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
      block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා කුටජපුප්‌ඵියො ථෙරො ඉමා ගාථායො අභාසිත්‌ථාති|
    stand |කුටජපුප්‌ඵියත්‌ථෙරස්‌සාපදානං පඨමං|
  block |බන්‌ධුජීවකත්‌ථෙරඅපදානං|
    count |6|
      block |සිද්‌ධත්‌ථො නාම සම්‌බුද්‌ධො සයම්‌භූ සබ්‌භි වණ්‌ණිතො|
      block |සමාධිං සො සමාපන්‌නො නිසීදි පබ්‌බතන්‌තරෙ|
    count |7|
      block |ජාතස්‌සරෙ ගවෙසන්‌තො දකජං පුප්‌ඵමුත්‌තමං|
      block |බන්‌ධුජීවකපුප්‌ඵානි අද්‌දසං සමනන්‌තරං|
    count |8|
      block |උභො හත්‌ථෙහි පග්‌ගය්‌හ උපාගච්‌ඡිං මහාමුනිං|
      block |පසන්‌නචිත්‌තො සුමනො සිද්‌ධත්‌ථස්‌සාභිරොපයිං|
    count |9|
      block |චතුන්‌නවුතිතො කප්‌පෙ යං පුප්‌ඵමභිරොපයිං|
      block |දුග්‌ගතිං නාභිජානාමි බුද්‌ධපූජායිදං ඵලං|
    count |10|
      block |ඉතො චාතුද්‌දසෙ කප්‌පෙ එකො ආසිං ජනාධිපො|
      block |සමුද්‌දකප්‌පො නාමෙන චක්‌කවත්‌තී මහබ්‌බලො|
    count |11|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා බන්‌ධුජීවකො ථෙරො ඉමා ගාථායො අභාසිත්‌ථාති|
    stand |බන්‌ධුජීවකත්‌ථෙරස්‌සාපදානං දුතියං|
  block |කොටුම්‌බරියත්‌ථෙරඅපදානං|
    count |12|
      block |කණිකාරංව ජොතන්‌තං නිසින්‌නං පබ්‌බතන්‌තරෙ|
      block |අප්‌පමෙය්‍යංව උදධිං විත්‌ථතං ධරණිං යථා|
    count |13|
      block |පූජිතං දෙවසඞ්‌ඝෙන නිසභාජානියං යථා|
      block |හට්‌ඨො හට්‌ඨෙන චිත්‌තෙන උපාගච්‌ඡිං නරුත්‌තමං|
    count |14|
      block |සත්‌තපුප්‌ඵානි පග්‌ගය්‌හ කොටුම්‌බරසමාකුලං|
      block |බුද්‌ධස්‌ස අභිරොපෙසිං සිඛිනො ලොකබන්‌ධුනො|
    count |15|
      block |එකත්‌තිංසෙ ඉතො කප්‌පෙ යං පුප්‌ඵමභිරොපයිං|
      block |දුග්‌ගතිං නාභිජානාමි බුද්‌ධපූජායිදං ඵලං|
    count |16|
      block |ඉතො වීසතිකප්‌පම්‌හි මහානෙලසනාමකො|
      block |එකො ආසි මහාතෙජො චක්‌කවත්‌තී මහබ්‌බලො|
    count |17|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා කොටුම්‌බරියො ථෙරො ඉමා ගාථායො අභාසිත්‌ථාති|
    stand |කොටුම්‌බරියත්‌ථෙරස්‌සාපදානං තතියං|
  block |පඤ්‌චහත්‌ථියත්‌ථෙරඅපදානං|
    count |18|
      block |තිස්‌සො නාමාසි භගවා ලොකජෙට්‌ඨො නරාසභො|
      block |පුරක්‌ඛතො සාවකෙහි රථියං පටිපජ්‌ජථ|
    count |19|
      block |පඤ්‌ච උප්‌පලහත්‌ථා ච චාතුරා ඨපිතා මයා|
      block |ආහුතිං දාතුකාමොහං පග්‌ගණ්‌හිං වතසිද්‌ධියා|
    count |20|
      block |සුවණ්‌ණවණ්‌ණං සම්‌බුද්‌ධං ගච්‌ඡන්‌තං අන්‌තරාපණෙ|
      block |බුද්‌ධරංසීහි ඵුට්‌ඨොස්‌මි පූජෙසිං ද්‌විපදුත්‌තමං|
    count |21|
      block |ද්‌වෙනවුතෙ ඉතො කප්‌පෙ යං පුප්‌ඵමභිපූජයිං|
      block |දුග්‌ගතිං නාභිජානාමි බුද්‌ධපූජායිදං ඵලං|
    count |22|
      block |ඉතො තෙරසකප්‌පම්‌හි පඤ්‌ච සුසභසම්‌මතා|
      block |සත්‌තරතනසම්‌පන්‌නා චක්‌කවත්‌තී මහබ්‌බලා|
    count |23|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා පඤ්‌චහත්‌ථියො ථෙරො ඉමා ගාථායො අභාසිත්‌ථාති|
    stand |පඤ්‌චහත්‌ථියත්‌ථෙරස්‌සාපදානං චතුත්‌ථං|
  block |ඉසිමුග්‌ගදායකත්‌ථෙරඅපදානං|
    count |24|
      block |උදෙන්‌තං සතරංසිංව පීතරංසිංව භාණුමං|
      block |කකුධං විලසන්‌තංව පදුමුත්‌තරනායකං|
    count |25|
      block |ඉසිමුග්‌ගානි පිසිත්‌වා මධුඛුද්‌දෙ අනීළකෙ|
      block |පාසාදෙව ඨිතො සන්‌තො අදාසිං ලොකබන්‌ධුනො|
    count |26|
      block |අට්‌ඨසතසහස්‌සානි අහෙසුං බුද්‌ධසාවකා|
      block |සබ්‌බෙසං පත්‌තපූරෙන්‌තං තතො චාපි බහුත්‌තරං|
    count |27|
      block |තෙන චිත්‌තප්‌පසාදෙන සුක්‌කමූලෙන චොදිතො|
      block |කප්‌පානං සතසහස්‌සං දුග්‌ගතිං නුපපජ්‌ජහං|
    count |28|
      block |චත්‌තාලීසම්‌හි සහස්‌සෙ කප්‌පානං අට්‌ඨතිංස තෙ|
      block |ඉසිමුග්‌ගසනාමා තෙ චක්‌කවත්‌තී මහබ්‌බලා|
    count |29|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා ඉසිමුග්‌ගදායකො ථෙරො ඉමා ගාථායො අභාසිත්‌ථාති|
    stand |ඉසිමුග්‌ගදායකත්‌ථෙරස්‌සාපදානං පඤ්‌චමං|
  block |බොධිඋපට්‌ඨාකත්‌ථෙරඅපදානං|
    count |30|
      block |නගරෙ රම්‌මවතියා ආසිං මුරජවාදකො|
      block |නිච්‌චුපට්‌ඨානයුත්‌තොම්‌හි ගතොහං බොධිමුත්‌තමං|
    count |31|
      block |සායං පාතං උපට්‌ඨිත්‌වා සුක්‌කමූලෙන චොදිතො|
      block |අට්‌ඨාරසකප්‌පසතෙ දුග්‌ගතිං නුපපජ්‌ජහං|
    count |32|
      block |පන්‌නරසෙ කප්‌පසතෙ ඉතො ආසිං ජනාධිපො|
      block |මුරජො නාම නාමෙන චක්‌කවත්‌තී මහබ්‌බලො|
    count |33|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා බොධිඋපට්‌ඨාකො ථෙරො ඉමා ගාථායො අභාසිත්‌ථාති|
    stand |බොධිඋපට්‌ඨාකත්‌ථෙරස්‌සාපදානං ඡට්‌ඨං|
  block |එකචින්‌තිකත්‌ථෙරඅපදානං|
    count |34|
      block |යදා දෙවො දෙවකායා චවතෙ ආයුසඞ්‌ඛයා|
      block |තයො සද්‌දා නිච්‌ඡරන්‌ති දෙවානං අනුමොදතං|
    count |35|
      block |ඉතො භො සුගතිං ගච්‌ඡ මනුස්‌සානං සහබ්‍යතං|
      block |මනුස්‌සභූතො සද්‌ධම්‌මෙ ලභ සද්‌ධං අනුත්‌තරං|
    count |36|
      block |සා තෙ සද්‌ධා නිවිට්‌ඨාස්‌ස මූලජාතා පතිට්‌ඨිතා|
      block |යාවජීවං අසංහීරා සද්‌ධම්‌මෙ සුප්‌පවෙදිතෙ|
    count |37|
      block |කායෙන කුසලං කත්‌වා වාචාය කුසලං බහුං|
      block |මනසා කුසලං කත්‌වා අබ්‍යාපජ්‌ජං නිරූපධිං|
    count |38|
      block |තතො ඔපධිකං පුඤ්‌ඤං කත්‌වා දානෙන තං බහුං|
      block |අඤ්‌ඤෙපි මච්‌චෙ සද්‌ධම්‌මෙ බ්‍රහ්‌මචරියෙ නිවෙසය|
    count |39|
      block |ඉමාය අනුකම්‌පාය දෙවා දෙවං යදා විදූ|
      block |චවන්‌තං අනුමොදන්‌ති එහි දෙව පුනප්‌පුනං|
    count |40|
      block |සංවෙගො මෙ තදා ආසි දෙවසඞ්‌ඝෙ සමාගතෙ|
      block |කංසු නාම අහං යොනිං ගමිස්‌සාමි ඉතො චුතො|
    count |41|
      block |මම සංවෙගමඤ්‌ඤාය සමණො භාවිතින්‌ද්‍රියො|
      block |මමුද්‌ධරිතුකාමො සො ආගච්‌ඡි මම සන්‌තිකං|
    count |42|
      block |සුමනො නාම නාමෙන පදුමුත්‌තරසාවකො|
      block |අත්‌ථධම්‌මානුසාසිත්‌වා සංවෙජෙසි මමං තදා|
    count |43|
      block |තස්‌සාහං වචනං සුත්‌වා බුද්‌ධෙ චිත්‌තං පසාදයිං|
      block |තං ධීරං අභිවාදෙත්‌වා තත්‌ථ කාලංකතො අහං|
    count |44|
      block |උපපජ්‌ජිං ස තත්‌ථෙව සුක්‌කමූලෙන චොදිතො|
      block |කප්‌පානං සතසහස්‌සං දුග්‌ගතිං නුපපජ්‌ජහං|
    count |45|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා එකචින්‌තිකො ථෙරො ඉමා ගාථායො අභාසිත්‌ථාති|
    stand |එකචින්‌තිකත්‌ථෙරස්‌සාපදානං සත්‌තමං|
  block |තිකණ්‌ණිපුප්‌ඵියත්‌ථෙරඅපදානං|
    count |46|
      block |දෙවභූතො අහං සන්‌තො අච්‌ඡරාහි පුරක්‌ඛතො|
      block |පුබ්‌බකම්‌මං සරිත්‌වාන බුද්‌ධසෙට්‌ඨං අනුස්‌සරිං|
    count |47|
      block |තිකණ්‌ණිපුප්‌ඵං පග්‌ගය්‌හ සකං චිත්‌තං පසාදයිං|
      block |බුද්‌ධම්‌හි අභිරොපෙසිං විපස්‌සිම්‌හි නරාසභෙ|
    count |48|
      block |එකනවුතිතො කප්‌පෙ යං පුප්‌ඵමභිපූජයිං|
      block |දුග්‌ගතිං නාභිජානාමි බුද්‌ධපූජායිදං ඵලං|
    count |49|
      block |තෙසත්‌තතිම්‌හිතො කප්‌පෙ චතුරාසුං රමුත්‌තමා|
      block |සත්‌තරතනසම්‌පන්‌නා චක්‌කවත්‌තී මහබ්‌බලා|
    count |50|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා තිකණ්‌ණිපුප්‌ඵියො ථෙරො ඉමා ගාථායො අභාසිත්‌ථාති|
    stand |තිකණ්‌ණිපුප්‌ඵියත්‌ථෙරස්‌සාපදානං අට්‌ඨමං|
  block |එකචාරියත්‌ථෙරඅපදානං|
    count |51|
      block |තාවතිංසෙසු දෙවෙසු මහාඝොසො තදා අහු|
      block |බුද්‌ධො ච ලොකෙ නිබ්‌බාති මයඤ්‌චම්‌හ සරාගිනො|
    count |52|
      block |තෙසං සංවෙගජාතානං සොකසල්‌ලසමඞ්‌ගිනං|
      block |සබලෙන උපත්‌ථද්‌ධො අගමං බුද්‌ධසන්‌තිකං|
    count |53|
      block |මන්‌දාරවං ගහෙත්‌වාන සඞ්‌ගීති අභිනිම්‌මිතං|
      block |පරිනිබ්‌බුතකාලම්‌හි බුද්‌ධස්‌ස අභිරොපයිං|
    count |54|
      block |සබ්‌බෙ දෙවානුමොදිංසු අච්‌ඡරායො ච මෙ තදා|
      block |කප්‌පානං සතසහස්‌සං දුග්‌ගතිං නුපපජ්‌ජහං|
    count |55|
      block |සට්‌ඨිකප්‌පසහස්‌සම්‌හි ඉතො සොළස තෙ ජනා|
      block |මහාමල්‌ලජනා නාම චක්‌කවත්‌තී මහබ්‌බලා|
    count |56|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා එකචාරියො ථෙරො ඉමා ගාථායො අභාසිත්‌ථාති|
    stand |එකචාරියත්‌ථෙරස්‌සාපදානං නවමං|
  block |තිවණ්‌ටිපුප්‌ඵියත්‌ථෙරඅපදානං|
    count |57|
      block |අභිභූතං පනිජ්‌ඣන්‌ති සබ්‌බෙ සඞ්‌ගම්‌ම තෙ මමං|
      block |තෙසං නිජ්‌ඣායමානානං පරිළාහො අජායථ|
    count |58|
      block |සුනන්‌දො නාම නාමෙන බුද්‌ධස්‌ස සාවකො තදා|
      block |ධම්‌මදස්‌සිස්‌ස මුනිනො ආගච්‌ඡි මම සන්‌තිකං|
    count |59|
      block |යෙ මෙ බද්‌ධචරා ආසුං තෙ මෙ පුප්‌ඵං අදුං තදා|
      block |තාහං පුප්‌ඵං ගහෙත්‌වාන සාවකෙ අභිරොපයිං|
    count |60|
      block |සොහං කාලංකතො තත්‌ථ පුනාපි උපපජ්‌ජහං|
      block |අට්‌ඨාරසෙ කප්‌පසතෙ විනිපාතං න ගච්‌ඡහං|
    count |61|
      block |තෙරසෙතො කප්‌පසතෙ අට්‌ඨාසුං ධූමකෙතුනො|
      block |සත්‌තරතනසම්‌පන්‌නා චක්‌කවත්‌තී මහබ්‌බලා|
    count |62|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
      block |ඉත්‌ථං සුදං ආයස්‌මා තිවණ්‌ටිපුප්‌ඵියො ථෙරො ඉමා ගාථායො අභාසිත්‌ථාති|
      block |කුටජො බන්‌ධුජීවී ච කොටුම්‌බරිකහත්‌ථියො|
      block |ඉසිමුග්‌ගො ච බොධි ච එකචින්‌තී තිකණ්‌ණිකො|
      block |එකචාරී තිවණ්‌ටි ච ගාථා ද්‌වාසට්‌ඨි කිත්‌තිතාති|
    stand |තිවණ්‌ටිපුප්‌ඵියත්‌ථෙරස්‌සාපදානං දසමං|
    stand |කුටජපුප්‌ඵියවග්‌ගො එකූනවීසතිමො|
    block |තස්‌සුද්‌දානං|
