block |භික්‌ඛදායිවග්‌ගො|
  block |භික්‌ඛදායකත්‌ථෙරඅපදානං|
    count |1|
      block |සුවණ්‌ණවණ්‌ණං සම්‌බුද්‌ධං ආහුතීනං පටිග්‌ගහං|
      block |පවරා අභිනික්‌ඛන්‌තං වනා නිබ්‌බනමාගතං|
    count |2|
      block |කටච්‌ඡුභික්‌ඛං පාදාසිං සිද්‌ධත්‌ථස්‌ස මහෙසිනො|
      block |පඤ්‌ඤාය උපසන්‌තස්‌ස මහාවීරස්‌ස තාදිනො|
    count |3|
      block |පදෙනානුපදායන්‌තං නිබ්‌බාපෙන්‌තෙ මහාජනං|
      block |උළාරා විත්‌ති මෙ ජාතා බුද්‌ධෙ ආදිච්‌චබන්‌ධුනෙ|
    count |4|
      block |චතුන්‌නවුතිතො කප්‌පෙ යං දානමදදිං තදා|
      block |දුග්‌ගතිං නාභිජානාමි භික්‌ඛාදානස්‌සිදං ඵලං|
    count |5|
      block |සත්‌තාසීතිම්‌හිතො කප්‌පෙ මහාරෙණු සනාමකා|
      block |සත්‌තරතනසම්‌පන්‌නා සත්‌තෙතෙ චක්‌කවත්‌තිනො|
    count |6|
      block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
      block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා භික්‌ඛදායකො ථෙරො ඉමා ගාථායො අභාසිත්‌ථාති|
    stand |භික්‌ඛදායකත්‌ථෙරස්‌සාපදානං පඨමං|
  block |ඤාණසඤ්‌ඤිකත්‌ථෙරඅපදානං|
    count |7|
      block |සුවණ්‌ණවණ්‌ණං සම්‌බුද්‌ධං නිසභාජානියං යථා|
      block |තිධාපභින්‌නං මාතඞ්‌ගං කුඤ්‌ජරංව මහෙසිනං|
    count |8|
      block |ඔභාසෙන්‌තං දිසා සබ්‌බා උළුරාජංව පූරිතං|
      block |රථියං පටිපජ්‌ජන්‌තං ලොකජෙට්‌ඨං අපස්‌සහං|
    count |9|
      block |ඤාණෙ චිත්‌තං පසාදෙත්‌වා පග්‌ගහෙත්‌වාන අඤ්‌ජලිං|
      block |පසන්‌නචිත්‌තො සුමනො සිද්‌ධත්‌ථමභිවාදයිං|
    count |10|
      block |චතුන්‌නවුතිතො කප්‌පෙ යං කම්‌මමකරිං තදා|
      block |දුග්‌ගතිං නාභිජානාමි ඤාණසඤ්‌ඤායිදං ඵලං|
    count |11|
      block |තෙසත්‌තතිම්‌හිතො කප්‌පෙ සොළසාසුං නරුත්‌තමා|
      block |සත්‌තරතනසම්‌පන්‌නා චක්‌කවත්‌තී මහබ්‌බලා|
    count |12|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා ඤාණසඤ්‌ඤිකො ථෙරො ඉමා ගාථායො අභාසිත්‌ථාති|
    stand |ඤාණසඤ්‌ඤිකත්‌ථෙරස්‌සාපදානං දුතියං|
  block |උප්‌පලහත්‌ථියත්‌ථෙරඅපදානං|
    count |13|
      block |තිවරායං නිවාසීහං අහොසිං මාලිකො තදා|
      block |අද්‌දසං විරජං බුද්‌ධං සිද්‌ධත්‌ථං ලොකපූජිතං|
    count |14|
      block |පසන්‌නචිත්‌තො සුමනො පුප්‌ඵහත්‌ථමදාසහං|
      block |යත්‌ථ යත්‌ථුපපජ්‌ජාමි තස්‌ස කම්‌මස්‌ස වාහසා|
    count |15|
      block |අනුභොමි ඵලං ඉට්‌ඨං පුබ්‌බෙ සුකතමත්‌තනො|
      block |පරික්‌ඛිත්‌තො සුමල්‌ලෙහි පුප්‌ඵදානස්‌සිදං ඵලං|
    count |16|
      block |චතුන්‌නවුතිතො කප්‌පෙ යං පුප්‌ඵමභිරොපයිං|
      block |දුග්‌ගතිං නාභිජානාමි පුප්‌ඵපූජායිදං ඵලං|
    count |17|
      block |චතුන්‌නවුතුපාදාය ඨපෙත්‌වා වත්‌තමානකං|
      block |පඤ්‌චරාජසතා තත්‌ථ නජ්‌ජසමසනාමකා|
    count |18|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා උප්‌පලහත්‌ථියො ථෙරො ඉමා ගාථායො අභාසිත්‌ථාති|
    stand |උප්‌පලහත්‌ථියත්‌ථෙරස්‌සාපදානං තතියං|
  block |පදපූජකත්‌ථෙරඅපදානං|
    count |19|
      block |සිද්‌ධත්‌ථස්‌ස භගවතො ජාතිපුප්‌ඵමදාසහං|
      block |පාදෙසු සත්‌ත පුප්‌ඵානි හාසෙනොකිරිතානි මෙ|
    count |20|
      block |තෙන කම්‌මෙනහං අජ්‌ජ අභිභොමි නරාමරෙ|
      block |ධාරෙමි අන්‌තිමං දෙහං සම්‌මාසම්‌බුද්‌ධසාසනෙ|
    count |21|
      block |චතුන්‌නවුතිතො කප්‌පෙ යං පුප්‌ඵමභිරොපයිං|
      block |දුග්‌ගතිං නාභිජානාමි පුප්‌ඵපූජායිදං ඵලං|
    count |22|
      block |සමන්‌තගන්‌ධනාමාසුං තෙරස චක්‌කවත්‌තිනො|
      block |ඉතො පඤ්‌චමකෙ කප්‌පෙ චාතුරන්‌තා ජනාධිපා|
    count |23|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා පදපූජකො ථෙරො ඉමා ගාථායො අභාසිත්‌ථාති|
    stand |පදපූජකත්‌ථෙරස්‌සාපදානං චතුත්‌ථං|
  block |මුට්‌ඨිපුප්‌ඵියත්‌ථෙරඅපදානං|
    count |24|
      block |සුදස්‌සනොති නාමෙන මාලාකාරො අහං තදා|
      block |අද්‌දසං විරජං බුද්‌ධං ලොකජෙට්‌ඨං නරාසභං|
    count |25|
      block |ජාතිපුප්‌ඵං ගහෙත්‌වාන පූජයිං පදුමුත්‌තරං|
      block |විසුද්‌ධචක්‌ඛු සුමනො දිබ්‌බචක්‌ඛුං සමජ්‌ඣගං|
    count |26|
      block |එතිස්‌සා පුප්‌ඵපූජාය චිත්‌තස්‌ස පණිධීහි ච|
      block |කප්‌පානං සතසහස්‌සං දුග්‌ගතිං නුපපජ්‌ජහං|
    count |27|
      block |සොළසාසිංසු රාජානො දෙවුත්‌තරසනාමකා|
      block |ඡත්‌තිංසම්‌හි ඉතො කප්‌පෙ චක්‌කවත්‌තී මහබ්‌බලා|
    count |28|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා මුට්‌ඨිපුප්‌ඵියො ථෙරො ඉමා ගාථායො අභාසිත්‌ථාති|
    stand |මුට්‌ඨිපුප්‌ඵියත්‌ථෙරස්‌සාපදානං පඤ්‌චමං|
  block |උදකපූජකත්‌ථෙරඅපදානං|
    count |29|
      block |සුවණ්‌ණවණ්‌ණං සම්‌බුද්‌ධං ගච්‌ඡන්‌තං අනිලඤ්‌ජසෙ|
      block |ඝතාසනංව ජලිතං ආදිත්‌තංව හුතාසනං|
    count |30|
      block |පාණිනා උදකං ගය්‌හ ආකාසෙ උක්‌ඛිපිං අහං|
      block |සම්‌පටිච්‌ඡි මහාවීරො බුද්‌ධො කාරුණිකො ඉසි|
    count |31|
      block |අන්‌තලික්‌ඛෙ ඨිතො සත්‌ථා පදුමුත්‌තරනාමකො|
      block |මම සඞ්‌කප්‌පමඤ්‌ඤාය ඉමං ගාථං අභාසථ|
    count |32|
      block |ඉමිනා දකදානෙන පීතිඋප්‌පාදනෙන ච|
      block |කප්‌පසතසහස්‌සම්‌පි දුග්‌ගතිං නුපපජ්‌ජති|
    count |33|
      block |තෙන කම්‌මෙන ද්‌විපදින්‌ද ලොකජෙට්‌ඨ නරාසභ|
      block |පත්‌තොම්‌හි අචලං ඨානං හිත්‌වා ජයපරාජයං|
    count |34|
      block |සහස්‌සරාජනාමෙන තයො තෙ චක්‌කවත්‌තිනො|
      block |පඤ්‌චසට්‌ඨිකප්‌පසතෙ චාතුරන්‌තා ජනාධිපා|
    count |35|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා උදකපූජකො ථෙරො ඉමා ගාථායො අභාසිත්‌ථාති|
    stand |උදකපූජකත්‌ථෙරස්‌සාපදානං ඡට්‌ඨං|
  block |නළමාලියත්‌ථෙරඅපදානං|
    count |36|
      block |පදුමුත්‌තරබුද්‌ධස්‌ස ලොකජෙට්‌ඨස්‌ස තාදිනො|
      block |තිණත්‌ථරෙ නිසින්‌නස්‌ස උපසන්‌තස්‌ස තාදිනො|
    count |37|
      block |නළමාලං ගහෙත්‌වාන බන්‌ධිත්‌වා බීජනිං අහං|
      block |බුද්‌ධස්‌ස උපනාමෙසිං ද්‌විපදින්‌දස්‌ස තාදිනො|
    count |38|
      block |පටිග්‌ගහෙත්‌වා සබ්‌බඤ්‌ඤූ බීජනිං ලොකනායකො|
      block |මම සඞ්‌කප්‌පමඤ්‌ඤාය ඉමං ගාථං අභාසථ|
    count |39|
      block |යථා මෙ කායො නිබ්‌බාති පරිළාහො න විජ්‌ජති|
      block |තථෙව තිවිධග්‌ගීහි චිත්‌තං තව විමුච්‌චතු|
    count |40|
      block |සබ්‌බෙ දෙවා සමාගච්‌ඡුං යෙ කෙචි වනනිස්‌සිතා|
      block |සොස්‌සාම බුද්‌ධවචනං හාසයන්‌තඤ්‌ච දායකං|
    count |41|
      block |නිසින්‌නො භගවා තත්‌ථ දෙවසඞ්‌ඝපුරක්‌ඛතො|
      block |දායකං සම්‌පහංසෙන්‌තො ඉමා ගාථා අභාසථ|
    count |42|
      block |ඉමිනා බීජනිදානෙන චිත්‌තස්‌ස පණිධීහි ච|
      block |සුබ්‌බතො නාම නාමෙන චක්‌කවත්‌තී භවිස්‌සති|
    count |43|
      block |තෙන කම්‌මාවසෙසෙන සුක්‌කමූලෙන චොදිතො|
      block |මාලුතො නාම නාමෙන චක්‌කවත්‌තී භවිස්‌සති|
    count |44|
      block |ඉමිනා බීජනිදානෙන සම්‌මානවිපුලෙන ච|
      block |කප්‌පසතසහස්‌සම්‌පි දුග්‌ගතිං නුපපජ්‌ජති|
    count |45|
      block |තිංසකප්‌පසහස්‌සම්‌හි සුබ්‌බතා අට්‌ඨතිංස තෙ|
      block |එකූනතිංසසහස්‌සෙ අට්‌ඨ මාලුතනාමකා|
    count |46|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා නළමාලියො ථෙරො ඉමා ගාථායො අභාසිත්‌ථාති|
    stand |නළමාලියත්‌ථෙරස්‌සාපදානං සත්‌තමං|
    stand |සත්‌තමභාණවාරං|
  block |ආසනුපට්‌ඨාහකත්‌ථෙරඅපදානං|
    count |47|
      block |කානනං වනමොගය්‌හ අප්‌පසද්‌දං නිරාකුලං|
      block |සීහාසනං මයා දින්‌නං අත්‌ථදස්‌සිස්‌ස තාදිනො|
    count |48|
      block |මාලාහත්‌ථං ගහෙත්‌වාන කත්‌වා ච නං පදක්‌ඛිණං|
      block |සත්‌ථාරං පයිරුපාසිත්‌වා පක්‌කාමිං උත්‌තරාමුඛො|
    count |49|
      block |තෙන කම්‌මෙන ද්‌විපදින්‌ද ලොකජෙට්‌ඨ නරාසභ|
      block |සන්‌නිබ්‌බාපෙමි අත්‌තානං භවා සබ්‌බෙ සමූහතා|
    count |50|
      block |අට්‌ඨාරසකප්‌පසතෙ යං දානමදදිං තදා|
      block |දුග්‌ගතිං නාභිජානාමි සීහාසනස්‌සිදං ඵලං|
    count |51|
      block |ඉතො සත්‌තකප්‌පසතෙ සන්‌නිබ්‌බාපක ඛත්‌තියො|
      block |සත්‌තරතනසම්‌පන්‌නො චක්‌කවත්‌තී මහබ්‌බලො|
    count |52|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා ආසනුපට්‌ඨාහකො ථෙරො ඉමා ගාථායො අභාසිත්‌ථාති|
    stand |ආසනුපට්‌ඨාහකත්‌ථෙරස්‌සාපදානං අට්‌ඨමං|
  block |බිළාලිදායකත්‌ථෙරඅපදානං|
    count |53|
      block |හිමවන්‌තස්‌සාවිදූරෙ වසාමි පණ්‌ණසන්‌ථරෙ|
      block |ඝාසෙසු ගෙධමාපන්‌නො සෙය්‍යසීලො චහං තදා|
    count |54|
      block |ඛණන්‌තාලු කලම්‌බානි බිළාලිතක්‌කලානි ච|
      block |කොලං භල්‌ලාතකං බිල්‌ලං ආහත්‌වා පටියාදිතං|
    count |55|
      block |පදුමුත්‌තරො ලොකවිදූ ආහුතීනං පටිග්‌ගහො|
      block |මම සඞ්‌කප්‌පමඤ්‌ඤාය ආගච්‌ඡි මම සන්‌තිකං|
    count |56|
      block |උපාගතං මහානාගං දෙවදෙවං නරාසභං|
      block |බිළාලිං පග්‌ගහෙත්‌වාන පත්‌තම්‌හි ඔකිරිං අහං|
    count |57|
      block |පරිභුඤ්‌ජි මහාවීරො තොසයන්‌තො මමං තදා|
      block |පරිභුඤ්‌ජිත්‌වාන සබ්‌බඤ්‌ඤූ ඉමං ගාථං අභාසථ|
    count |58|
      block |සකං චිත්‌තං පසාදෙත්‌වා බිළාලිං මෙ අදා තුවං|
      block |කප්‌පානං සතසහස්‌සං දුග්‌ගතිං නුපපජ්‌ජසි|
    count |59|
      block |චරිමං වත්‌තතෙ මය්‌හං භවා සබ්‌බෙ සමූහතා|
      block |ධාරෙමි අන්‌තිමං දෙහං සම්‌මාසම්‌බුද්‌ධසාසනෙ|
    count |60|
      block |චතුපඤ්‌ඤාසිතො කප්‌පෙ සුමෙඛලියසව්‌හයො|
      block |සත්‌තරතනසම්‌පන්‌නො චක්‌කවත්‌තී මහබ්‌බලො|
    count |61|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා බිළාලිදායකො ථෙරො ඉමා ගාථායො අභාසිත්‌ථාති|
    stand |බිළාලිදායකත්‌ථෙරස්‌සාපදානං නවමං|
  block |රෙණුපූජකත්‌ථෙරඅපදානං|
    count |62|
      block |සුවණ්‌ණවණ්‌ණං සම්‌බුද්‌ධං සතරංසිංව භාණුමං|
      block |ඔභාසෙන්‌තං දිසා සබ්‌බා උළුරාජංව පූරිතං|
    count |63|
      block |පුරක්‌ඛතං සාවකෙහි සාගරෙහෙව මෙදනිං|
      block |නාගං පග්‌ගය්‌හ රෙණූහි විපස්‌සිස්‌සාභිරොපයිං|
    count |64|
      block |එකනවුතිතො කප්‌පෙ යං රෙණුමභිරොපයිං|
      block |දුග්‌ගතිං නාභිජානාමි බුද්‌ධපූජායිදං ඵලං|
    count |65|
      block |පණ්‌ණතාලීසිතො කප්‌පෙ රෙණු නාමාසි ඛත්‌තියො|
      block |සත්‌තරතනසම්‌පන්‌නො චක්‌කවත්‌තී මහබ්‌බලො|
    count |66|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
      block |භික්‌ඛදායී ඤාණසඤ්‌ඤී හත්‌ථියො පදපූජකො|
      block |මුට්‌ඨිපුප්‌ඵී උදකදො නළමාලි උපට්‌ඨකො|
      block |බිළාලිදායී රෙණු ච ගාථායො ඡ ච සට්‌ඨි ච|
    block |ඉත්‌ථං සුදං ආයස්‌මා රෙණුපූජකො ථෙරො ඉමා ගාථායො අභාසිත්‌ථාති|
    stand |රෙණුපූජකත්‌ථෙරස්‌සාපදානං දසමං|
    stand |භික්‌ඛදායිවග්‌ගො එකාදසමො|
    block |තස්‌සුද්‌දානං|
