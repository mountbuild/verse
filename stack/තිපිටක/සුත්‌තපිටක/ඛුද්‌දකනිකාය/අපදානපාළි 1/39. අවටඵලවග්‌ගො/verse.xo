block |අවටඵලවග්‌ගො|
  block |අවටඵලදායකත්‌ථෙරඅපදානං|
    count |1|
      block |සතරංසි නාම භගවා සයම්‌භූ අපරාජිතො|
      block |විවෙකකාමො සම්‌බුද්‌ධො ගොචරායාභිනික්‌ඛමි|
    count |2|
      block |ඵලහත්‌ථො අහං දිස්‌වා උපගච්‌ඡිං නරාසභං|
      block |පසන්‌නචිත්‌තො සුමනො අවටං අදදිං ඵලං|
    count |3|
      block |චතුන්‌නවුතිතො කප්‌පෙ යං ඵලමදදිං අහං|
      block |දුග්‌ගතිං නාභිජානාමි ඵලදානස්‌සිදං ඵලං|
    count |4|
      block |කිලෙසා ඣාපිතා මය්‌හං භවා සබ්‌බෙ සමූහතා|
      block |නාගොව බන්‌ධනං ඡෙත්‌වා විහරාමි අනාසවො|
    count |5|
      block |ස්‌වාගතං වත මෙ ආසි මම බුද්‌ධස්‌ස සන්‌තිකෙ|
      block |තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනං|
    count |6|
      block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
      block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා අවටඵලදායකො ථෙරො ඉමා ගාථායො අභාසිත්‌ථාති|
    stand |අවටඵලදායකත්‌ථෙරස්‌සාපදානං පඨමං|
  block |ලබුජදායකත්‌ථෙරඅපදානං|
    count |7|
      block |නගරෙ බන්‌ධුමතියා ආසිං ආරාමිකො තදා|
      block |අද්‌දසං විරජං බුද්‌ධං ගච්‌ඡන්‌තං අනිලඤ්‌ජසෙ|
    count |8|
      block |ලබුජස්‌ස ඵලං ගය්‌හ බුද්‌ධසෙට්‌ඨස්‌සදාසහං|
      block |ආකාසෙ ඨිතකො සන්‌තො පටිගණ්‌හි මහායසො|
    count |9|
      block |විත්‌තිසඤ්‌ජනනං මය්‌හං දිට්‌ඨධම්‌මසුඛාවහං|
      block |ඵලං බුද්‌ධස්‌ස දත්‌වාන විප්‌පසන්‌නෙන චෙතසා|
    count |10|
      block |අධිගච්‌ඡිං තදා පීතිං විපුලඤ්‌ච සුඛුත්‌තමං|
      block |උප්‌පජ්‌ජතෙව රතනං නිබ්‌බත්‌තස්‌ස තහිං තහිං|
    count |11|
      block |එකනවුතිතො කප්‌පෙ යං ඵලමදදිං තදා|
      block |දුග්‌ගතිං නාභිජානාමි ඵලදානස්‌සිදං ඵලං|
    count |12|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |13|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |14|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා ලබුජදායකො ථෙරො ඉමා ගාථායො අභාසිත්‌ථාති|
    stand |ලබුජදායකත්‌ථෙරස්‌සාපදානං දුතියං|
  block |උදුම්‌බරඵලදායකත්‌ථෙරඅපදානං|
    count |15|
      block |විනතානදියා තීරෙ විහාසි පුරිසුත්‌තමො|
      block |අද්‌දසං විරජං බුද්‌ධං එකග්‌ගං සුසමාහිතං|
    count |16|
      block |තස්‌මිං පසන්‌නමානසො කිලෙසමලධොවනෙ|
      block |උදුම්‌බරඵලං ගය්‌හ බුද්‌ධසෙට්‌ඨස්‌සදාසහං|
    count |17|
      block |එකනවුතිතො කප්‌පෙ යං ඵලමදදිං තදා|
      block |දුග්‌ගතිං නාභිජානාමි ඵලදානස්‌සිදං ඵලං|
    count |18|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |19|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |20|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා උදුම්‌බරඵලදායකො ථෙරො ඉමා ගාථායො අභාසිත්‌ථාති|
    stand |උදුම්‌බරඵලදායකත්‌ථෙරස්‌සාපදානං තතියං|
  block |පිලක්‌ඛඵලදායකත්‌ථෙරඅපදානං|
    count |21|
      block |වනන්‌තරෙ බුද්‌ධං දිස්‌වා අත්‌ථදස්‌සිං මහායසං|
      block |පසන්‌නචිත්‌තො සුමනො පිලක්‌ඛස්‌සාදදිං ඵලං|
    count |22|
      block |අට්‌ඨාරසෙ කප්‌පසතෙ යං ඵලමදදිං තදා|
      block |දුග්‌ගතිං නාභිජානාමි ඵලදානස්‌සිදං ඵලං|
    count |23|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |24|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |25|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා පිලක්‌ඛඵලදායකො ථෙරො ඉමා ගාථායො අභාසිත්‌ථාති|
    stand |පිලක්‌ඛඵලදායකත්‌ථෙරස්‌සාපදානං චතුත්‌ථං|
  block |ඵාරුසඵලදායකත්‌ථෙරඅපදානං|
    count |26|
      block |සුවණ්‌ණවණ්‌ණං සම්‌බුද්‌ධං ආහුතීනං පටිග්‌ගහං|
      block |රථියං පටිපජ්‌ජන්‌තං ඵාරුසඵලමදාසහං|
    count |27|
      block |එකනවුතිතො කප්‌පෙ යං ඵලමදදිං අහං|
      block |දුග්‌ගතිං නාභිජානාමි ඵලදානස්‌සිදං ඵලං|
    count |28|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |29|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |30|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා ඵාරුසඵලදායකො ථෙරො ඉමා ගාථායො අභාසිත්‌ථාති|
    stand |ඵාරුසඵලදායකත්‌ථෙරස්‌සාපදානං පඤ්‌චමං|
  block |වල්‌ලිඵලදායකත්‌ථෙරඅපදානං|
    count |31|
      block |සබ්‌බෙ ජනා සමාගම්‌ම අගමිංසු වනං තදා|
      block |ඵලමන්‌වෙසමානා තෙ අලභිංසු ඵලං තදා|
    count |32|
      block |තත්‌ථද්‌දසාසිං සම්‌බුද්‌ධං සයම්‌භුං අපරාජිතං|
      block |පසන්‌නචිත්‌තො සුමනො වල්‌ලිඵලමදාසහං|
    count |33|
      block |එකත්‌තිංසෙ ඉතො කප්‌පෙ යං ඵලමදදිං තදා|
      block |දුග්‌ගතිං නාභිජානාමි ඵලදානස්‌සිදං ඵලං|
    count |34|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |35|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |36|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා වල්‌ලිඵලදායකො ථෙරො ඉමා ගාථායො අභාසිත්‌ථාති|
    stand |වල්‌ලිඵලදායකත්‌ථෙරස්‌සාපදානං ඡට්‌ඨං|
  block |කදලිඵලදායකත්‌ථෙරඅපදානං|
    count |37|
      block |කණිකාරංව ජලිතං පුණ්‌ණමායෙව චන්‌දිමං|
      block |ජලන්‌තං දීපරුක්‌ඛංව අද්‌දසං ලොකනායකං|
    count |38|
      block |කදලිඵලං පග්‌ගය්‌හ අදාසිං සත්‌ථුනො අහං|
      block |පසන්‌නචිත්‌තො සුමනො වන්‌දිත්‌වාන අපක්‌කමිං|
    count |39|
      block |එකත්‌තිංසෙ ඉතො කප්‌පෙ යං ඵලමදදිං තදා|
      block |දුග්‌ගතිං නාභිජානාමි ඵලදානස්‌සිදං ඵලං|
    count |40|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |41|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |42|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා කදලිඵලදායකො ථෙරො ඉමා ගාථායො අභාසිත්‌ථාති|
    stand |කදලිඵලදායකත්‌ථෙරස්‌සාපදානං සත්‌තමං|
  block |පනසඵලදායකත්‌ථෙරඅපදානං|
    count |43|
      block |අජ්‌ජුනො නාම සම්‌බුද්‌ධො හිමවන්‌තෙ වසී තදා|
      block |චරණෙන ච සම්‌පන්‌නො සමාධිකුසලො මුනි|
    count |44|
      block |කුම්‌භමත්‌තං ගහෙත්‌වාන පනසං ජීවජීවකං|
      block |ඡත්‌තපණ්‌ණෙ ඨපෙත්‌වාන අදාසිං සත්‌ථුනො අහං|
    count |45|
      block |එකත්‌තිංසෙ ඉතො කප්‌පෙ යං ඵලමදදිං තදා|
      block |දුග්‌ගතිං නාභිජානාමි ඵලදානස්‌සිදං ඵලං|
    count |46|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |47|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |48|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා පනසඵලදායකො ථෙරො ඉමා ගාථායො අභාසිත්‌ථාති|
    stand |පනසඵලදායකත්‌ථෙරස්‌සාපදානං අට්‌ඨමං|
  block |සොණකොටිවීසත්‌ථෙරඅපදානං|
    count |49|
      block |විපස්‌සිනො පාවචනෙ එකං ලෙණං මයා කතං|
      block |චාතුද්‌දිසස්‌ස සඞ්‌ඝස්‌ස බන්‌ධුමාරාජධානියා|
    count |50|
      block |දුස්‌සෙහි භූමිං ලෙණස්‌ස සන්‌ථරිත්‌වා පරිච්‌චජිං|
      block |උදග්‌ගචිත්‌තො සුමනො අකාසිං පණිධිං තදා|
    count |51|
      block |ආරාධයෙය්‍යං සම්‌බුද්‌ධං පබ්‌බජ්‌ජඤ්‌ච ලභෙය්‍යහං|
      block |අනුත්‌තරඤ්‌ච නිබ්‌බානං ඵුසෙය්‍යං සන්‌තිමුත්‌තමං|
    count |52|
      block |තෙනෙව සුක්‌කමූලෙන කප්‌පෙ නවුති සංසරිං|
      block |දෙවභූතො මනුස්‌සො ච කතපුඤ්‌ඤො විරොචහං|
    count |53|
      block |තතො කම්‌මාවසෙසෙන ඉධ පච්‌ඡිමකෙ භවෙ|
      block |චම්‌පායං අග්‌ගසෙට්‌ඨිස්‌ස ජාතොම්‌හි එකපුත්‌තකො|
    count |54|
      block |ජාතමත්‌තස්‌ස මෙ සුත්‌වා පිතු ඡන්‌දො අයං අහු|
      block |දදාමහං කුමාරස්‌ස වීසකොටී අනූනකා|
    count |55|
      block |චතුරඞ්‌ගුලා ච මෙ ලොමා ජාතා පාදතලෙ උභො|
      block |සුඛුමා මුදුසම්‌ඵස්‌සා තූලාපිචුසමා සුභා|
    count |56|
      block |අතීතා නවුති කප්‌පා අයං එකො ච උත්‌තරි|
      block |නාභිජානාමි නික්‌ඛිත්‌තෙ පාදෙ භූම්‍යා අසන්‌ථතෙ|
    count |57|
      block |ආරාධිතො මෙ සම්‌බුද්‌ධො පබ්‌බජිං අනගාරියං|
      block |අරහත්‌තඤ්‌ච මෙ පත්‌තං සීතිභූතොම්‌හි නිබ්‌බුතො|
    count |58|
      block |අග්‌ගො ආරද්‌ධවීරියානං නිද්‌දිට්‌ඨො සබ්‌බදස්‌සිනා|
      block |ඛීණාසවොම්‌හි අරහා ඡළභිඤ්‌ඤො මහිද්‌ධිකො|
    count |59|
      block |එකනවුතිතො කප්‌පෙ යං දානමදදිං තදා|
      block |දුග්‌ගතිං නාභිජානාමි ලෙණදානස්‌සිදං ඵලං|
    count |60|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |61|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |62|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    count |63|
      block |ථෙරො කොටිවීසො සොණො භික්‌ඛුසඞ්‌ඝස්‌ස අග්‌ගතො|
      block |පඤ්‌හං පුට්‌ඨො වියාකාසි අනොතත්‌තෙ මහාසරෙති|
    block |ඉත්‌ථං සුදං ආයස්‌මා සොණො කොටිවීසො ථෙරො ඉමා ගාථායො අභාසිත්‌ථාති|
    stand |සොණකොටිවීසත්‌ථෙරස්‌සාපදානං නවමං|
  block |පුබ්‌බකම්‌මපිලොතිකබුද්‌ධඅපදානං|
    count |64|
      block |අනොතත්‌තසරාසන්‌නෙ රමණීයෙ සිලාතලෙ|
      block |නානාරතනපජ්‌ජොතෙ නානාගන්‌ධවනන්‌තරෙ|
    count |65|
      block |මහතා භික්‌ඛුසඞ්‌ඝෙන පරෙතො ලොකනායකො|
      block |ආසීනො බ්‍යාකරී තත්‌ථ පුබ්‌බකම්‌මානි අත්‌තනො|
    count |66|
      block |සුණාථ භික්‌ඛවො මය්‌හං යං කම්‌මං පකතං මයා|
      block |පිලොතිකස්‌ස කම්‌මස්‌ස බුද්‌ධත්‌තෙපි විපච්‌චති|
    stand ||
    count |67|
      block |මුනාළි නාමහං ධුත්‌තො පුබ්‌බෙ අඤ්‌ඤාසු ජාතිසු|
      block |පච්‌චෙකබුද්‌ධං සුරභිං අබ්‌භාචික්‌ඛිං අදූසකං|
    count |68|
      block |තෙන කම්‌මවිපාකෙන නිරයෙ සංසරිං චිරං|
      block |බහූවස්‌සසහස්‌සානි දුක්‌ඛං වෙදෙසි වෙදනං|
    count |69|
      block |තෙන කම්‌මාවසෙසෙන ඉධ පච්‌ඡිමකෙ භවෙ|
      block |අබ්‌භක්‌ඛානං මයා ලද්‌ධං සුන්‌දරිකාය කාරණා|
    stand ||
    count |70|
      block |සබ්‌බාභිභුස්‌ස බුද්‌ධස්‌ස නන්‌දො නාමාසි සාවකො|
      block |තං අබ්‌භක්‌ඛාය නිරයෙ චිරං සංසරිතං මයා|
    count |71|
      block |දසවස්‌සසහස්‌සානි නිරයෙ සංසරිං චිරං|
      block |මනුස්‌සභාවං ලද්‌ධාහං අබ්‌භක්‌ඛානං බහුං ලභිං|
    count |72|
      block |තෙන කම්‌මාවසෙසෙන චිඤ්‌චමානවිකා මමං|
      block |අබ්‌භාචික්‌ඛි අභූතෙන ජනකායස්‌ස අග්‌ගතො|
    stand ||
    count |73|
      block |බ්‍රාහ්‌මණො සුතවා ආසිං අහං සක්‌කතපූජිතො|
      block |මහාවනෙ පඤ්‌චසතෙ මන්‌තෙ වාචෙමි මාණවෙ|
    count |74|
      block |තත්‌ථාගතො ඉසි භීමො පඤ්‌චාභිඤ්‌ඤො මහිද්‌ධිකො|
      block |තං චාහං ආගතං දිස්‌වා අබ්‌භාචික්‌ඛිං අදූසකං|
    count |75|
      block |තතොහං අවචං සිස්‌සෙ කාමභොගී අයං ඉසි|
      block |මය්‌හම්‌පි භාසමානස්‌ස අනුමොදිංසු මාණවා|
    count |76|
      block |තතො මාණවකා සබ්‌බෙ භික්‌ඛමානං කුලෙ කුලෙ|
      block |මහාජනස්‌ස ආහංසු කාමභොගී අයං ඉසි|
    count |77|
      block |තෙන කම්‌මවිපාකෙන පඤ්‌ච භික්‌ඛුසතා ඉමෙ|
      block |අබ්‌භක්‌ඛානං ලභුං සබ්‌බෙ සුන්‌දරිකාය කාරණා|
    stand ||
    count |78|
      block |වෙමාතුභාතරං පුබ්‌බෙ ධනහෙතු හනිං අහං|
      block |පක්‌ඛිපිං ගිරිදුග්‌ගස්‌මිං සිලාය ච අපිංසයිං|
    count |79|
      block |තෙන කම්‌මවිපාකෙන දෙවදත්‌තො සිලං ඛිපි|
      block |අඞ්‌ගුට්‌ඨං පිංසයී පාදෙ මම පාසාණසක්‌ඛරා|
    stand ||
    count |80|
      block |පුරෙහං දාරකො හුත්‌වා කීළමානො මහාපථෙ|
      block |පච්‌චෙකබුද්‌ධං දිස්‌වාන මග්‌ගෙ සකලිකං ඛිපිං|
    count |81|
      block |තෙන කම්‌මවිපාකෙන ඉධ පච්‌ඡිමකෙ භවෙ|
      block |වධත්‌ථං මං දෙවදත්‌තො අභිමාරෙ පයොජයි|
    stand ||
    count |82|
      block |හත්‌ථාරොහො පුරෙ ආසිං පච්‌චෙකමුනිමුත්‌තමං|
      block |පිණ්‌ඩාය විචරන්‌තං තං ආසාදෙසිං ගජෙනහං|
    count |83|
      block |තෙන කම්‌මවිපාකෙන භන්‌තො නාළාගිරී ගජො|
      block |ගිරිබ්‌බජෙ පුරවරෙ දාරුණො සමුපාගමි|
    stand ||
    count |84|
      block |රාජාහං පත්‌ථිවො ආසිං සත්‌තියා පුරිසං හනිං|
      block |තෙන කම්‌මවිපාකෙන නිරයෙ පච්‌චිසං භුසං|
    count |85|
      block |කම්‌මුනො තස්‌ස සෙසෙන ඉදානි සකලං මම|
      block |පාදෙ ඡවිං පකප්‌පෙසි න හි කම්‌මං විනස්‌සති|
    stand ||
    count |86|
      block |අහං කෙවට්‌ටගාමස්‌මිං අහුං කෙවට්‌ටදාරකො|
      block |මච්‌ඡකෙ ඝාතිතෙ දිස්‌වා ජනයිං සොමනස්‌සකං|
    count |87|
      block |තෙන කම්‌මවිපාකෙන සීසදුක්‌ඛං අහූ මම|
      block |සබ්‌බෙ සක්‌කා ච හඤ්‌ඤිංසු යදා හනි විටටූභො|
    stand ||
    count |88|
      block |ඵුස්‌සස්‌සාහං පාවචනෙ සාවකෙ පරිභාසයිං|
      block |යවං ඛාදථ භුඤ්‌ජථ මා ච භුඤ්‌ජථ සාලයො|
    count |89|
      block |තෙන කම්‌මවිපාකෙන තෙමාසං ඛාදිතං යවං|
      block |නිමන්‌තිතො බ්‍රාහ්‌මණෙන වෙරඤ්‌ජායං වසිං තදා|
    stand ||
    count |90|
      block |නිබ්‌බුද්‌ධෙ වත්‌තමානම්‌හි මල්‌ලපුත්‌තං නිහෙඨයිං|
      block |තෙන කම්‌මවිපාකෙන පිට්‌ඨිදුක්‌ඛං අහූ මම|
    stand ||
    count |91|
      block |තිකිච්‌ඡකො අහං ආසිං සෙට්‌ඨිපුත්‌තං විරෙචයිං|
      block |තෙන කම්‌මවිපාකෙන හොති පක්‌ඛන්‌දිකා මම|
    stand ||
    count |92|
      block |අවචාහං ජොතිපාලො සුගතං කස්‌සපං තදා|
      block |කුතො නු බොධි මුණ්‌ඩස්‌ස බොධි පරමදුල්‌ලභා|
    count |93|
      block |තෙන කම්‌මවිපාකෙන අචරිං දුක්‌කරං බහුං|
      block |ඡබ්‌බස්‌සානුරුවෙළායං තතො බොධිමපාපුණිං|
    count |94|
      block |නාහං එතෙන මග්‌ගෙන පාපුණිං බොධිමුත්‌තමං|
      block |කුම්‌මග්‌ගෙන ගවෙසිස්‌සං පුබ්‌බකම්‌මෙන වාරිතො|
    count |95|
      block |පුඤ්‌ඤපාපපරික්‌ඛීණො සබ්‌බසන්‌තාපවජ්‌ජිතො|
      block |අසොකො අනුපායාසො නිබ්‌බායිස්‌සමනාසවො|
    count |96|
      block |එවං ජිනො වියාකාසි භික්‌ඛුසඞ්‌ඝස්‌ස අග්‌ගතො|
      block |සබ්‌බාභිඤ්‌ඤාබලප්‌පත්‌තො අනොතත්‌තෙ මහාසරෙති|
      block |අවටං ලබුජඤ්‌චෙව උදුම්‌බරපිලක්‌ඛු ච|
      block |ඵාරු වල්‌ලී ච කදලී පනසො කොටිවීසකො|
      block |පුබ්‌බකම්‌මපිලොති ච අපදානං මහෙසිනො|
      block |ගාථායො එකනවුති ගණිතායො විභාවිභි|
    block |ඉත්‌ථං සුදං භගවා අත්‌තනො පුබ්‌බචරිතං කම්‌මපිලොතිකං නාම බුද්‌ධාපදානධම්‌මපරියායං අභාසිත්‌ථාති|
    stand |පුබ්‌බකම්‌මපිලොතිකං නාම බුද්‌ධාපදානං දසමං|
    stand |අවටඵලවග්‌ගො එකූනචත්‌තාලීසමො|
    block |තස්‌සුද්‌දානං|
    stand |චුද්‌දසමං භාණවාරං|
