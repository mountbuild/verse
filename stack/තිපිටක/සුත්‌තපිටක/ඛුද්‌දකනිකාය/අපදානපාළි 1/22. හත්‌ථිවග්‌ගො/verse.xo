block |හත්‌ථිවග්‌ගො|
  block |හත්‌ථිදායකත්‌ථෙරඅපදානං|
    count |1|
      block |සිද්‌ධත්‌ථස්‌ස භගවතො ද්‌විපදින්‌දස්‌ස තාදිනො|
      block |නාගසෙට්‌ඨො මයා දින්‌නො ඊසාදන්‌තො උරූළ්‌හවා|
    count |2|
      block |උත්‌තමත්‌ථං අනුභොමි සන්‌තිපදමනුත්‌තරං|
      block |නාගදානං මයා දින්‌නං සබ්‌බලොකහිතෙසිනො|
    count |3|
      block |චතුන්‌නවුතිතො කප්‌පෙ යං නාග මදදිං තදා|
      block |දුග්‌ගතිං නාභිජානාමි නාගදානස්‌සිදං ඵලං|
    count |4|
      block |අට්‌ඨසත්‌තතිකප්‌පම්‌හි සොළසාසිංසු ඛත්‌තියා|
      block |සමන්‌තපාසාදිකා නාම චක්‌කවත්‌තී මහබ්‌බලා|
    count |5|
      block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
      block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා හත්‌ථිදායකො ථෙරො ඉමා ගාථායො අභාසිත්‌ථාති|
    stand |හත්‌ථිදායකත්‌ථෙරස්‌සාපදානං පඨමං|
  block |පානධිදායකත්‌ථෙරඅපදානං|
    count |6|
      block |ආරඤ්‌ඤිකස්‌ස ඉසිනො චිරරත්‌තතපස්‌සිනො|
      block |බුද්‌ධස්‌ස භාවිතත්‌තස්‌ස අදාසිං පානධිං අහං|
    count |7|
      block |තෙන කම්‌මෙන ද්‌විපදින්‌ද ලොකජෙට්‌ඨ නරාසභ|
      block |දිබ්‌බයානං අනුභොමි පුබ්‌බකම්‌මස්‌සිදං ඵලං|
    count |8|
      block |චතුන්‌නවුතෙ ඉතො කප්‌පෙ යං කම්‌මමකරිං තදා|
      block |දුග්‌ගතිං නාභිජානාමි පානධිස්‌ස ඉදං ඵලං|
    count |9|
      block |සත්‌තසත්‌තතිතො කප්‌පෙ අට්‌ඨ ආසිංසු ඛත්‌තියා|
      block |සුයානා නාම නාමෙන චක්‌කවත්‌තී මහබ්‌බලා|
    count |10|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා පානධිදායකො ථෙරො ඉමා ගාථායො අභාසිත්‌ථාති|
    stand |පානධිදායකත්‌ථෙරස්‌සාපදානං දුතියං|
  block |සච්‌චසඤ්‌ඤකත්‌ථෙරඅපදානං|
    count |11|
      block |වෙස්‌සභූ තම්‌හි සමයෙ භික්‌ඛුසඞ්‌ඝපුරක්‌ඛතො|
      block |දෙසෙති අරියසච්‌චානි නිබ්‌බාපෙන්‌තො මහාජනං|
    count |12|
      block |පරමකාරුඤ්‌ඤපත්‌තොම්‌හි සමිතිං අගමාසහං|
      block |සොහං නිසින්‌නකො සන්‌තො ධම්‌මමස්‌සොසි සත්‌ථුනො|
    count |13|
      block |තස්‌සාහං ධම්‌මං සුත්‌වාන දෙවලොකං අගච්‌ඡහං|
      block |තිංසකප්‌පානි දෙවෙසු අවසිං තත්‌ථහං පුරෙ|
    count |14|
      block |එකත්‌තිංසෙ ඉතො කප්‌පෙ යං සඤ්‌ඤමලභිං තදා|
      block |දුග්‌ගතිං නාභිජානාමි සච්‌චසඤ්‌ඤායිදං ඵලං|
    count |15|
      block |ඡබ්‌බීසම්‌හි ඉතො කප්‌පෙ එකො ආසිං ජනාධිපො|
      block |එකඵුසිතනාමෙන චක්‌කවත්‌තී මහබ්‌බලො|
    count |16|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා සච්‌චසඤ්‌ඤකො ථෙරො ඉමා ගාථායො අභාසිත්‌ථාති|
    stand |සච්‌චසඤ්‌ඤකත්‌ථෙරස්‌සාපදානං තතියං|
  block |එකසඤ්‌ඤකත්‌ථෙරඅපදානං|
    count |17|
      block |දුමග්‌ගෙ පංසුකූලිකං ලග්‌ගං දිස්‌වාන සත්‌ථුනො|
      block |අඤ්‌ජලිං පග්‌ගහෙත්‌වාන පංසුකූලං අවන්‌දහං|
    count |18|
      block |එකත්‌තිංසෙ ඉතො කප්‌පෙ යං සඤ්‌ඤමලභිං තදා|
      block |දුග්‌ගතිං නාභිජානාමි බුද්‌ධපූජායිදං ඵලං|
    count |19|
      block |පඤ්‌චවීසෙ ඉතො කප්‌පෙ එකො ආසිං ජනාධිපො|
      block |අමිතාභොති නාමෙන චක්‌කවත්‌තී මහබ්‌බලො|
    count |20|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා එකසඤ්‌ඤකො ථෙරො ඉමා ගාථායො අභාසිත්‌ථාති|
    stand |එකසඤ්‌ඤකත්‌ථෙරස්‌සාපදානං චතුත්‌ථං|
  block |රංසිසඤ්‌ඤකත්‌ථෙරඅපදානං|
    count |21|
      block |උදෙන්‌තං සතරංසිංව පීතරංසිංව භාණුමං|
      block |බ්‍යග්‌ඝූසභංව පවරං සුජාතං පබ්‌බතන්‌තරෙ|
    count |22|
      block |බුද්‌ධස්‌ස ආනුභාවො සො ජලතෙ පබ්‌බතන්‌තරෙ|
      block |රංසෙ චිත්‌තං පසාදෙත්‌වා කප්‌පං සග්‌ගම්‌හි මොදහං|
    count |23|
      block |අවසෙසෙසු කප්‌පෙසු කුසලං චරිතං මයා|
      block |තෙන චිත්‌තප්‌පසාදෙන බුද්‌ධානුස්‌සතියාපි ච|
    count |24|
      block |තිංසකප්‌පසහස්‌සෙතො යං සඤ්‌ඤමලභිං තදා|
      block |දුග්‌ගතිං නාභිජානාමි බුද්‌ධසඤ්‌ඤායිදං ඵලං|
    count |25|
      block |සත්‌තපඤ්‌ඤාසකප්‌පම්‌හි එකො ආසිං ජනාධිපො|
      block |සුජාතො නාම නාමෙන චක්‌කවත්‌තී මහබ්‌බලො|
    count |26|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා රංසිසඤ්‌ඤකො ථෙරො ඉමා ගාථායො අභාසිත්‌ථාති|
    stand |රංසිසඤ්‌ඤකත්‌ථෙරස්‌සාපදානං පඤ්‌චමං|
  block |සන්‌ධිතත්‌ථෙරඅපදානං|
    count |27|
      block |අස්‌සත්‌ථෙ හරිතොභාසෙ සංවිරූළ්‌හම්‌හි පාදපෙ|
      block |එකං බුද්‌ධගතං සඤ්‌ඤං අලභිංහං පතිස්‌සතො|
    count |28|
      block |එකත්‌තිංසෙ ඉතො කප්‌පෙ යං සඤ්‌ඤමලභිං තදා|
      block |තස්‌සා සඤ්‌ඤාය වාහසා පත්‌තො මෙ ආසවක්‌ඛයො|
    count |29|
      block |ඉතො තෙරසකප්‌පම්‌හි ධනිට්‌ඨො නාම ඛත්‌තියො|
      block |සත්‌තරතනසම්‌පන්‌නො චක්‌කවත්‌තී මහබ්‌බලො|
    count |30|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා සන්‌ධිතො ථෙරො ඉමා ගාථායො අභාසිත්‌ථාති|
    stand |සන්‌ධිතත්‌ථෙරස්‌සාපදානං ඡට්‌ඨං|
  block |තාලවණ්‌ටදායකත්‌ථෙරඅපදානං|
    count |31|
      block |තාලවණ්‌ටං මයා දින්‌නං තිස්‌සස්‌සාදිච්‌චබන්‌ධුනො|
      block |ගිම්‌හනිබ්‌බාපනත්‌ථාය පරිළාහොපසන්‌තියා|
    count |32|
      block |සන්‌නිබ්‌බාපෙමි රාගග්‌ගිං දොසග්‌ගිඤ්‌ච තදුත්‌තරිං|
      block |නිබ්‌බාපෙමි ච මොහග්‌ගිං තාලවණ්‌ටස්‌සිදං ඵලං|
    count |33|
      block |කිලෙසා ඣාපිතා මය්‌හං භවා සබ්‌බෙ සමූහතා|
      block |ධාරෙමි අන්‌තිමං දෙහං සම්‌මාසම්‌බුද්‌ධසාසනෙ|
    count |34|
      block |ද්‌වෙනවුතෙ ඉතො කප්‌පෙ යං කම්‌මමකරිං තදා|
      block |දුග්‌ගතිං නාභිජානාමි තාලවණ්‌ටස්‌සිදං ඵලං|
    count |35|
      block |තෙසට්‌ඨිම්‌හි ඉතො කප්‌පෙ මහානාමසනාමකො|
      block |සත්‌තරතනසම්‌පන්‌නො චක්‌කවත්‌තී මහබ්‌බලො|
    count |36|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා තාලවණ්‌ටදායකො ථෙරො ඉමා ගාථායො අභාසිත්‌ථාති|
    stand |තාලවණ්‌ටදායකත්‌ථෙරස්‌සාපදානං සත්‌තමං|
  block |අක්‌කන්‌තසඤ්‌ඤකත්‌ථෙරඅපදානං|
    count |37|
      block |කුසාටකං ගහෙත්‌වාන උපජ්‌ඣායස්‌සහං පුරෙ|
      block |මන්‌තඤ්‌ච අනුසික්‌ඛාමි ගන්‌ථාදොසස්‌ස පත්‌තියා|
    count |38|
      block |අද්‌දසං විරජං බුද්‌ධං ආහුතීනං පටිග්‌ගහං|
      block |උසභං පවරං අග්‌ගං තිස්‌සං බුද්‌ධං ගණුත්‌තමං|
    count |39|
      block |කුසාටකං පත්‌ථරිතං අක්‌කමන්‌තං නරුත්‌තමං|
      block |සමුග්‌ගතං මහාවීරං ලොකජෙට්‌ඨං නරාසභං|
    count |40|
      block |දිස්‌වා තං ලොකපජ්‌ජොතං විමලං චන්‌දසන්‌නිභං|
      block |අවන්‌දිං සත්‌ථුනො පාදෙ විප්‌පසන්‌නෙන චෙතසා|
    count |41|
      block |චතුන්‌නවුතිතො කප්‌පෙ යං අදාසිං කුසාටකං|
      block |දුග්‌ගතිං නාභිජානාමි කුසාටකස්‌සිදං ඵලං|
    count |42|
      block |සත්‌තතිංසෙ ඉතො කප්‌පෙ එකො ආසිං ජනාධිපො|
      block |සුනන්‌දො නාම නාමෙන චක්‌කවත්‌තී මහබ්‌බලො|
    count |43|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
      block |ඉත්‌ථං සුදං ආයස්‌මා අක්‌කන්‌තසඤ්‌ඤකො ථෙරො ඉමා ගාථායො අභාසිත්‌ථාති|
    stand |අක්‌කන්‌තසඤ්‌ඤකත්‌ථෙරස්‌සාපදානං අට්‌ඨමං|
  block |සප්‌පිදායකත්‌ථෙරඅපදානං|
    count |44|
      block |නිසින්‌නො පාසාදවරෙ නාරීගණපුරක්‌ඛතො|
      block |බ්‍යාධිතං සමණං දිස්‌වා අභිනාමෙසහං ඝරං|
    count |45|
      block |උපවිට්‌ඨං මහාවීරං දෙවදෙවං නරාසභං|
      block |සප්‌පිතෙලං මයා දින්‌නං සිද්‌ධත්‌ථස්‌ස මහෙසිනො|
    count |46|
      block |පස්‌සද්‌ධදරථං දිස්‌වා විප්‌පසන්‌නමුඛින්‌ද්‍රියං|
      block |වන්‌දිත්‌වා සත්‌ථුනො පාදෙ අනුසංසාවයිං පුරෙ|
    count |47|
      block |දිස්‌වා මං සුප්‌පසන්‌නත්‌තං ඉද්‌ධියා පාරමිඞ්‌ගතො|
      block |නභං අබ්‌භුග්‌ගමී ධීරො හංසරාජාව අම්‌බරෙ|
    count |48|
      block |චතුන්‌නවුතිතො කප්‌පෙ යං දානමදදිං තදා|
      block |දුග්‌ගතිං නාභිජානාමි සප්‌පිතෙලස්‌සිදං ඵලං|
    count |49|
      block |ඉතො සත්‌තරසෙ කප්‌පෙ ජුතිදෙව සනාමකො|
      block |සත්‌තරතනසම්‌පන්‌නො චක්‌කවත්‌තී මහබ්‌බලො|
    count |50|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා සප්‌පිදායකො ථෙරො ඉමා ගාථායො අභාසිත්‌ථාති|
    stand |සප්‌පිදායකත්‌ථෙරස්‌සාපදානං නවමං|
  block |පාපනිවාරියත්‌ථෙරඅපදානං|
    count |51|
      block |පියදස්‌සිස්‌ස භගවතො චඞ්‌කමං සොධිතං මයා|
      block |නළකෙහි පටිච්‌ඡන්‌නං වාතාතපනිවාරණං|
    count |52|
      block |පාපං විවජ්‌ජනත්‌ථාය කුසලස්‌සුපසම්‌පදා|
      block |කිලෙසානං පහානාය පදහිං සත්‌ථු සාසනෙ|
    count |53|
      block |ඉතො එකාදසෙ කප්‌පෙ අග්‌ගිදෙවොති විස්‌සුතො|
      block |සත්‌තරතනසම්‌පන්‌නො චක්‌කවත්‌තී මහබ්‌බලො|
    count |54|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
      block |හත්‌ථි පානධි සච්‌චඤ්‌ච එකසඤ්‌ඤි ච රංසිකො|
      block |සන්‌ධිතො තාලවණ්‌ටඤ්‌ච තථා අක්‌කන්‌තසඤ්‌ඤකො|
      block |සප්‌පි පාපනිවාරී ච චතුප්‌පඤ්‌ඤාස ගාථකාති|
    block |ඉත්‌ථං සුදං ආයස්‌මා පාපනිවාරියො ථෙරො ඉමා ගාථායො අභාසිත්‌ථාති|
    stand |පාපනිවාරියත්‌ථෙරස්‌සාපදානං දසමං|
    stand |හත්‌ථිවග්‌ගො බාවීසතිමො|
    block |තස්‌සුද්‌දානං|
