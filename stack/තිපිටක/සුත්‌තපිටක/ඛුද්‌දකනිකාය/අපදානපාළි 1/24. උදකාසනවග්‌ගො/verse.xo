block |උදකාසනවග්‌ගො|
  block |උදකාසනදායකත්‌ථෙරඅපදානං|
    count |1|
      block |ආරාමද්‌වාරා නික්‌ඛම්‌ම ඵලකං සන්‌ථරිං අහං|
      block |උදකඤ්‌ච උපට්‌ඨාසිං උත්‌තමත්‌ථස්‌ස පත්‌තියා|
    count |2|
      block |එකත්‌තිංසෙ ඉතො කප්‌පෙ යං කම්‌මමකරිං තදා|
      block |දුග්‌ගතිං නාභිජානාමි ආසනෙ චොදකෙ ඵලං|
    count |3|
      block |ඉතො පන්‌නරසෙ කප්‌පෙ අභිසාමසමව්‌හයො|
      block |සත්‌තරතනසම්‌පන්‌නො චක්‌කවත්‌තී මහබ්‌බලො|
    count |4|
      block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
      block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා උදකාසනදායකො ථෙරො ඉමා ගාථායො අභාසිත්‌ථාති|
    stand |උදකාසනදායකත්‌ථෙරස්‌සාපදානං පඨමං|
  block |භාජනපාලකත්‌ථෙරඅපදානං|
    count |5|
      block |නගරෙ බන්‌ධුමතියා කුම්‌භකාරො අහං තදා|
      block |භාජනං අනුපාලෙසිං භික්‌ඛුසඞ්‌ඝස්‌ස තාවදෙ|
    count |6|
      block |එකනවුතිතො කප්‌පෙ භාජනං අනුපාලයිං|
      block |දුග්‌ගතිං නාභිජානාමි භාජනස්‌ස ඉදං ඵලං|
    count |7|
      block |තෙපඤ්‌ඤාසෙ ඉතො කප්‌පෙ අනන්‌තජාලිනාමකො|
      block |සත්‌තරතනසම්‌පන්‌නො චක්‌කවත්‌තී මහබ්‌බලො|
    count |8|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා භාජනපාලකො ථෙරො ඉමා ගාථායො අභාසිත්‌ථාති|
    stand |භාජනපාලකත්‌ථෙරස්‌සාපදානං දුතියං|
  block |සාලපුප්‌ඵියත්‌ථෙරඅපදානං|
    count |9|
      block |අරුණවතියා නගරෙ අහොසිං පූපිකො තදා|
      block |මම ද්‌වාරෙන ගච්‌ඡන්‌තං සිඛිනං අද්‌දසං ජිනං|
    count |10|
      block |බුද්‌ධස්‌ස පත්‌තං පග්‌ගය්‌හ සාලපුප්‌ඵං අදාසහං|
      block |සම්‌මග්‌ගතස්‌ස බුද්‌ධස්‌ස විප්‌පසන්‌නෙන චෙතසා|
    count |11|
      block |එකත්‌තිංසෙ ඉතො කප්‌පෙ යං පුප්‌ඵමභිදාසහං|
      block |දුග්‌ගතිං නාභිජානාමි සාලපුප්‌ඵස්‌සිදං ඵලං|
    count |12|
      block |ඉතො චුද්‌දසකප්‌පම්‌හි අහොසිං අමිතඤ්‌ජලො|
      block |සත්‌තරතනසම්‌පන්‌නො චක්‌කවත්‌තී මහබ්‌බලො|
    count |13|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා සාලපුප්‌ඵියො ථෙරො ඉමා ගාථායො අභාසිත්‌ථාති|
    stand |සාලපුප්‌ඵියත්‌ථෙරස්‌සාපදානං තතියං|
  block |කිලඤ්‌ජදායකත්‌ථෙරඅපදානං|
    count |14|
      block |තිවරායං පුරෙ රම්‌මෙ නළකාරො අහං තදා|
      block |සිද්‌ධත්‌ථෙ ලොකපජ්‌ජොතෙ පසන්‌නා ජනතා තහිං|
    count |15|
      block |පූජත්‌ථං ලොකනාථස්‌ස කිලඤ්‌ජං පරියෙසති|
      block |බුද්‌ධපූජං කරොන්‌තානං කිලඤ්‌ජං අදදිං අහං|
    count |16|
      block |චතුන්‌නවුතිතො කප්‌පෙ යං කම්‌මමකරිං තදා|
      block |දුග්‌ගතිං නාභිජානාමි කිලඤ්‌ජස්‌ස ඉදං ඵලං|
    count |17|
      block |සත්‌තසත්‌තතිකප්‌පම්‌හි රාජා ආසිං ජලද්‌ධරො|
      block |සත්‌තරතනසම්‌පන්‌නො චක්‌කවත්‌තී මහබ්‌බලො|
    count |18|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා කිලඤ්‌ජදායකො ථෙරො ඉමා ගාථායො අභාසිත්‌ථාති|
    stand |කිලඤ්‌ජදායකත්‌ථෙරස්‌සාපදානං චතුත්‌ථං|
  block |වෙදිකාරකත්‌ථෙරඅපදානං|
    count |19|
      block |විපස්‌සිනො භගවතො බොධියා පාදපුත්‌තමෙ|
      block |පසන්‌නචිත්‌තො සුමනො කාරෙසිං වෙදිකං අහං|
    count |20|
      block |එකනවුතිතො කප්‌පෙ කාරෙසිං වෙදිකං අහං|
      block |දුග්‌ගතිං නාභිජානාමි වෙදිකාය ඉදං ඵලං|
    count |21|
      block |ඉතො එකාදසෙ කප්‌පෙ අහොසිං සූරියස්‌සමො|
      block |සත්‌තරත්‌තනසම්‌පන්‌නො චක්‌කවත්‌තී මහබ්‌බලො|
    count |22|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා වෙදිකාරකො ථෙරො ඉමා ගාථායො අභාසිත්‌ථාති|
    stand |වෙදිකාරකත්‌ථෙරස්‌සාපදානං පඤ්‌චමං|
  block |වණ්‌ණකාරත්‌ථෙරඅපදානං|
    count |23|
      block |නගරෙ අරුණවතියා වණ්‌ණකාරො අහං තදා|
      block |චෙතියෙ දුස්‌සභණ්‌ඩානි නානාවණ්‌ණං රජෙසහං|
    count |24|
      block |එකත්‌තිංසෙ ඉතො කප්‌පෙ යං වණ්‌ණං රජයිං තදා|
      block |දුග්‌ගතිං නාභිජානාමි වණ්‌ණදානස්‌සිදං ඵලං|
    count |25|
      block |ඉතො තෙවීසතිකප්‌පෙ වණ්‌ණසම සනාමකො|
      block |සත්‌තරතනසම්‌පන්‌නො චක්‌කවත්‌තී මහබ්‌බලො|
    count |26|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා වණ්‌ණකාරො ථෙරො ඉමා ගාථායො අභාසිත්‌ථාති|
    stand |වණ්‌ණකාරත්‌ථෙරස්‌සාපදානං ඡට්‌ඨං|
  block |පියාලපුප්‌ඵියත්‌ථෙරඅපදානං|
    count |27|
      block |මිගලුද්‌දො පුරෙ ආසිං අරඤ්‌ඤෙ කානනෙ අහං|
      block |පියාලං පුප්‌ඵිතං දිස්‌වා ගතමග්‌ගෙ ඛිපිං අහං|
    count |28|
      block |එකනවුතිතො කප්‌පෙ යං පුප්‌ඵමභිපූජයිං|
      block |දුග්‌ගතිං නාභිජානාමි බුද්‌ධපූජායිදං ඵලං|
    count |29|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා පියාලපුප්‌ඵියො ථෙරො ඉමා ගාථායො අභාසිත්‌ථාති|
    stand |පියාලපුප්‌ඵියත්‌ථෙරස්‌සාපදානං සත්‌තමං|
  block |අම්‌බයාගදායකත්‌ථෙරඅපදානං|
    count |30|
      block |සකෙ සිප්‌පෙ අපත්‌ථද්‌ධො අගමං කානනං අහං|
      block |සම්‌බුද්‌ධං යන්‌තං දිස්‌වාන අම්‌බයාගං අදාසහං|
    count |31|
      block |එකනවුතිතො කප්‌පෙ යං දානමදදිං තදා|
      block |දුග්‌ගතිං නාභිජානාමි අම්‌බයාගස්‌සිදං ඵලං|
    count |32|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා අම්‌බයාගදායකො ථෙරො ඉමා ගාථායො අභාසිත්‌ථාති|
    stand |අම්‌බයාගදායකත්‌ථෙරස්‌සාපදානං අට්‌ඨමං|
  block |ජගතිකාරකත්‌ථෙරඅපදානං|
    count |33|
      block |නිබ්‌බුතෙ ලොකනාථම්‌හි අත්‌ථදස්‌සි නරුත්‌තමෙ|
      block |ජගතී කාරිතා මය්‌හං බුද්‌ධස්‌ස ථූපමුත්‌තමෙ|
    count |34|
      block |අට්‌ඨාරසෙ කප්‌පසතෙ යං කම්‌මමකරිං තදා|
      block |දුග්‌ගතිං නාභිජානාමි ජගතියා ඉදං ඵලං|
    count |35|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා ජගතිකාරකො ථෙරො ඉමා ගාථායො අභාසිත්‌ථාති|
    stand |ජගතිකාරකත්‌ථෙරස්‌සාපදානං නවමං|
  block |වාසිදායකත්‌ථෙරඅපදානං|
    count |36|
      block |කම්‌මාරොහං පුරෙ ආසිං තිවරායං පුරුත්‌තමෙ|
      block |එකා වාසි මයා දින්‌නා සයම්‌භුං අපරාජිතං|
    count |37|
      block |චතුන්‌නවුතිතො කප්‌පෙ යං වාසිමදදිං තදා|
      block |දුග්‌ගතිං නාභිජානාමි වාසිදානස්‌සිදං ඵලං|
    count |38|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
      block |උදකාසනභාජනං සාලපුප්‌ඵී කිලඤ්‌ජකො|
      block |වෙදිකා වණ්‌ණකාරො ච පියාලඅම්‌බයාගදො|
      block |ජගතී වාසිදාතා ච ගාථා තිංස ච අට්‌ඨ ච|
    block |ඉත්‌ථං සුදං ආයස්‌මා වාසිදායකො ථෙරො ඉමා ගාථායො අභාසිත්‌ථාති|
    stand |වාසිදායකත්‌ථෙරස්‌සාපදානං දසමං|
    stand |උදකාසනවග්‌ගො චතුවීසතිමො|
    block |තස්‌සුද්‌දානං|
