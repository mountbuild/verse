block |කුණ්‌ඩධානවග්‌ගො|
  block |කුණ්‌ඩධානත්‌ථෙරඅපදානං|
    count |1|
      block |සත්‌තාහං පටිසල්‌ලීනං සයම්‌භුං අග්‌ගපුග්‌ගලං|
      block |පසන්‌නචිත්‌තො සුමනො බුද්‌ධසෙට්‌ඨං උපට්‌ඨහිං|
    count |2|
      block |වුට්‌ඨිතං කාලමඤ්‌ඤාය පදුමුත්‌තරං මහාමුනිං|
      block |මහන්‌තිං කදලීකණ්‌ණිං ගහෙත්‌වා උපගච්‌ඡහං|
    count |3|
      block |පටිග්‌ගහෙත්‌වා භගවා සබ්‌බඤ්‌ඤූ ලොකනායකො|
      block |මම චිත්‌තං පසාදෙන්‌තො පරිභුඤ්‌ජි මහාමුනි|
    count |4|
      block |පරිභුඤ්‌ජිත්‌වා සම්‌බුද්‌ධො සත්‌ථවාහො අනුත්‌තරො|
      block |සකාසනෙ නිසීදිත්‌වා ඉමා ගාථා අභාසථ|
    count |5|
      block |යෙ ච සන්‌ති සමිතාරො යක්‌ඛා ඉමම්‌හි පබ්‌බතෙ|
      block |අරඤ්‌ඤෙ භූතභබ්‍යානි සුණන්‌තු වචනං මම|
    count |6|
      block |යො සො බුද්‌ධං උපට්‌ඨාසි මිගරාජංව කෙසරිං|
      block |තමහං කිත්‌තයිස්‌සාමි සුණාථ මම භාසතො|
    count |7|
      block |එකාදසඤ්‌චක්‌ඛත්‌තුං සො දෙවරාජා භවිස්‌සති|
      block |චතුතිංසතික්‌ඛත්‌තුඤ්‌ච චක්‌කවත්‌තී භවිස්‌සති|
    count |8|
      block |කප්‌පසතසහස්‌සම්‌හි ඔක්‌කාකකුලසම්‌භවො|
      block |ගොතමො නාම ගොත්‌තෙන සත්‌ථා ලොකෙ භවිස්‌සති|
    count |9|
      block |අක්‌කොසිත්‌වාන සමණෙ සීලවන්‌තෙ අනාසවෙ|
      block |පාපකම්‌මවිපාකෙන නාමධෙය්‍යං ලභිස්‌සති|
    count |10|
      block |තස්‌ස ධම්‌මෙසු දායාදො ඔරසො ධම්‌මනිම්‌මිතො|
      block |කුණ්‌ඩධානොති නාමෙන සාවකො සො භවිස්‌සති|
    count |11|
      block |පවිවෙකමනුයුත්‌තො ඣායී ඣානරතො අහං|
      block |තොසයිත්‌වාන සත්‌ථාරං විහරාමි අනාසවො|
    count |12|
      block |සාවකෙහි පරිවුතො භික්‌ඛුසඞ්‌ඝපුරක්‌ඛතො|
      block |භික්‌ඛුසඞ්‌ඝෙ නිසීදිත්‌වා සලාකං ගාහයී ජිනො|
    count |13|
      block |එකංසං චීවරං කත්‌වා වන්‌දිත්‌වා ලොකනායකං|
      block |වදතං වරස්‌ස පුරතො පඨමං අග්‌ගහෙසහං|
    count |14|
      block |තෙන කම්‌මෙන භගවා දසසහස්‌සීකම්‌පකො|
      block |භික්‌ඛුසඞ්‌ඝෙ නිසීදිත්‌වා අග්‌ගට්‌ඨානෙ ඨපෙසි මං|
    count |15|
      block |වීරියං මෙ ධුරධොරය්‌හං යොගක්‌ඛෙමාධිවාහනං|
      block |ධාරෙමි අන්‌තිමං දෙහං සම්‌මාසම්‌බුද්‌ධසාසනෙ|
    count |16|
      block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
      block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා කුණ්‌ඩධානො ථෙරො ඉමා ගාථායො අභාසිත්‌ථාති|
    stand |කුණ්‌ඩධානත්‌ථෙරස්‌සාපදානං පඨමං|
  block |සාගතත්‌ථෙරඅපදානං|
    count |17|
      block |සොභිතො නාම නාමෙන අහොසිං බ්‍රාහ්‌මණො තදා|
      block |පුරක්‌ඛතො සසිස්‌සෙහි ආරාමං අගමාසහං|
    count |18|
      block |භගවා තම්‌හි සමයෙ භික්‌ඛුසඞ්‌ඝපුරක්‌ඛතො|
      block |ආරාමද්‌වාරා නික්‌ඛම්‌ම අට්‌ඨාසි පුරිසුත්‌තමො|
    count |19|
      block |තමද්‌දසාසිං සම්‌බුද්‌ධං දන්‌තං දන්‌තපුරක්‌ඛතං|
      block |සකං චිත්‌තං පසාදෙත්‌වා සන්‌ථවිං ලොකනායකං|
    count |20|
      block |යෙ කෙචි පාදපා සබ්‌බෙ මහියා තෙ විරූහරෙ|
      block |බුද්‌ධිමන්‌තො තථා සත්‌තා රුහන්‌ති ජිනසාසනෙ|
    count |21|
      block |සත්‌ථවාහොසි සප්‌පඤ්‌ඤො මහෙසි බහුකෙ ජනෙ|
      block |විපථා උද්‌ධරිත්‌වාන පථං ආචික්‌ඛසෙ තුවං|
    count |22|
      block |දන්‌තො දන්‌තපරිකිණ්‌ණො ඣායී ඣානරතෙහි ච|
      block |ආතාපී පහිතත්‌තෙහි උපසන්‌තෙහි තාදිභි|
    count |23|
      block |අලඞ්‌කතො පරිසාහි පුඤ්‌ඤඤාණෙහි සොභති|
      block |පභා නිද්‌ධාවතෙ තුය්‌හං සූරියොදයනෙ යථා|
    count |24|
      block |පසන්‌නචිත්‌තං දිස්‌වාන මහෙසී පදුමුත්‌තරො|
      block |භික්‌ඛුසඞ්‌ඝෙ ඨිතො සත්‌ථා ඉමා ගාථා අභාසථ|
    count |25|
      block |යො සො හාසං ජනෙත්‌වාන මමං කිත්‌තෙසි බ්‍රාහ්‌මණො|
      block |කප්‌පානං සතසහස්‌සං දෙවලොකෙ රමිස්‌සති|
    count |26|
      block |තුසිතා හි චවිත්‌වාන සුක්‌කමූලෙන චොදිතො|
      block |ගොතමස්‌ස භගවතො සාසනෙ පබ්‌බජිස්‌සති|
    count |27|
      block |තෙන කම්‌මෙන සුකතෙන අරහත්‌තං ලභිස්‌සති|
      block |සාගතො නාම නාමෙන හෙස්‌සති සත්‌ථු සාවකො|
    count |28|
      block |පබ්‌බජිත්‌වාන කායෙන පාපකම්‌මං විවජ්‌ජයිං|
      block |වචීදුච්‌චරිතං හිත්‌වා ආජීවං පරිසොධයිං|
    count |29|
      block |එවං විහරමානොහං තෙජොධාතූසු කොවිදො|
      block |සබ්‌බාසවෙ පරිඤ්‌ඤාය විහරාමි අනාසවො|
    count |30|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා සාගතො ථෙරො ඉමා ගාථායො අභාසිත්‌ථාති|
    stand |සාගතත්‌ථෙරස්‌සාපදානං දුතියං|
  block |මහාකච්‌චානත්‌ථෙරඅපදානං|
    count |31|
      block |පදුමුත්‌තරනාථස්‌ස පදුමං නාම චෙතියං|
      block |සිලාසනං කාරයිත්‌වා සුවණ්‌ණෙනාභිලෙපයිං|
    count |32|
      block |රතනාමයඡත්‌තඤ්‌ච පග්‌ගය්‌හ වාළබීජනිං|
      block |බුද්‌ධස්‌ස අභිරොපෙසිං ලොකබන්‌ධුස්‌ස තාදිනො|
    count |33|
      block |යාවතා දෙවතා භුම්‌මා සබ්‌බෙ සන්‌නිපතුං තදා|
      block |රතනාමයඡත්‌තානං විපාකං කථයිස්‌සති|
    count |34|
      block |තඤ්‌ච සබ්‌බං සුණිස්‌සාම කථයන්‌තස්‌ස සත්‌ථුනො|
      block |භිය්‍යො හාසං ජනෙය්‍යාම සම්‌මාසම්‌බුද්‌ධසාසනෙ|
    count |35|
      block |හෙමාසනෙ නිසීදිත්‌වා සයම්‌භූ අග්‌ගපුග්‌ගලො|
      block |භික්‌ඛුසඞ්‌ඝපරිබ්‍යූළ්‌හො ඉමා ගාථා අභාසථ|
    count |36|
      block |යෙනිදං ආසනං දින්‌නං සොවණ්‌ණං රතනාමයං|
      block |තමහං කිත්‌තයිස්‌සාමි සුණාථ මම භාසතො|
    count |37|
      block |තිංසකප්‌පානි දෙවින්‌දො දෙවරජ්‌ජං කරිස්‌සති|
      block |සමන්‌තා යොජනසතං ආභායාභිභවිස්‌සති|
    count |38|
      block |මනුස්‌සලොකමාගන්‌ත්‌වා චක්‌කවත්‌තී භවිස්‌සති|
      block |පභස්‌සරොති නාමෙන උග්‌ගතෙජො භවිස්‌සති|
    count |39|
      block |දිවා වා යදි වා රත්‌තිං සතරංසීව උග්‌ගතො|
      block |සමන්‌තා අට්‌ඨරතනං උජ්‌ජොතිස්‌සති ඛත්‌තියො|
    count |40|
      block |කප්‌පසතසහස්‌සම්‌හි ඔක්‌කාකකුලසම්‌භවො|
      block |ගොතමො නාම ගොත්‌තෙන සත්‌ථා ලොකෙ භවිස්‌සති|
    count |41|
      block |තුසිතා හි චවිත්‌වාන සුක්‌කමූලෙන චොදිතො|
      block |කච්‌චානො නාම නාමෙන බ්‍රහ්‌මබන්‌ධු භවිස්‌සති|
    count |42|
      block |සො පච්‌ඡා පබ්‌බජිත්‌වාන අරහා හෙස්‌සතිනාසවො|
      block |ගොතමො ලොකපජ්‌ජොතො අග්‌ගට්‌ඨානෙ ඨපෙස්‌සති|
    count |43|
      block |සංඛිත්‌තපුච්‌ඡිතං පඤ්‌හං විත්‌ථාරෙන කථෙස්‌සති|
      block |කථයන්‌තො ච තං පඤ්‌හං අජ්‌ඣාසයං පූරයිස්‌සති|
    count |44|
      block |අඩ්‌ඪෙ කුලෙ අභිජාතො බ්‍රාහ්‌මණො මන්‌තපාරගූ|
      block |ඔහාය ධනධඤ්‌ඤානි පබ්‌බජිං අනගාරියං|
    count |45|
      block |සංඛිත්‌තෙනපි පුච්‌ඡන්‌තෙ විත්‌ථාරෙන කථෙමහං|
      block |අජ්‌ඣාසයං තෙසං පූරෙමි තොසෙමි ද්‌විපදුත්‌තමං|
    count |46|
      block |තොසිතො මෙ මහාවීරො සයම්‌භූ අග්‌ගපුග්‌ගලො|
      block |භික්‌ඛුසඞ්‌ඝෙ නිසීදිත්‌වා එතදග්‌ගෙ ඨපෙසි මං|
    count |47|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා මහාකච්‌චානො ථෙරො ඉමා ගාථායො අභාසිත්‌ථාති|
    stand |මහාකච්‌චානත්‌ථෙරස්‌සාපදානං තතියං|
  block |කාළුදායිත්‌ථෙරඅපදානං|
    count |48|
      block |පදුමුත්‌තරබුද්‌ධස්‌ස ලොකජෙට්‌ඨස්‌ස තාදිනො|
      block |අද්‌ධානං පටිපන්‌නස්‌ස චරතො චාරිකං තදා|
    count |49|
      block |සුඵුල්‌ලං පදුමං ගය්‌හ උප්‌පලං මල්‌ලිකඤ්‌චහං|
      block |පරමන්‌නං ගහෙත්‌වාන අදාසිං සත්‌ථුනො අහං|
    count |50|
      block |පරිභුඤ්‌ජි මහාවීරො පරමන්‌නං සුභොජනං|
      block |තඤ්‌ච පුප්‌ඵං ගහෙත්‌වාන ජනස්‌ස සම්‌පදස්‌සයි|
    count |51|
      block |ඉට්‌ඨං කන්‌තං පියං ලොකෙ ජලජං පුප්‌ඵමුත්‌තමං|
      block |සුදුක්‌කරං කතං තෙන යො මෙ පුප්‌ඵං අදාසිදං|
    count |52|
      block |යො පුප්‌ඵමභිරොපෙසි පරමන්‌නඤ්‌චදාසි මෙ|
      block |තමහං කිත්‌තයිස්‌සාමි සුණාථ මම භාසතො|
    count |53|
      block |දස අට්‌ඨ චක්‌ඛත්‌තුං සො දෙවරජ්‌ජං කරිස්‌සති|
      block |උප්‌පලං පදුමඤ්‌චාපි මල්‌ලිකඤ්‌ච තදුත්‌තරි|
    count |54|
      block |අස්‌ස පුඤ්‌ඤවිපාකෙන දිබ්‌බගන්‌ධසමායුතං|
      block |ආකාසෙ ඡදනං කත්‌වා ධාරයිස්‌සති තාවදෙ|
    count |55|
      block |පඤ්‌චවීසතික්‌ඛත්‌තුඤ්‌ච චක්‌කවත්‌තී භවිස්‌සති|
      block |පථබ්‍යා රජ්‌ජං පඤ්‌චසතං වසුධං ආවසිස්‌සති|
    count |56|
      block |කප්‌පසතසහස්‌සම්‌හි ඔක්‌කාකකුලසම්‌භවො|
      block |ගොතමො නාම ගොත්‌තෙන සත්‌ථා ලොකෙ භවිස්‌සති|
    count |57|
      block |සකකම්‌මාභිරද්‌ධො සො සුක්‌කමූලෙන චොදිතො|
      block |සක්‍යානං නන්‌දිජනනො ඤාතිබන්‌ධු භවිස්‌සති|
    count |58|
      block |සො පච්‌ඡා පබ්‌බජිත්‌වාන සුක්‌කමූලෙන චොදිතො|
      block |සබ්‌බාසවෙ පරිඤ්‌ඤාය නිබ්‌බායිස්‌සතිනාසවො|
    count |59|
      block |පටිසම්‌භිදමනුප්‌පත්‌තං කතකිච්‌චමනාසවං|
      block |ගොතමො ලොකබන්‌ධු තං එතදග්‌ගෙ ඨපෙස්‌සති|
    count |60|
      block |පධානපහිතත්‌තො සො උපසන්‌තො නිරූපධි|
      block |උදායී නාම නාමෙන හෙස්‌සති සත්‌ථු සාවකො|
    count |61|
      block |රාගො දොසො ච මොහො ච මානො මක්‌ඛො ච ධංසිතො|
      block |සබ්‌බාසවෙ පරිඤ්‌ඤාය විහරාමි අනාසවො|
    count |62|
      block |තොසයිඤ්‌චාපි සම්‌බුද්‌ධං ආතාපී නිපකො අහං|
      block |පසාදිතො ච සම්‌බුද්‌ධො එතදග්‌ගෙ ඨපෙසි මං|
    count |63|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
      block |ඉත්‌ථං සුදං ආයස්‌මා කාළුදායී ථෙරො ඉමා ගාථායො අභාසිත්‌ථාති|
    stand |කාළුදායීථෙරස්‌සාපදානං චතුත්‌ථං|
  block |මොඝරාජත්‌ථෙරඅපදානං|
    count |64|
      block |අත්‌ථදස්‌සී තු භගවා සයම්‌භූ අපරාජිතො|
      block |භික්‌ඛුසඞ්‌ඝපරිබ්‍යූළ්‌හො රථියං පටිපජ්‌ජථ|
    count |65|
      block |සිස්‌සෙහි සම්‌පරිවුතො ඝරම්‌හා අභිනික්‌ඛමිං|
      block |නික්‌ඛමිත්‌වානහං තත්‌ථ අද්‌දසං ලොකනායකං|
    count |66|
      block |අභිවාදිය සම්‌බුද්‌ධං සිරෙ කත්‌වාන අඤ්‌ජලිං|
      block |සකං චිත්‌තං පසාදෙත්‌වා සන්‌ථවිං ලොකනායකං|
    count |67|
      block |යාවතා රූපිනො සත්‌තා අරූපී වා අසඤ්‌ඤිනො|
      block |සබ්‌බෙ තෙ තව ඤාණම්‌හි අන්‌තො හොන්‌ති සමොගධා|
    count |68|
      block |සුඛුමච්‌ඡිකජාලෙන උදකං යො පරික්‌ඛිපෙ|
      block |යෙ කෙචි උදකෙ පාණා අන්‌තොජාලෙ භවන්‌ති තෙ|
    count |69|
      block |යෙසඤ්‌ච චෙතනා අත්‌ථි රූපිනො ච අරූපිනො|
      block |සබ්‌බෙ තෙ තව ඤාණම්‌හි අන්‌තො හොන්‌ති සමොගධා|
    count |70|
      block |සමුද්‌ධරසිමං ලොකං අන්‌ධකාරසමාකුලං|
      block |තව ධම්‌මං සුණිත්‌වාන කඞ්‌ඛාසොතං තරන්‌ති තෙ|
    count |71|
      block |අවිජ්‌ජානිවුතෙ ලොකෙ අන්‌ධකාරෙන ඔත්‌ථටෙ|
      block |තව ඤාණම්‌හි ජොතන්‌තෙ අන්‌ධකාරා පධංසිතා|
    count |72|
      block |තුවං චක්‌ඛූසි සබ්‌බෙසං මහාතමපනූදනො|
      block |තව ධම්‌මං සුණිත්‌වාන නිබ්‌බායති බහුජ්‌ජනො|
    count |73|
      block |පුටකං පූරයිත්‌වාන මධුඛුද්‌දමනෙළකං|
      block |උභො හත්‌ථෙහි පග්‌ගය්‌හ උපනෙසිං මහෙසිනො|
    count |74|
      block |පටිග්‌ගණ්‌හි මහාවීරො සහත්‌ථෙන මහා ඉසී|
      block |භුඤ්‌ජිත්‌වා තඤ්‌ච සබ්‌බඤ්‌ඤූ වෙහාසං නභමුග්‌ගමි|
    count |75|
      block |අන්‌තලික්‌ඛෙ ඨිතො සත්‌ථා අත්‌ථදස්‌සී නරාසභො|
      block |මම චිත්‌තං පසාදෙන්‌තො ඉමා ගාථා අභාසථ|
    count |76|
      block |යෙනිදං ථවිතං ඤාණං බුද්‌ධසෙට්‌ඨො ච ථොමිතො|
      block |තෙන චිත්‌තප්‌පසාදෙන දුග්‌ගතිං සො න ගච්‌ඡති|
    count |77|
      block |චතුද්‌දසඤ්‌චක්‌ඛත්‌තුං සො දෙවරජ්‌ජං කරිස්‌සති|
      block |පථබ්‍යා රජ්‌ජං අට්‌ඨසතං වසුධං ආවසිස්‌සති|
    count |78|
      block |පඤ්‌චෙව සතක්‌ඛත්‌තුඤ්‌ච චක්‌කවත්‌තී භවිස්‌සති|
      block |පදෙසරජ්‌ජං අසඞ්‌ඛෙය්‍යං මහියා කාරයිස්‌සති|
    count |79|
      block |අජ්‌ඣායකො මන්‌තධරො තිණ්‌ණං වෙදාන පාරගූ|
      block |ගොතමස්‌ස භගවතො සාසනෙ පබ්‌බජිස්‌සති|
    count |80|
      block |ගම්‌භීරං නිපුණං අත්‌ථං ඤාණෙන විචිනිස්‌සති|
      block |මොඝරාජාති නාමෙන හෙස්‌සති සත්‌ථු සාවකො|
    count |81|
      block |තීහි විජ්‌ජාහි සම්‌පන්‌නං කතකිච්‌චමනාසවං|
      block |ගොතමො සත්‌ථවාහග්‌ගො එතදග්‌ගෙ ඨපෙස්‌සති|
    count |82|
      block |හිත්‌වා මානුසකං යොගං ඡෙත්‌වාන භවබන්‌ධනං|
      block |සබ්‌බාසවෙ පරිඤ්‌ඤාය විහරාමි අනාසවො|
    count |83|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
      block |ඉත්‌ථං සුදං ආයස්‌මා මොඝරාජො ථෙරො ඉමා ගාථායො අභාසිත්‌ථාති|
    stand |මොඝරාජත්‌ථෙරස්‌සාපදානං පඤ්‌චමං|
  block |අධිමුත්‌තත්‌ථෙරඅපදානං|
    count |84|
      block |නිබ්‌බුතෙ ලොකනාථම්‌හි අත්‌ථදස්‌සීනරුත්‌තමෙ|
      block |උපට්‌ඨහිං භික්‌ඛුසඞ්‌ඝං විප්‌පසන්‌නෙන චෙතසා|
    count |85|
      block |නිමන්‌තෙත්‌වා භික්‌ඛුසඞ්‌ඝං උජුභූතං සමාහිතං|
      block |උච්‌ඡුනා මණ්‌ඩපං කත්‌වා භොජෙසිං සඞ්‌ඝමුත්‌තමං|
    count |86|
      block |යං යං යොනුපපජ්‌ජාමි දෙවත්‌තං අථ මානුසං|
      block |සබ්‌බෙ සත්‌තෙ අභිභොමි පුඤ්‌ඤකම්‌මස්‌සිදං ඵලං|
    count |87|
      block |අට්‌ඨාරසෙ කප්‌පසතෙ යං දානමදදිං තදා|
      block |දුග්‌ගතිං නාභිජානාමි උච්‌ඡුදානස්‌සිදං ඵලං|
    count |88|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
      block |ඉත්‌ථං සුදං ආයස්‌මා අධිමුත්‌තො ථෙරො ඉමා ගාථායො අභාසිත්‌ථාති|
    stand |අධිමුත්‌තත්‌ථෙරස්‌සාපදානං ඡට්‌ඨං|
  block |ලසුණදායකත්‌ථෙරඅපදානං|
    count |89|
      block |හිමවන්‌තස්‌සාවිදූරෙ තාපසො ආසහං තදා|
      block |ලසුණං උපජීවාමි ලසුණං මය්‌හභොජනං|
    count |90|
      block |ඛාරියො පූරයිත්‌වාන සඞ්‌ඝාරාමමගච්‌ඡහං|
      block |හට්‌ඨො හට්‌ඨෙන චිත්‌තෙන සඞ්‌ඝස්‌ස ලසුණං අදං|
    count |91|
      block |විපස්‌සිස්‌ස නරග්‌ගස්‌ස සාසනෙ නිරතස්‌සහං|
      block |සඞ්‌ඝස්‌ස ලසුණං දත්‌වා කප්‌පං සග්‌ගම්‌හි මොදහං|
    count |92|
      block |එකනවුතිතො කප්‌පෙ ලසුණං යමදං තදා|
      block |දුග්‌ගතිං නාභිජානාමි ලසුණස්‌ස ඉදං ඵලං|
    count |93|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
      block |ඉත්‌ථං සුදං ආයස්‌මා ලසුණදායකො ථෙරො ඉමා ගාථායො අභාසිත්‌ථාති|
    stand |ලසුණදායකත්‌ථෙරස්‌සාපදානං සත්‌තමං|
  block |ආයාගදායකත්‌ථෙරඅපදානං|
    count |94|
      block |නිබ්‌බුතෙ ලොකනාථම්‌හි සිඛිම්‌හි වදතං වරෙ|
      block |හට්‌ඨො හට්‌ඨෙන චිත්‌තෙන අවන්‌දිං ථූපමුත්‌තමං|
    count |95|
      block |වඩ්‌ඪකීහි කථාපෙත්‌වා මූලං දත්‌වානහං තදා|
      block |හට්‌ඨො හට්‌ඨෙන චිත්‌තෙන ආයාගං කාරපෙසහං|
    count |96|
      block |අට්‌ඨ කප්‌පානි දෙවෙසු අබ්‌බොකිණ්‌ණං වසිං අහං|
      block |අවසෙසෙසු කප්‌පෙසු වොකිණ්‌ණං සංසරිං අහං|
    count |97|
      block |කායෙ විසං න කමති සත්‌ථානි න ච හන්‌ති මෙ|
      block |උදකෙහං න මිය්‍යාමි ආයාගස්‌ස ඉදං ඵලං|
    count |98|
      block |යදිච්‌ඡාමි අහං වස්‌සං මහාමෙඝො පවස්‌සති|
      block |දෙවාපි මෙ වසං එන්‌ති පුඤ්‌ඤකම්‌මස්‌සිදං ඵලං|
    count |99|
      block |සත්‌තරතනසම්‌පන්‌නො තිසක්‌ඛත්‌තුං අහොසහං|
      block |න මං කෙචාවජානන්‌ති පුඤ්‌ඤකම්‌මස්‌සිදං ඵලං|
    count |100|
      block |එකත්‌තිංසෙ ඉතො කප්‌පෙ ආයාගං යමකාරයිං|
      block |දුග්‌ගතිං නාභිජානාමි ආයාගස්‌ස ඉදං ඵලං|
    count |101|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා ආයාගදායකො ථෙරො ඉමා ගාථායො අභාසිත්‌ථාති|
    stand |ආයාගදායකත්‌ථෙරස්‌සාපදානං අට්‌ඨමං|
  block |ධම්‌මචක්‌කිකත්‌ථෙරඅපදානං|
    count |102|
      block |සිද්‌ධත්‌ථස්‌ස භගවතො සීහාසනස්‌ස සම්‌මුඛා|
      block |ධම්‌මචක්‌කං මෙ ඨපිතං සුකතං විඤ්‌ඤුවණ්‌ණිතං|
    count |103|
      block |චාරුවණ්‌ණොව සොභාමි සයොග්‌ගබලවාහනො|
      block |පරිවාරෙන්‌ති මං නිච්‌චං අනුයන්‌තා බහුජ්‌ජනා|
    count |104|
      block |සට්‌ඨිතූරියසහස්‌සෙහි පරිචාරෙමහං සදා|
      block |පරිවාරෙන සොභාමි පුඤ්‌ඤකම්‌මස්‌සිදං ඵලං|
    count |105|
      block |චතුන්‌නවුතිතො කප්‌පෙ යං චක්‌කං ඨපයිං අහං|
      block |දුග්‌ගතිං නාභිජානාමි ධම්‌මචක්‌කස්‌සිදං ඵලං|
    count |106|
      block |ඉතො එකාදසෙ කප්‌පෙ අට්‌ඨාසිංසු ජනාධිපා|
      block |සහස්‌සරාජනාමෙන චක්‌කවත්‌තී මහබ්‌බලා|
    count |107|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා ධම්‌මචක්‌කිකො ථෙරො ඉමා ගාථායො අභාසිත්‌ථාති|
    stand |ධම්‌මචක්‌කිකත්‌ථෙරස්‌සාපදානං නවමං|
  block |කප්‌පරුක්‌ඛියත්‌ථෙරඅපදානං|
    count |108|
      block |සිද්‌ධත්‌ථස්‌ස භගවතො ථූපසෙට්‌ඨස්‌ස සම්‌මුඛා|
      block |විචිත්‌තදුස්‌සෙ ලගෙත්‌වා කප්‌පරුක්‌ඛං ඨපෙසහං|
    count |109|
      block |යං යං යොනුපපජ්‌ජාමි දෙවත්‌තං අථ මානුසං|
      block |සොභයන්‌තො මම ද්‌වාරං කප්‌පරුක්‌ඛො පතිට්‌ඨති|
    count |110|
      block |අහඤ්‌ච පරිසා චෙව යෙ කෙචි මම වස්‌සිතා|
      block |තම්‌හා දුස්‌සං ගහෙත්‌වාන නිවාසෙම මයං සදා|
    count |111|
      block |චතුන්‌නවුතිතො කප්‌පෙ යං රුක්‌ඛං ඨපයිං අහං|
      block |දුග්‌ගතිං නාභිජානාමි කප්‌පරුක්‌ඛස්‌සිදං ඵලං|
    count |112|
      block |ඉතො ච සත්‌තමෙ කප්‌පෙ සුචෙළා අට්‌ඨ ඛත්‌තියා|
      block |සත්‌තරතනසම්‌පන්‌නා චක්‌කවත්‌තී මහබ්‌බලා|
    count |113|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
      block |කුණ්‌ඩසාගතකච්‌චානා උදායී මොඝරාජකො|
      block |අධිමුත්‌තො ලසුණදො ආයාගී ධම්‌මචක්‌කිකො|
      block |කප්‌පරුක්‌ඛී ච දසමො ගාථා ද්‌වයදසසතං|
    block |ඉත්‌ථං සුදං ආයස්‌මා කප්‌පරුක්‌ඛියො ථෙරො ඉමා ගාථායො අභාසිත්‌ථාති|
    stand |කප්‌පරුක්‌ඛියත්‌ථෙරස්‌සාපදානං දසමං|
    stand |කුණ්‌ඩධානවග්‌ගො චතුත්‌ථො|
    block |තස්‌සුද්‌දානං|
