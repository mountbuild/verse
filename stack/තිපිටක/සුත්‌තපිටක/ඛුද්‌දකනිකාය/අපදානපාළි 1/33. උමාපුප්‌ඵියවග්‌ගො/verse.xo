block |උමාපුප්‌ඵියවග්‌ගො|
  block |උමාපුප්‌ඵියත්‌ථෙරඅපදානං|
    count |1|
      block |සමාහිතං සමාපන්‌නං සිද්‌ධත්‌ථමපරාජිතං|
      block |සමාධිනා උපවිට්‌ඨං අද්‌දසාහං නරුත්‌තමං|
    count |2|
      block |උමාපුප්‌ඵං ගහෙත්‌වාන බුද්‌ධස්‌ස අභිරොපයිං|
      block |සබ්‌බපුප්‌ඵා එකසීසා උද්‌ධංවණ්‌ටා අධොමුඛා|
    count |3|
      block |සුචිත්‌තා විය තිට්‌ඨන්‌තෙ ආකාසෙ පුප්‌ඵසන්‌ථරා|
      block |තෙන චිත්‌තප්‌පසාදෙන තුසිතං උපපජ්‌ජහං|
    count |4|
      block |චතුන්‌නවුතිතො කප්‌පෙ යං පුප්‌ඵමභිපූජයිං|
      block |දුග්‌ගතිං නාභිජානාමි බුද්‌ධපූජායිදං ඵලං|
    count |5|
      block |පඤ්‌චපඤ්‌ඤාසිතො කප්‌පෙ එකො ආසිං මහීපති|
      block |සමන්‌තඡදනො නාම චක්‌කවත්‌තී මහබ්‌බලො|
    count |6|
      block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
      block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා උමාපුප්‌ඵියො ථෙරො ඉමා ගාථායො අභාසිත්‌ථාති|
    stand |උමාපුප්‌ඵියත්‌ථෙරස්‌සාපදානං පඨමං|
  block |පුලිනපූජකත්‌ථෙරඅපදානං|
    count |7|
      block |කකුධං විලසන්‌තංව නිසභාජානියං යථා|
      block |ඔසධිංව විරොචන්‌තං ඔභාසන්‌තං නරාසභං|
    count |8|
      block |අඤ්‌ජලිං පග්‌ගහෙත්‌වාන අවන්‌දිං සත්‌ථුනො අහං|
      block |සත්‌ථාරං පරිවණ්‌ණෙසිං සකකම්‌මෙන තොසයිං|
    count |9|
      block |සුසුද්‌ධං පුලිනං ගය්‌හ ගතමග්‌ගෙ සමොකිරිං|
      block |උච්‌ඡඞ්‌ගෙන ගහෙත්‌වාන විපස්‌සිස්‌ස මහෙසිනො|
    count |10|
      block |තතො උපඩ්‌ඪපුලිනං විප්‌පසන්‌නෙන චෙතසා|
      block |දිවාවිහාරෙ ඔසිඤ්‌චිං ද්‌විපදින්‌දස්‌ස තාදිනො|
    count |11|
      block |එකනවුතිතො කප්‌පෙ පුලිනං යමසිඤ්‌චහං|
      block |දුග්‌ගතිං නාභිජානාමි පුලිනස්‌ස ඉදං ඵලං|
    count |12|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා පුලිනපූජකො ථෙරො ඉමා ගාථායො අභාසිත්‌ථාති|
    stand |පුලිනපූජකත්‌ථෙරස්‌සාපදානං දුතියං|
  block |හාසජනකත්‌ථෙරඅපදානං|
    count |13|
      block |දුමග්‌ගෙ පංසුකූලකං ලග්‌ගං දිස්‌වාන සත්‌ථුනො|
      block |අඤ්‌ජලිං පග්‌ගහෙත්‌වාන භිය්‍යො උච්‌චාරිතං මයා|
    count |14|
      block |දූරතො පන දිස්‌වාන හාසො මෙ උදපජ්‌ජථ|
      block |අඤ්‌ජලිං පග්‌ගහෙත්‌වාන භිය්‍යො චිත්‌තං පසාදයිං|
    count |15|
      block |එකනවුතිතො කප්‌පෙ යං සඤ්‌ඤමලභිං තදා|
      block |දුග්‌ගතිං නාභිජානාමි බුද්‌ධසඤ්‌ඤායිදං ඵලං|
    count |16|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා හාසජනකො ථෙරො ඉමා ගාථායො අභාසිත්‌ථාති|
    stand |හාසජනකත්‌ථෙරස්‌සාපදානං තතියං|
  block |යඤ්‌ඤසාමිකත්‌ථෙරඅපදානං|
    count |17|
      block |ජාතියා සත්‌තවස්‌සොහං අහොසිං මන්‌තපාරගූ|
      block |කුලවත්‌තං අධාරෙසිං යඤ්‌ඤො උස්‌සාහිතො මයා|
    count |18|
      block |චුල්‌ලාසීතිසහස්‌සානි පසූ හඤ්‌ඤන්‌ති මෙ තදා|
      block |සාරථම්‌භුපනීතානි යඤ්‌ඤත්‌ථාය උපට්‌ඨිතා|
    count |19|
      block |උක්‌කාමුඛපහට්‌ඨොව ඛදිරඞ්‌ගාරසන්‌නිභො|
      block |උදයන්‌තොව සූරියො පුණ්‌ණමායෙව චන්‌දිමා|
    count |20|
      block |සිද්‌ධත්‌ථො සබ්‌බසිද්‌ධත්‌ථො තිලොකමහිතො හිතො|
      block |උපගන්‌ත්‌වාන සම්‌බුද්‌ධො ඉදං වචනමබ්‍රවි|
    count |21|
      block |අහිංසා සබ්‌බපාණීනං කුමාර මම රුච්‌චති|
      block |ථෙය්‍යා ච අතිචාරා ච මජ්‌ජපානා ච ආරති|
    count |22|
      block |රති ච සමචරියාය බාහුසච්‌චං කතඤ්‌ඤුතා|
      block |දිට්‌ඨෙ ධම්‌මෙ පරත්‌ථ ච ධම්‌මා එතෙ පසංසියා|
    count |23|
      block |එතෙ ධම්‌මෙ භාවයිත්‌වා සබ්‌බසත්‌තහිතෙ රතො|
      block |බුද්‌ධෙ චිත්‌තං පසාදෙත්‌වා භාවෙහි මග්‌ගමුත්‌තමං|
    count |24|
      block |ඉදං වත්‌වාන සබ්‌බඤ්‌ඤූ ලොකජෙට්‌ඨො නරාසභො|
      block |මමෙවං අනුසාසිත්‌වා වෙහාසං උග්‌ගතො ගතො|
    count |25|
      block |පුබ්‌බෙ චිත්‌තං විසොධෙත්‌වා පච්‌ඡා චිත්‌තං පසාදයිං|
      block |තෙන චිත්‌තප්‌පසාදෙන තුසිතං උපපජ්‌ජහං|
    count |26|
      block |චතුන්‌නවුතිතො කප්‌පෙ යදා චිත්‌තං පසාදයිං|
      block |දුග්‌ගතිං නාභිජානාමි බුද්‌ධසඤ්‌ඤායිදං ඵලං|
    count |27|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා යඤ්‌ඤසාමිකො ථෙරො ඉමා ගාථායො අභාසිත්‌ථාති|
    stand |යඤ්‌ඤසාමිකත්‌ථෙරස්‌සාපදානං චතුත්‌ථං|
  block |නිමිත්‌තසඤ්‌ඤකත්‌ථෙරඅපදානං|
    count |28|
      block |චන්‌දභාගානදීතීරෙ වසාමි අස්‌සමෙ අහං|
      block |සුවණ්‌ණමිගමද්‌දක්‌ඛිං චරන්‌තං විපිනෙ අහං|
    count |29|
      block |මිගෙ චිත්‌තං පසාදෙත්‌වා ලොකජෙට්‌ඨං අනුස්‌සරිං|
      block |තෙන චිත්‌තප්‌පසාදෙන අඤ්‌ඤෙ බුද්‌ධෙ අනුස්‌සරිං|
    count |30|
      block |අබ්‌භතීතා ච යෙ බුද්‌ධා වත්‌තමානා අනාගතා|
      block |එවමෙවං විරොචන්‌ති මිගරාජාව තෙ තයො|
    count |31|
      block |චතුන්‌නවුතිතො කප්‌පෙ යං සඤ්‌ඤමලභිං තදා|
      block |දුග්‌ගතිං නාභිජානාමි බුද්‌ධසඤ්‌ඤායිදං ඵලං|
    count |32|
      block |සත්‌තවීසෙ ඉතො කප්‌පෙ එකො ආසිං මහීපති|
      block |අරඤ්‌ඤසත්‌ථො නාමෙන චක්‌කවත්‌තී මහබ්‌බලො|
    count |33|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා නිමිත්‌තසඤ්‌ඤකො ථෙරො ඉමා ගාථායො අභාසිත්‌ථාති|
    stand |නිමිත්‌තසඤ්‌ඤකත්‌ථෙරස්‌සාපදානං පඤ්‌චමං|
  block |අන්‌නසංසාවකත්‌ථෙරඅපදානං|
    count |34|
      block |සුවණ්‌ණවණ්‌ණං සම්‌බුද්‌ධං ගච්‌ඡන්‌තං අන්‌තරාපණෙ|
      block |කඤ්‌චනග්‌ඝියසඞ්‌කාසං බාත්‌තිංසවරලක්‌ඛණං|
    count |35|
      block |සිද්‌ධත්‌ථං සබ්‌බසිද්‌ධත්‌ථං අනෙජං අපරාජිතං|
      block |සම්‌බුද්‌ධං අතිනාමෙත්‌වා භොජයිං තං මහාමුනිං|
    count |36|
      block |මුනි කාරුණිකො ලොකෙ ඔභාසයි මමං තදා|
      block |බුද්‌ධෙ චිත්‌තං පසාදෙත්‌වා කප්‌පං සග්‌ගම්‌හි මොදහං|
    count |37|
      block |චතුන්‌නවුතිතො කප්‌පෙ යං දානමදදිං තදා|
      block |දුග්‌ගතිං නාභිජානාමි භික්‌ඛාදානස්‌සිදං ඵලං|
    count |38|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
      block |ඉත්‌ථං සුදං ආයස්‌මා අන්‌නසංසාවකො ථෙරො ඉමා ගාථායො අභාසිත්‌ථාති|
    stand |අන්‌නසංසාවකත්‌ථෙරස්‌සාපදානං ඡට්‌ඨං|
  block |නිග්‌ගුණ්‌ඩිපුප්‌ඵියත්‌ථෙරඅපදානං|
    count |39|
      block |යදා දෙවො දෙවකායා චවතෙ ආයුසඞ්‌ඛයා|
      block |තයො සද්‌දා නිච්‌ඡරන්‌ති දෙවානං අනුමොදතං|
    count |40|
      block |ඉතො භො සුගතිං ගච්‌ඡ මනුස්‌සානං සහබ්‍යතං|
      block |මනුස්‌සභූතො සද්‌ධම්‌මෙ ලභ සද්‌ධං අනුත්‌තරං|
    count |41|
      block |සා තෙ සද්‌ධා නිවිට්‌ඨාස්‌ස මූලජාතා පතිට්‌ඨිතා|
      block |යාවජීවං අසංහීරා සද්‌ධම්‌මෙ සුප්‌පවෙදිතෙ|
    count |42|
      block |කායෙන කුසලං කත්‌වා වාචාය කුසලං බහුං|
      block |මනසා කුසලං කත්‌වා අබ්‍යාපජ්‌ජං නිරූපධිං|
    count |43|
      block |තතො ඔපධිකං පුඤ්‌ඤං කත්‌වා දානෙන තං බහුං|
      block |අඤ්‌ඤෙපි මච්‌චෙ සද්‌ධම්‌මෙ බ්‍රහ්‌මචරියෙ නිවෙසය|
    count |44|
      block |ඉමාය අනුකම්‌පාය දෙවාදෙවං යදා විදූ|
      block |චවන්‌තං අනුමොදන්‌ති එහි දෙව පුනප්‌පුනං|
    count |45|
      block |සංවෙගො මෙ තදා ආසි දෙවසඞ්‌ඝෙ සමාගතෙ|
      block |කංසු නාම අහං යොනිං ගමිස්‌සාමි ඉතො චුතො|
    count |46|
      block |මම සංවෙගමඤ්‌ඤාය සමණො භාවිතින්‌ද්‍රියො|
      block |මමුද්‌ධරිතුකාමො සො ආගච්‌ඡි මම සන්‌තිකං|
    count |47|
      block |සුමනො නාම නාමෙන පදුමුත්‌තරසාවකො|
      block |අත්‌ථධම්‌මානුසාසිත්‌වා සංවෙජෙසි මමං තදා|
    stand |ද්‌වාදසමං භාණවාරං|
    count |48|
      block |තස්‌සාහං වචනං සුත්‌වා බුද්‌ධෙ චිත්‌තං පසාදයිං|
      block |තං ධීරං අභිවාදෙත්‌වා තත්‌ථ කාලංකතො අහං|
    count |49|
      block |උපපජ්‌ජිං ස තත්‌ථෙව සුක්‌කමූලෙන චොදිතො|
      block |වසන්‌තො මාතුකුච්‌ඡිම්‌හි පුන ධාරෙති මාතුයා|
    count |50|
      block |තම්‌හා කායා චවිත්‌වාන තිදසෙ උපපජ්‌ජහං|
      block |එත්‌ථන්‌තරෙ න පස්‌සාමි දොමනස්‌සමහං තදා|
    count |51|
      block |තාවතිංසා චවිත්‌වාන මාතුකුච්‌ඡිං සමොක්‌කමිං|
      block |නික්‌ඛමිත්‌වාන කුච්‌ඡිම්‌හා කණ්‌හසුක්‌කං අජානහං|
    count |52|
      block |ජාතියා සත්‌තවස්‌සොව ආරාමං පාවිසිං අහං|
      block |ගොතමස්‌ස භගවතො සක්‍යපුත්‌තස්‌ස තාදිනො|
    count |53|
      block |විත්‌ථාරිකෙ පාවචනෙ බාහුජඤ්‌ඤම්‌හි සාසනෙ|
      block |අද්‌දසං සාසනකරෙ භික්‌ඛවො තත්‌ථ සත්‌ථුනො|
    count |54|
      block |සාවත්‌ථි නාම නගරං රාජා තත්‌ථාසි කොසලො|
      block |රථෙන නාගයුත්‌තෙන උපෙසි බොධිමුත්‌තමං|
    count |55|
      block |තස්‌සාහං නාගං දිස්‌වාන පුබ්‌බකම්‌මං අනුස්‌සරිං|
      block |අඤ්‌ජලිං පග්‌ගහෙත්‌වාන සමයං අගමාසහං|
    count |56|
      block |ජාතියා සත්‌තවස්‌සොව පබ්‌බජිං අනගාරියං|
      block |යො සො බුද්‌ධං උපට්‌ඨාසි ආනන්‌දො නාම සාවකො|
    count |57|
      block |ගතිමා ධිතිමා චෙව සතිමා ච බහුස්‌සුතො|
      block |රඤ්‌ඤො චිත්‌තං පසාදෙන්‌තො නිය්‍යාදෙසි මහාජුති|
    count |58|
      block |තස්‌සාහං ධම්‌මං සුත්‌වාන පුබ්‌බකම්‌මං අනුස්‌සරිං|
      block |තත්‌ථෙව ඨිතකො සන්‌තො අරහත්‌තමපාපුණිං|
    count |59|
      block |එකංසං චීවරං කත්‌වා සිරෙ කත්‌වාන අඤ්‌ජලිං|
      block |සම්‌බුද්‌ධං අභිවාදෙත්‌වා ඉමං වාචං උදීරයිං|
    count |60|
      block |පදුමුත්‌තරබුද්‌ධස්‌ස ද්‌විපදින්‌දස්‌ස සත්‌ථුනො|
      block |නිග්‌ගුණ්‌ඩිපුප්‌ඵං පග්‌ගය්‌හ සීහාසනෙ ඨපෙසහං|
    count |61|
      block |තෙන කම්‌මෙන ද්‌විපදින්‌ද ලොකජෙට්‌ඨ නරාසභ|
      block |පත්‌තොම්‌හි අචලං ඨානං හිත්‌වා ජයපරාජයං|
    count |62|
      block |පඤ්‌චවීසසහස්‌සම්‌හි කප්‌පානං මනුජාධිපා|
      block |අබ්‌බුදනිරබ්‌බුදානි අට්‌ඨට්‌ඨාසිංසු ඛත්‌තියා|
    count |63|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා නිග්‌ගුණ්‌ඩිපුප්‌ඵියො ථෙරො ඉමා ගාථායො අභාසිත්‌ථාති|
    stand |නිග්‌ගුණ්‌ඩිපුප්‌ඵියත්‌ථෙරස්‌සාපදානං සත්‌තමං|
  block |සුමනාවෙළියත්‌ථෙරඅපදානං|
    count |64|
      block |වෙස්‌සභුස්‌ස භගවතො ලොකජෙට්‌ඨස්‌ස තාදිනො|
      block |සබ්‌බෙ ජනා සමාගම්‌ම මහාපූජං කරොන්‌ති තෙ|
    count |65|
      block |සුධාය පිණ්‌ඩං කත්‌වාන ආවෙළං සුමනායහං|
      block |සීහාසනස්‌ස පුරතො අභිරොපෙසහං තදා|
    count |66|
      block |සබ්‌බෙ ජනා සමාගම්‌ම පෙක්‌ඛන්‌ති පුප්‌ඵමුත්‌තමං|
      block |කෙනිදං පූජිතං පුප්‌ඵං බුද්‌ධසෙට්‌ඨස්‌ස තාදිනො|
    count |67|
      block |තෙන චිත්‌තප්‌පසාදෙන නිම්‌මානං උපපජ්‌ජහං|
      block |අනුභොමි සකං කම්‌මං පුබ්‌බෙ සුකතමත්‌තනො|
    count |68|
      block |යං යං යොනුපපජ්‌ජාමි දෙවත්‌තං අථ මානුසං|
      block |සබ්‌බෙසානං පියො හොමි පුප්‌ඵපූජායිදං ඵලං|
    count |69|
      block |නාභිජානාමි කායෙන වාචාය උද චෙතසා|
      block |සංයතානං තපස්‌සීනං කතං අක්‌කොසිතං මයා|
    count |70|
      block |තෙන සුචරිතෙනාහං චිත්‌තස්‌ස පණිධීහි ච|
      block |සබ්‌බෙසං පූජිතො හොමි අනක්‌කොසස්‌සිදං ඵලං|
    count |71|
      block |ඉතො එකාදසෙ කප්‌පෙ සහස්‌සාරොසි ඛත්‌තියො|
      block |සත්‌තරතනසම්‌පන්‌නො චක්‌කවත්‌තී මහබ්‌බලො|
    count |72|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා සුමනාවෙළියො ථෙරො ඉමා ගාථායො අභාසිත්‌ථාති|
    stand |සුමනාවෙළියත්‌ථෙරස්‌සාපදානං අට්‌ඨමං|
  block |පුප්‌ඵච්‌ඡත්‌තියත්‌ථෙරඅපදානං|
    count |73|
      block |සිද්‌ධත්‌ථස්‌ස භගවතො ලොකජෙට්‌ඨස්‌ස තාදිනො|
      block |සච්‌චං පකාසයන්‌තස්‌ස නිබ්‌බාපෙන්‌තස්‌ස පාණිනො|
    count |74|
      block |ජලජං ආහරිත්‌වාන සතපත්‌තං මනොරමං|
      block |පුප්‌ඵස්‌ස ඡත්‌තං කත්‌වාන බුද්‌ධස්‌ස අභිරොපයිං|
    count |75|
      block |සිද්‌ධත්‌ථො ච ලොකවිදූ ආහුතීනං පටිග්‌ගහො|
      block |භික්‌ඛුසඞ්‌ඝෙ ඨිතො සත්‌ථා ඉමං ගාථං අභාසථ|
    count |76|
      block |යො මෙ චිත්‌තං පසාදෙත්‌වා පුප්‌ඵච්‌ඡත්‌තං අධාරයිං|
      block |තෙන චිත්‌තප්‌පසාදෙන දුග්‌ගතිං සො න ගච්‌ඡති|
    count |77|
      block |ඉදං වත්‌වාන සම්‌බුද්‌ධො සිද්‌ධත්‌ථො ලොකනායකො|
      block |උය්‍යොජෙත්‌වාන පරිසං වෙහාසං නභමුග්‌ගමි|
    count |78|
      block |වුට්‌ඨිතෙ නරදෙවම්‌හි සෙතච්‌ඡත්‌තම්‌පි වුට්‌ඨහි|
      block |පුරතො බුද්‌ධසෙට්‌ඨස්‌ස ගච්‌ඡති ඡත්‌තමුත්‌තමං|
    count |79|
      block |චතුන්‌නවුතිතො කප්‌පෙ යං ඡත්‌තං අභිරොපයිං|
      block |දුග්‌ගතිං නාභිජානාමි පුප්‌ඵච්‌ඡත්‌තස්‌සිදං ඵලං|
    count |80|
      block |චතුසත්‌තතිකප්‌පම්‌හි අට්‌ඨ ජලසිඛා අහූ|
      block |සත්‌තරතනසම්‌පන්‌නා චක්‌කවත්‌තී මහබ්‌බලා|
    count |81|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා පුප්‌ඵච්‌ඡත්‌තියො ථෙරො ඉමා ගාථායො අභාසිත්‌ථාති|
    stand |පුප්‌ඵච්‌ඡත්‌තියත්‌ථෙරස්‌සාපදානං නවමං|
  block |සපරිවාරඡත්‌තදායකත්‌ථෙරඅපදානං|
    count |82|
      block |පදුමුත්‌තරො ලොකවිදූ ආහුතීනං පටිග්‌ගහො|
      block |ආකාසෙ ජලවුට්‌ඨීව වස්‌සතෙ ධම්‌මවුට්‌ඨියා|
    count |83|
      block |තමද්‌දසාසිං සම්‌බුද්‌ධං දෙසෙන්‌තං අමතං පදං|
      block |සකං චිත්‌තං පසාදෙත්‌වා අගමාසිං සකං ඝරං|
    count |84|
      block |ඡත්‌තං අලඞ්‌කතං ගය්‌හ උපගච්‌ඡිං නරුත්‌තමං|
      block |හට්‌ඨො හට්‌ඨෙන චිත්‌තෙන ආකාසෙ උක්‌ඛිපිං අහං|
    count |85|
      block |සුසඞ්‌ගහිතයානංව දන්‌තොව සාවකුත්‌තමො|
      block |උපගන්‌ත්‌වාන සම්‌බුද්‌ධං මත්‌ථකෙ සම්‌පතිට්‌ඨහි|
    count |86|
      block |අනුකම්‌පකො කාරුණිකො බුද්‌ධො ලොකග්‌ගනායකො|
      block |භික්‌ඛුසඞ්‌ඝෙ නිසීදිත්‌වා ඉමා ගාථා අභාසථ|
    count |87|
      block |යෙන ඡත්‌තමිදං දින්‌නං අලඞ්‌කතං මනොරමං|
      block |තෙන චිත්‌තප්‌පසාදෙන දුග්‌ගතිං සො න ගච්‌ඡති|
    count |88|
      block |සත්‌තක්‌ඛත්‌තුඤ්‌ච දෙවෙසු දෙවරජ්‌ජං කරිස්‌සති|
      block |බාත්‌තිංසක්‌ඛත්‌තුඤ්‌ච රාජා චක්‌කවත්‌තී භවිස්‌සති|
    count |89|
      block |කප්‌පසතසහස්‌සම්‌හි ඔක්‌කාකකුලසම්‌භවො|
      block |ගොතමො නාම ගොත්‌තෙන සත්‌ථා ලොකෙ භවිස්‌සති|
    count |90|
      block |තස්‌ස ධම්‌මෙසු දායාදො ඔරසො ධම්‌මනිම්‌මිතො|
      block |සබ්‌බාසවෙ පරිඤ්‌ඤාය නිබ්‌බායිස්‌සතිනාසවො|
    count |91|
      block |බුද්‌ධස්‌ස ගිරමඤ්‌ඤාය වාචාසභිමුදීරිතං|
      block |පසන්‌නචිත්‌තො සුමනො භිය්‍යො හාසං ජනෙසහං|
    count |92|
      block |ජහිත්‌වා මානුසං යොනිං දිබ්‌බං යොනිං මජ්‌ඣගං|
      block |විමානමුත්‌තමං මය්‌හං අබ්‌භුග්‌ගතං මනොරමං|
    count |93|
      block |විමානා නික්‌ඛමන්‌තස්‌ස සෙතච්‌ඡත්‌තං ධරීයති|
      block |තදා සඤ්‌ඤං පටිලභිං පුබ්‌බකම්‌මස්‌සිදං ඵලං|
    count |94|
      block |දෙවලොකා චවිත්‌වාන මනුස්‌සත්‌තඤ්‌ච ආගමිං|
      block |ඡත්‌තිංසක්‌ඛත්‌තුං චක්‌කවත්‌තී සත්‌තකප්‌පසතම්‌හිතො|
    count |95|
      block |තම්‌හා කායා චවිත්‌වාන ආගච්‌ඡිං තිදසං පුරං|
      block |සංසරිත්‌වානුපුබ්‌බෙන මානුසං පුනරාගමිං|
    count |96|
      block |ඔක්‌කන්‌තං මාතුකුච්‌ඡිං මං සෙත්‌තච්‌ඡත්‌තං අධාරයුං|
      block |ජාතියා සත්‌තවස්‌සොහං පබ්‌බජිං අනගාරියං|
    count |97|
      block |සුනන්‌දො නාම නාමෙන බ්‍රාහ්‌මණො මන්‌තපාරගූ|
      block |ඵලිකං ඡත්‌තමාදාය සාවකග්‌ගස්‌ස සො තදා|
    count |98|
      block |අනුමොදි මහාවීරො සාරිපුත්‌තො මහාකථී|
      block |සුත්‌වානුමොදනං තස්‌ස පුබ්‌බකම්‌මමනුස්‌සරිං|
    count |99|
      block |අඤ්‌ජලිං පග්‌ගහෙත්‌වාන සකං චිත්‌තං පසාදයිං|
      block |සරිත්‌වා පුරිමං කම්‌මං අරහත්‌තමපාපුණිං|
    count |100|
      block |උට්‌ඨාය ආසනා තම්‌හා සිරෙ කත්‌වාන අඤ්‌ජලිං|
      block |සම්‌බුද්‌ධං අභිවාදෙත්‌වා ඉමං වාචං උදීරියිං|
    count |101|
      block |සතසහස්‌සිතො කප්‌පෙ බුද්‌ධො ලොකෙ අනුත්‌තරො|
      block |පදුමුත්‌තරො ලොකවිදූ ආහුතීනං පටිග්‌ගහො|
    count |102|
      block |තස්‌ස ඡත්‌තං මයා දින්‌නං විචිත්‌තං සමලඞ්‌කතං|
      block |උභො හත්‌ථෙහි පග්‌ගණ්‌හි සයම්‌භූ අග්‌ගපුග්‌ගලො|
    count |103|
      block |අහො බුද්‌ධො අහො ධම්‌මො අහො නො සත්‌ථුසම්‌පදා|
      block |එකච්‌ඡත්‌තස්‌ස දානෙන දුග්‌ගතිං නුපපජ්‌ජහං|
    count |104|
      block |කිලෙසා ඣාපිතා මය්‌හං භවා සබ්‌බෙ සමූහතා|
      block |සබ්‌බාසවෙ පරිඤ්‌ඤාය විහරාමි අනාසවො|
    count |105|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
      block |උමාපුප්‌ඵඤ්‌ච පුලිනං හාසො යඤ්‌ඤො නිමිත්‌තකො|
      block |සංසාවකො නිග්‌ගුණ්‌ඩී ච සුමනං පුප්‌ඵඡත්‌තකො|
      block |සපරිවාරඡත්‌තො ච ගාථා සත්‌තසතුත්‌තරාති|
    block |ඉත්‌ථං සුදං ආයස්‌මා සපරිවාරඡත්‌තදායකො ථෙරො ඉමා ගාථායො අභාසිත්‌ථාති|
    stand |සපරිවාරඡත්‌තදායකත්‌ථෙරස්‌සාපදානං දසමං|
    stand |උමාපුප්‌ඵියවග්‌ගො තෙත්‌තිංසතිමො|
    block |තස්‌සුද්‌දානං|
