block |සුභූතිවග්‌ගො|
  block |සුභූතිත්‌ථෙරඅපදානං|
    count |1|
      block |හිමවන්‌තස්‌සාවිදූරෙ නිසභො නාම පබ්‌බතො|
      block |අස්‌සමො සුකතො මය්‌හං පණ්‌ණසාලා සුමාපිතා|
    count |2|
      block |කොසියො නාම නාමෙන ජටිලො උග්‌ගතාපනො|
      block |එකාකියො අදුතියො වසාමි නිසභෙ තදා|
    count |3|
      block |ඵලං මූලඤ්‌ච පණ්‌ණඤ්‌ච න භුඤ්‌ජාමි අහං තදා|
      block |පවත්‌තංව සුපාතාහං උපජීවාමි තාවදෙ|
    count |4|
      block |නාහං කොපෙමි ආජීවං චජමානොපි ජීවිතං|
      block |ආරාධෙමි සකං චිත්‌තං විවජ්‌ජෙමි අනෙසනං|
    count |5|
      block |රාගූපසංහිතං චිත්‌තං යදා උප්‌පජ්‌ජතෙ මම|
      block |සයංව පච්‌චවෙක්‌ඛාමි එකග්‌ගො තං දමෙමහං|
    count |6|
      block |රජ්‌ජසෙ රජ්‌ජනීයෙ ච දුස්‌සනීයෙ ච දුස්‌සසෙ|
      block |මුය්‌හසෙ මොහනීයෙ ච නික්‌ඛමස්‌සු වනා තුවං|
    count |7|
      block |විසුද්‌ධානං අයං වාසො නිම්‌මලානං තපස්‌සිනං|
      block |මා ඛො විසුද්‌ධං දූසෙසි නික්‌ඛමස්‌සු වනා තුවං|
    count |8|
      block |අගාරිකො භවිත්‌වාන යදා පුත්‌තං ලභිස්‌සසි|
      block |උභොපි මා විරාධෙසි නික්‌ඛමස්‌සු වනා තුවං|
    count |9|
      block |ඡවාලාතං යථා කට්‌ඨං න ක්‌වචි කිච්‌චකාරකං|
      block |නෙව ගාමෙ අරඤ්‌ඤෙ වා න හි තං කට්‌ඨසම්‌මතං|
    count |10|
      block |ඡවාලාතූපමො ත්‌වංසි න ගිහී නාපි සඤ්‌ඤතො|
      block |උභතො මුත්‌තකො අජ්‌ජ නික්‌ඛමස්‌සු වනා තුවං|
    count |11|
      block |සියා නු ඛො තව එතං කො පජානාති තෙ ඉදං|
      block |සද්‌ධාධුරං වහිසි මෙ කොසජ්‌ජබහුලාය ච|
    count |12|
      block |ජිගුච්‌ඡිස්‌සන්‌ති තං විඤ්‌ඤූ අසුචිං නාගරිකො යථා|
      block |ආකඩ්‌ඪිත්‌වාන ඉසයො චොදයිස්‌සන්‌ති තං සදා|
    count |13|
      block |තං විඤ්‌ඤූ පවදිස්‌සන්‌ති සමතික්‌කන්‌තසාසනං|
      block |සංවාසං අලභන්‌තො හි කථං ජීවිහිසි තුවං|
    count |14|
      block |තිධාපභින්‌නං මාතඞ්‌ගං කුඤ්‌ජරං සට්‌ඨිහායනං|
      block |බලී නාගො උපගන්‌ත්‌වා යූථා නීහරතෙ ගජං|
    count |15|
      block |යූථා විනිස්‌සටො සන්‌තො සුඛං සාතං න වින්‌දති|
      block |දුක්‌ඛිතො විමනො හොති පජ්‌ඣායන්‌තො පවෙධති|
    count |16|
      block |තථෙව ජටිලා තම්‌පි නීහරිස්‌සන්‌ති දුම්‌මතිං|
      block |තෙහි ත්‌වං නිස්‌සටො සන්‌තො සුඛං සාතං න ලච්‌ඡසි|
    count |17|
      block |දිවා වා යදි වා රත්‌තිං සොකසල්‌ලසමප්‌පිතො|
      block |ඩය්‌හසි පරිළාහෙන ගජො යූථාව නිස්‌සටො|
    count |18|
      block |ජාතරූපං යථා කූටං නෙව ඣායති කත්‌ථචි|
      block |තථා සීලවිහීනො ත්‌වං න ඣායිස්‌සසි කත්‌ථචි|
    count |19|
      block |අගාරං වසමානොපි කථං ජීවිහිසි තුවං|
      block |මත්‌තිකං පෙත්‌තිකඤ්‌චාපි නත්‌ථි තෙ නිහිතං ධනං|
    count |20|
      block |සයං කම්‌මං කරිත්‌වාන ගත්‌තෙ සෙදං පමොචයං|
      block |එවං ජීවිහිසි ගෙහෙ සාධු තෙ තං න රුච්‌චති|
    count |21|
      block |එවාහං තත්‌ථ වාරෙමි සංකිලෙසගතං මනං|
      block |නානාධම්‌මකථං කත්‌වා පාපා චිත්‌තං නිවාරයිං|
    count |22|
      block |එවං මෙ විහරන්‌තස්‌ස අප්‌පමාදවිහාරිනො|
      block |තිංසවස්‌සසහස්‌සානි විපිනෙ මෙ අතික්‌කමුං|
    count |23|
      block |අප්‌පමාදරතං දිස්‌වා උත්‌තමත්‌ථං ගවෙසකං|
      block |පදුමුත්‌තරසම්‌බුද්‌ධො ආගච්‌ඡි මම සන්‌තිකං|
    count |24|
      block |තිම්‌බරූසකවණ්‌ණාභො අප්‌පමෙය්‍යො අනූපමො|
      block |රූපෙනාසදිසො බුද්‌ධො ආකාසෙ චඞ්‌කමී තදා|
    count |25|
      block |සුඵුල්‌ලො සාලරාජාව විජ්‌ජූවබ්‌භඝනන්‌තරෙ|
      block |ඤාණෙනාසදිසො බුද්‌ධො ආකාසෙ චඞ්‌කමී තදා|
    count |26|
      block |සීහරාජා වසම්‌භීතො|
      block |ලාසිතො බ්‍යග්‌ඝරාජාව ආකාසෙ චඞ්‌කමී තදා|
    block |ගජරාජාව දප්‌පිතො|
    count |27|
      block |සිඞ්‌ගීනික්‌ඛසවණ්‌ණාභො ඛදිරඞ්‌ගාරසන්‌නිභො|
      block |මණි යථා ජොතිරසො ආකාසෙ චඞ්‌කමී තදා|
    count |28|
      block |විසුද්‌ධකෙලාසනිභො පුණ්‌ණමායෙව චන්‌දිමා|
      block |මජ්‌ඣන්‌හිකෙව සූරියො ආකාසෙ චඞ්‌කමී තදා|
    count |29|
      block |දිස්‌වා නභෙ චඞ්‌කමන්‌තං එවං චින්‌තෙසහං තදා|
      block |දෙවො නු ඛො අයං සත්‌තො උදාහු මනුජො අයං|
    count |30|
      block |න මෙ සුතො වා දිට්‌ඨො වා මහියා එදිසො නරො|
      block |අපි මන්‌තපදං අත්‌ථි අයං සත්‌ථා භවිස්‌සති|
    count |31|
      block |එවාහං චින්‌තයිත්‌වාන සකං චිත්‌තං පසාදයිං|
      block |නානාපුප්‌ඵඤ්‌ච ගන්‌ධඤ්‌ච සන්‌නිපාතෙසහං තදා|
    count |32|
      block |පුප්‌ඵාසනං පඤ්‌ඤපෙත්‌වා සාධුචිත්‌තං මනොරමං|
      block |නරසාරථිනං අග්‌ගං ඉදං වචනමබ්‍රවිං|
    count |33|
      block |ඉදං මෙ ආසනං වීර පඤ්‌ඤත්‌තං තවනුච්‌ඡවං|
      block |හාසයන්‌තො මමං චිත්‌තං නිසීද කුසුමාසනෙ|
    count |34|
      block |නිසීදි තත්‌ථ භගවා අසම්‌භීතොව කෙසරී|
      block |සත්‌තරත්‌තින්‌දිවං බුද්‌ධො පවරෙ කුසුමාසනෙ|
    count |35|
      block |නමස්‌සමානො අට්‌ඨාසිං සත්‌තරත්‌තින්‌දිවං අහං|
      block |වුට්‌ඨහිත්‌වා සමාධිම්‌හා සත්‌ථා ලොකෙ අනුත්‌තරො|
      block |මම කම්‌මං පකිත්‌තෙන්‌තො ඉදං වචනමබ්‍රවි|
    count |36|
      block |භාවෙහි බුද්‌ධානුස්‌සතිං භාවනානමනුත්‌තරං|
      block |ඉමං සතිං භාවයිත්‌වා පූරයිස්‌සසි මානසං|
    count |37|
      block |තිංසකප්‌පසහස්‌සානි දෙවලොකෙ රමිස්‌සසි|
      block |අසීතික්‌ඛත්‌තුං දෙවින්‌දො දෙවරජ්‌ජං කරිස්‌සසි|
      block |සහස්‌සක්‌ඛත්‌තුං චක්‌කවත්‌තී රාජා රට්‌ඨෙ භවිස්‌සසි|
    count |38|
      block |පදෙසරජ්‌ජං විපුලං ගණනාතො අසඞ්‌ඛියං|
      block |අනුභොස්‌සසි තං සබ්‌බං බුද්‌ධානුස්‌සතියා ඵලං|
    count |39|
      block |භවාභවෙ සංසරන්‌තො මහාභොගං ලභිස්‌සසි|
      block |භොගෙ තෙ ඌනතා නත්‌ථි බුද්‌ධානුස්‌සතියා ඵලං|
    count |40|
      block |කප්‌පසතසහස්‌සම්‌හි ඔක්‌කාකකුලසම්‌භවො|
      block |ගොතමො නාම ගොත්‌තෙන සත්‌ථා ලොකෙ භවිස්‌සති|
    count |41|
      block |අසීතිකොටිං ඡඩ්‌ඩෙත්‌වා දාසෙ කම්‌මකරෙ බහූ|
      block |ගොතමස්‌ස භගවතො සාසනෙ පබ්‌බජිස්‌සසි|
    count |42|
      block |ආරාධයිත්‌වා සම්‌බුද්‌ධං ගොතමං සක්‍යපුඞ්‌ගවං|
      block |සුභූති නාම නාමෙන හෙස්‌සති සත්‌ථු සාවකො|
    count |43|
      block |භික්‌ඛුසඞ්‌ඝෙ නිසීදිත්‌වා දක්‌ඛිණෙය්‍යගුණම්‌හි තං|
      block |තථාරණවිහාරෙ ච ද්‌වීසු අග්‌ගෙ ඨපෙස්‌සති|
    count |44|
      block |ඉදං වත්‌වාන සම්‌බුද්‌ධො ජලජුත්‌තමනාමකො|
      block |නභං අබ්‌භුග්‌ගමී වීරො හංසරාජාව අම්‌බරෙ|
    count |45|
      block |සාසිතො ලොකනාථෙන නමස්‌සිත්‌වා තථාගතං|
      block |සදා භාවෙමි මුදිතො බුද්‌ධානුස්‌සතිමුත්‌තමං|
    count |46|
      block |තෙන කම්‌මෙන සුකතෙන චෙතනාපණිධීහි ච|
      block |ජහිත්‌වා මානුසං දෙහං තාවතිංසං අගච්‌ඡහං|
    count |47|
      block |අසීතික්‌ඛත්‌තුං දෙවින්‌දො දෙවරජ්‌ජමකාරයිං|
      block |සහස්‌සක්‌ඛත්‌තුං රාජා ච චක්‌කවත්‌තී අහොසහං|
    count |48|
      block |පදෙසරජ්‌ජං විපුලං ගණනාතො අසඞ්‌ඛියං|
      block |අනුභොමි සුසම්‌පත්‌තිං බුද්‌ධානුස්‌සතියා ඵලං|
    count |49|
      block |භවාභවෙ සංසරන්‌තො මහාභොගං ලභාමහං|
      block |භොගෙ මෙ ඌනතා නත්‌ථි බුද්‌ධානුස්‌සතියා ඵලං|
    count |50|
      block |සතසහස්‌සිතො කප්‌පෙ යං කම්‌මමකරිං තදා|
      block |දුග්‌ගතිං නාභිජානාමි බුද්‌ධානුස්‌සතියා ඵලං|
    count |51|
      block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
      block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා සුභූති ථෙරො ඉමා ගාථායො අභාසිත්‌ථාති|
    stand |සුභූතිත්‌ථෙරස්‌සාපදානං පඨමං|
  block |උපවානත්‌ථෙරඅපදානං|
    count |52|
      block |පදුමුත්‌තරො නාම ජිනො සබ්‌බධම්‌මාන පාරගූ|
      block |ජලිත්‌වා අග්‌ගික්‌ඛන්‌ධොව සම්‌බුද්‌ධො පරිනිබ්‌බුතො|
    count |53|
      block |මහාජනා සමාගම්‌ම පූජයිත්‌වා තථාගතං|
      block |චිතං කත්‌වාන සුකතං සරීරං අභිරොපයුං|
    count |54|
      block |සරීරකිච්‌චං කත්‌වාන ධාතුං තත්‌ථ සමානයුං|
      block |සදෙවමානුසා සබ්‌බෙ බුද්‌ධථූපං අකංසු තෙ|
    count |55|
      block |පඨමා කඤ්‌චනමයා දුතියාසි මණීමයා|
      block |තතියා රූපියමයා චතුත්‌ථී ඵලිකාමයා|
    count |56|
      block |තථා පඤ්‌චමියා භූමි ලොහිතඞ්‌ගමයා අහු|
      block |ඡට්‌ඨා මසාරගල්‌ලස්‌ස සබ්‌බරතනමයූපරි|
    count |57|
      block |ජඞ්‌ඝා මණිමයා ආසි වෙදිකා රතනමයා|
      block |සබ්‌බසොණ්‌ණමයො ථූපො උද්‌ධං යොජනමුග්‌ගතො|
    count |58|
      block |දෙවා තත්‌ථ සමාගන්‌ත්‌වා එකතො මන්‌තයුං තදා|
      block |මයම්‌පි ථූපං කස්‌සාම ලොකනාථස්‌ස තාදිනො|
    count |59|
      block |ධාතු ආවෙණිකා නත්‌ථි සරීරං එකපිණ්‌ඩිතං|
      block |ඉමම්‌හි බුද්‌ධථූපම්‌හි කස්‌සාම කඤ්‌චුකං මයං|
    count |60|
      block |දෙවා සත්‌තහි රත්‌නෙහි අඤ්‌ඤං වඩ්‌ඪෙසු යොජනං|
      block |ථූපො ද්‌වියොජනුබ්‌බෙධො තිමිරං බ්‍යපහන්‌ති සො|
    count |61|
      block |නාගා තත්‌ථ සමාගන්‌ත්‌වා එකතො මන්‌තයුං තදා|
      block |මනුස්‌සා චෙව දෙවා ච බුද්‌ධථූපං අකංසු තෙ|
    count |62|
      block |මා නො පමත්‌තා අස්‌සුම්‌හ අප්‌පමත්‌තා සදෙවකා|
      block |මයම්‌පි ථූපං කස්‌සාම ලොකනාථස්‌ස තාදිනො|
    count |63|
      block |ඉන්‌දනීලං මහානීලං අථො ජොතිරසං මණිං|
      block |එකතො සන්‌නිපාතෙත්‌වා බුද්‌ධථූපං අඡාදයුං|
    count |64|
      block |සබ්‌බං මණිමයං ආසි තාවතා බුද්‌ධචෙතියං|
      block |තියොජනසමුබ්‌බිද්‌ධං ආලොකකරණං තදා|
    count |65|
      block |ගරුළා ච සමාගන්‌ත්‌වා එකතො මන්‌තයුං තදා|
      block |මනුස්‌සා දෙවා නාගා ච බුද්‌ධථූපං අකංසු තෙ|
    count |66|
      block |මා නො පමත්‌තා අස්‌සුම්‌හ අප්‌පමත්‌තා සදෙවකා|
      block |මයම්‌පි ථූපං කස්‌සාම ලොකනාථස්‌ස තාදිනො|
    count |67|
      block |සබ්‌බං මණිමයං ථූපං අකරුං තෙ ච කඤ්‌චුකං|
      block |යොජනං තෙපි වඩ්‌ඪෙසුං ආයතං බුද්‌ධචෙතියං|
    count |68|
      block |චතුයොජනමුබ්‌බිද්‌ධො බුද්‌ධථූපො විරොචති|
      block |ඔභාසෙති දිසා සබ්‌බා සතරංසීව උග්‌ගතො|
    count |69|
      block |කුම්‌භණ්‌ඩා ච සමාගන්‌ත්‌වා එකතො මන්‌තයුං තදා|
      block |මනුස්‌සා චෙව දෙවා ච නාගා ච ගරුළා තථා|
      block |පච්‌චෙකං බුද්‌ධසෙට්‌ඨස්‌ස අකංසු ථූපමුත්‌තමං|
    count |70|
      block |මා නො පමත්‌තා අස්‌සුම්‌හ අප්‌පමත්‌තා සදෙවකා|
      block |මයම්‌පි ථූපං කස්‌සාම ලොකනාථස්‌ස තාදිනො|
      block |රතනෙහි ඡාදෙස්‌සාම ආයතං බුද්‌ධචෙතියං|
    count |71|
      block |යොජනං තෙපි වඩ්‌ඪෙසුං ආයතං බුද්‌ධචෙතියං|
      block |පඤ්‌චයොජනමුබ්‌බිද්‌ධො ථූපො ඔභාසතෙ තදා|
    count |72|
      block |යක්‌ඛා තත්‌ථ සමාගන්‌ත්‌වා එකතො මන්‌තයුං තදා|
      block |මනුස්‌සා දෙවා නාගා ච ගරුළා කුම්‌භඅණ්‌ඩකා|
    count |73|
      block |පච්‌චෙකං බුද්‌ධසෙට්‌ඨස්‌ස අකංසු ථූපමුත්‌තමං|
      block |මා නො පමත්‌තා අස්‌සුම්‌හ අප්‌පමත්‌තා සදෙවකා|
    count |74|
      block |මයම්‌පි ථූපං කස්‌සාම ලොකනාථස්‌ස තාදිනො|
      block |ඵලිකාහි ඡාදෙස්‌සාම ආයතං බුද්‌ධචෙතියං|
    count |75|
      block |යොජනං තෙපි වඩ්‌ඪෙසුං ආයතං බුද්‌ධචෙතියං|
      block |ඡ යොජනානි උබ්‌බිද්‌ධො ථූපො ඔභාසතෙ තදා|
    count |76|
      block |ගන්‌ධබ්‌බා ච සමාගන්‌ත්‌වා එකතො මන්‌තයුං තදා|
      block |මනුජා දෙවතා නාගා ගරුළා කුම්‌භයක්‌ඛකා|
    count |77|
      block |සබ්‌බෙකංසු බුද්‌ධථූපං මයමෙත්‌ථ අකාරකා|
      block |මයම්‌පි ථූපං කස්‌සාම ලොකනාථස්‌ස තාදිනො|
    count |78|
      block |වෙදියො සත්‌ත කත්‌වාන ඡත්‌තමාරොපයිංසු තෙ|
      block |සබ්‌බසොණ්‌ණමයං ථූපං ගන්‌ධබ්‌බා කාරයුං තදා|
    count |79|
      block |සත්‌තයොජනමුබ්‌බිද්‌ධො ථූපො ඔභාසතෙ තදා|
      block |රත්‌තින්‌දිවා න ඤායන්‌ති ආලොකො හොති සබ්‌බදා|
    count |80|
      block |අභිභොන්‌ති න තස්‌සාභා චන්‌දසූරා සතාරකා|
      block |සමන්‌තා යොජනසතෙ පදීපොපි න පජ්‌ජලි|
    count |81|
      block |තෙන කාලෙන යෙ කෙචි ථූපං පූජෙන්‌ති මානුසා|
      block |න තෙ ථූපමාරුහන්‌ති අම්‌බරෙ උක්‌ඛිපන්‌ති තෙ|
    count |82|
      block |දෙවෙහි ඨපිතො යක්‌ඛො අභිසම්‌මතනාමකො|
      block |ධජං වා පුප්‌ඵදාමං වා අභිරොපෙති උත්‌තරි|
    count |83|
      block |න තෙ පස්‌සන්‌ති තං යක්‌ඛං දාමං පස්‌සන්‌ති ගච්‌ඡතො|
      block |එවං පස්‌සිත්‌වා ගච්‌ඡන්‌තා සබ්‌බෙ ගච්‌ඡන්‌ති සුග්‌ගතිං|
    count |84|
      block |විරුද්‌ධා යෙ පාවචනෙ පසන්‌නා යෙ ච සාසනෙ|
      block |පාටිහෙරං දට්‌ඨුකාමා ථූපං පූජෙන්‌ති මානුසා|
    count |85|
      block |නගරෙ හංසවතියා අහොසිං භතකො තදා|
      block |ආමොදිතං ජනං දිස්‌වා එවං චින්‌තෙසහං තදා|
    count |86|
      block |උළාරො භගවා හෙසො යස්‌ස ධාතුධරෙදිසං|
      block |ඉමා ච ජනතා තුට්‌ඨා කාරං කුබ්‌බං න තප්‌පරෙ|
    count |87|
      block |අහම්‌පි කාරං කස්‌සාමි ලොකනාථස්‌ස තාදිනො|
      block |තස්‌ස ධම්‌මෙසු දායාදො භවිස්‌සාමි අනාගතෙ|
    count |88|
      block |සුධොතං රජකෙනාහං උත්‌තරෙය්‍යපටං මම|
      block |වෙළග්‌ගෙ ආලගෙත්‌වාන ධජං උක්‌ඛිපිමම්‌බරෙ|
    count |89|
      block |අභිසම්‌මතකො ගය්‌හ අම්‌බරෙහාසි මෙ ධජං|
      block |වාතෙරිතං ධජං දිස්‌වා භිය්‍යො හාසං ජනෙසහං|
    count |90|
      block |තත්‌ථ චිත්‌තං පසාදෙත්‌වා සමණං උපසඞ්‌කමිං|
      block |තං භික්‌ඛුං අභිවාදෙත්‌වා විපාකං පුච්‌ඡහං ධජෙ|
    count |91|
      block |සො මෙ කථෙසි ආනන්‌ද පීතිසඤ්‌ජනනං මම|
      block |තස්‌ස ධජස්‌ස විපාකං අනුභොස්‌සසි සබ්‌බදා|
    count |92|
      block |හත්‌ථී අස්‌සා රථා පත්‌තී සෙනා ච චතුරඞ්‌ගිනී|
      block |පරිවාරෙස්‌සන්‌ති තං නිච්‌චං ධජදානස්‌සිදං ඵලං|
    count |93|
      block |සට්‌ඨිතූරියසහස්‌සානි භෙරියො සමලඞ්‌කතා|
      block |පරිවාරෙස්‌සන්‌ති තං නිච්‌චං ධජදානස්‌සිදං ඵලං|
    count |94|
      block |ඡළාසීතිසහස්‌සානි නාරියො සමලඞ්‌කතා|
      block |විචිත්‌තවත්‌ථාභරණා ආමුත්‌තමණිකුණ්‌ඩලා|
    count |95|
      block |අළාරපම්‌හා හසුලා සුසඤ්‌ඤා තනුමජ්‌ඣිමා|
      block |පරිවාරෙස්‌සන්‌ති තං නිච්‌චං ධජදානස්‌සිදං ඵලං|
    count |96|
      block |තිංසකප්‌පසහස්‌සානි දෙවලොකෙ රමිස්‌සසි|
      block |අසීතික්‌ඛත්‌තුං දෙවින්‌දො දෙවරජ්‌ජං කරිස්‌සසි|
    count |97|
      block |සහස්‌සක්‌ඛත්‌තුං රාජා ච චක්‌කවත්‌තී භවිස්‌සසි|
      block |පදෙසරජ්‌ජං විපුලං ගණනාතො අසඞ්‌ඛියං|
    count |98|
      block |කප්‌පසතසහස්‌සම්‌හි ඔක්‌කාකකුලසම්‌භවො|
      block |ගොතමො නාම ගොත්‌තෙන සත්‌ථා ලොකෙ භවිස්‌සති|
    count |99|
      block |දෙවලොකා චවිත්‌වාන සුක්‌කමූලෙන චොදිතො|
      block |පුඤ්‌ඤකම්‌මෙන සංයුත්‌තො බ්‍රහ්‌මබන්‌ධු භවිස්‌සසි|
    count |100|
      block |අසීතිකොටිං ඡඩ්‌ඩෙත්‌වා දාසෙ කම්‌මකරෙ බහූ|
      block |ගොතමස්‌ස භගවතො සාසනෙ පබ්‌බජිස්‌සසි|
    count |101|
      block |ආරාධයිත්‌වා සම්‌බුද්‌ධං ගොතමං සක්‍යපුඞ්‌ගවං|
      block |උපවානොති නාමෙන හෙස්‌සසි සත්‌ථු සාවකො|
    count |102|
      block |සතසහස්‌සෙ කතං කම්‌මං ඵලං දස්‌සෙසි මෙ ඉධ|
      block |සුමුත්‌තො සරවෙගොව කිලෙසෙ ඣාපයී මම|
    count |103|
      block |චක්‌කවත්‌තිස්‌ස සන්‌තස්‌ස චතුදීපිස්‌සරස්‌ස මෙ|
      block |තියොජනානි සමන්‌තා උස්‌සීසන්‌ති ධජා සදා|
    count |104|
      block |සතසහස්‌සිතො කප්‌පෙ යං කම්‌මමකරිං තදා|
      block |දුග්‌ගතිං නාභිජානාමි ධජදානස්‌සිදං ඵලං|
    count |105|
      block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
      block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා උපවානො ථෙරො ඉමා ගාථායො අභාසිත්‌ථාති|
    stand |උපවානත්‌ථෙරස්‌සාපදානං දුතියං|
  block |තිසරණගමනියත්‌ථෙරඅපදානං|
    count |106|
      block |නගරෙ චන්‌දවතියා මාතුඋපට්‌ඨාකො අහුං|
      block |අන්‌ධා මාතා පිතා මය්‌හං තෙ පොසෙමි අහං තදා|
    count |107|
      block |රහොගතො නිසීදිත්‌වා එවං චින්‌තෙසහං තදා|
      block |පොසෙන්‌තො මාතාපිතරො පබ්‌බජ්‌ජං න ලභාමහං|
    count |108|
      block |මහන්‌ධකාරපිහිතා තිවිධග්‌ගීහි ඩය්‌හරෙ|
      block |එතාදිසෙ භවෙ ජාතෙ නත්‌ථි කොචි විනායකො|
    count |109|
      block |බුද්‌ධො ලොකෙ සමුප්‌පන්‌නො දිප්‌පති දානි සාසනං|
      block |සක්‌කා උද්‌ධරිතුං අත්‌තා පුඤ්‌ඤකාමෙන ජන්‌තුනා|
    count |110|
      block |උග්‌ගය්‌හ තීණි සරණෙ පරිපුණ්‌ණානි ගොපයිං|
      block |තෙන කම්‌මෙන සුකතෙන පටිමොක්‌ඛාමි දුග්‌ගතිං|
    count |111|
      block |නිසභො නාම සමණො බුද්‌ධස්‌ස අග්‌ගසාවකො|
      block |තමහං උපගන්‌ත්‌වාන සරණගමනං ගහිං|
    count |112|
      block |වස්‌සසතසහස්‌සානි ආයු විජ්‌ජති තාවදෙ|
      block |තාවතා සරණගමනං පරිපුණ්‌ණං අගොපයිං|
    count |113|
      block |චරිමෙ වත්‌තමානම්‌හි සරණං තං අනුස්‌සරිං|
      block |තෙන කම්‌මෙන සුකතෙන තාවතිංසං අගච්‌ඡහං|
    count |114|
      block |දෙවලොකගතො සන්‌තො පුඤ්‌ඤකම්‌මසමාහිතො|
      block |යං දෙසං උපපජ්‌ජාමි අට්‌ඨ හෙතූ ලභාමහං|
    count |115|
      block |දිසාසු පූජිතො හොමි තික්‌ඛපඤ්‌ඤො භවාමහං|
      block |සබ්‌බෙ දෙවානුවත්‌තන්‌ති අමිතභොගං ලභාමහං|
    count |116|
      block |සුවණ්‌ණවණ්‌ණො සබ්‌බත්‌ථ පටිකන්‌තො භවාමහං|
      block |මිත්‌තානං අචලො හොමි යසො අබ්‌භුග්‌ගතො මමං|
    count |117|
      block |අසීතික්‌ඛත්‌තු දෙවින්‌දො දෙවරජ්‌ජමකාරයිං|
      block |දිබ්‌බසුඛං අනුභවිං අච්‌ඡරාහි පුරක්‌ඛතො|
    count |118|
      block |පඤ්‌චසත්‌තතික්‌ඛත්‌තුඤ්‌ච චක්‌කවත්‌තී අහොසහං|
      block |පදෙසරජ්‌ජං විපුලං ගණනාතො අසඞ්‌ඛියං|
    count |119|
      block |පච්‌ඡිමෙ භවෙ සම්‌පත්‌තෙ පුඤ්‌ඤකම්‌මසමාහිතො|
      block |පුරෙ සාවත්‌ථියං ජාතො මහාසාලෙ සුඅඩ්‌ඪකෙ|
    count |120|
      block |නගරා නික්‌ඛමිත්‌වාන දාරකෙහි පුරක්‌ඛතො|
      block |හසඛිඩ්‌ඩසමඞ්‌ගීහං සඞ්‌ඝාරාමං උපාගමිං|
    count |121|
      block |තත්‌ථද්‌දසාසිං සමණං විප්‌පමුත්‌තං නිරූපධිං|
      block |සො මෙ ධම්‌මමදෙසෙසි සරණඤ්‌ච අදාසි මෙ|
    count |122|
      block |සොහං සුත්‌වාන සරණං සරණං මෙ අනුස්‌සරිං|
      block |එකාසනෙ නිසීදිත්‌වා අරහත්‌තමපාපුණිං|
    count |123|
      block |ජාතියා සත්‌තමෙ වස්‌සෙ අරහත්‌තමපාපුණිං|
      block |උපසම්‌පාදයි බුද්‌ධො ගුණමඤ්‌ඤාය චක්‌ඛුමා|
    count |124|
      block |අපරිමෙය්‍යෙ ඉතො කප්‌පෙ සරණානි අගච්‌ඡහං|
      block |තතො මෙ සුකතං කම්‌මං ඵලං දස්‌සෙසි මෙ ඉධ|
    count |125|
      block |සුගොපිතං මෙ සරණං මානසං සුප්‌පණීහිතං|
      block |අනුභොත්‌වා යසං සබ්‌බං පත්‌තොම්‌හි අචලං පදං|
    count |126|
      block |යෙසං සොතාවධානත්‌ථි සුණොථ මම භාසතො|
      block |අහං වො කථයිස්‌සාමි සාමං දිට්‌ඨං පදං මම|
    count |127|
      block |බුද්‌ධො ලොකෙ සමුප්‌පන්‌නො වත්‌තතෙ ජිනසාසනං|
      block |අමතා වාදිතා භෙරී සොකසල්‌ලවිනොදනා|
    count |128|
      block |යථාසකෙන ථාමෙන පුඤ්‌ඤක්‌ඛෙත්‌තෙ අනුත්‌තරෙ|
      block |අධිකාරං කරෙය්‍යාථ පස්‌සයිස්‌සථ නිබ්‌බුතිං|
    count |129|
      block |පග්‌ගය්‌හ තීණි සරණෙ පඤ්‌චසීලානි ගොපිය|
      block |බුද්‌ධෙ චිත්‌තං පසාදෙත්‌වා දුක්‌ඛස්‌සන්‌තං කරිස්‌සථ|
    count |130|
      block |සම්‌මා ධම්‌මං භාවෙත්‌වාන සීලානි පරිගොපිය|
      block |අචිරං අරහත්‌තං වො සබ්‌බෙපි පාපුණිස්‌සථ|
    count |131|
      block |තෙවිජ්‌ජො ඉද්‌ධිපත්‌තොම්‌හි චෙතොපරියකොවිදො|
      block |සාවකො තෙ මහාවීර සරණො වන්‌දති සත්‌ථුනො|
    count |132|
      block |අපරිමෙය්‍යෙ ඉතො කප්‌පෙ සරණං බුද්‌ධස්‌ස ගච්‌ඡහං|
      block |දුග්‌ගතිං නාභිජානාමි සරණං ගමනෙ ඵලං|
    count |133|
      block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
      block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා තිසරණගමනියො ථෙරො ඉමා ගාථායො අභාසිත්‌ථාති|
    stand |තිසරණගමනියත්‌ථෙරස්‌සාපදානං තතියං|
  block |පඤ්‌චසීලසමාදානියත්‌ථෙරඅපදානං|
    count |134|
      block |නගරෙ චන්‌දවතියා භතකො ආසහං තදා|
      block |පරකම්‌මායනෙ යුත්‌තො පබ්‌බජ්‌ජං න ලභාමහං|
    count |135|
      block |මහන්‌ධකාරපිහිතා තිවිධග්‌ගීහි ඩය්‌හරෙ|
      block |කෙන නු ඛො උපායෙන විසංයුත්‌තො භවෙ අහං|
    count |136|
      block |දෙය්‍යධම්‌මො ච මෙ නත්‌ථි වරාකො භතකො අහං|
      block |යංනූනාහං පඤ්‌චසීලං රක්‌ඛෙය්‍යං පරිපූරයං|
    count |137|
      block |අනොමදස්‌සිස්‌ස මුනිනො නිසභො නාම සාවකො|
      block |තමහං උපසඞ්‌කම්‌ම පඤ්‌චසික්‌ඛාපදග්‌ගහිං|
    count |138|
      block |වස්‌සසතසහස්‌සානි ආයු විජ්‌ජති තාවදෙ|
      block |තාවතා පඤ්‌චසීලානි පරිපුණ්‌ණානි ගොපයිං|
    count |139|
      block |මච්‌චුකාලෙ ච සම්‌පත්‌තෙ දෙවා අස්‌සාසයන්‌ති මං|
      block |රථො සහස්‌සයුත්‌තො තෙ මාරිසායං උපට්‌ඨිතො|
    count |140|
      block |වත්‌තන්‌තෙ චරිමෙ චිත්‌තෙ මම සීලං අනුස්‌සරිං|
      block |තෙන කම්‌මෙන සුකතෙන තාවතිංසං අගච්‌ඡහං|
    count |141|
      block |තිංසක්‌ඛත්‌තුඤ්‌ච දෙවින්‌දො දෙවරජ්‌ජමකාරයිං|
      block |දිබ්‌බසුඛං අනුභවිං අච්‌ඡරාහි පුරක්‌ඛතො|
    count |142|
      block |පඤ්‌චසත්‌තතික්‌ඛත්‌තුඤ්‌ච චක්‌කවත්‌තී අහොසහං|
      block |පදෙසරජ්‌ජං විපුලං ගණනාතො අසඞ්‌ඛියං|
    count |143|
      block |දෙවලොකා චවිත්‌වාන සුක්‌කමූලෙන චොදිතො|
      block |පුරෙ වෙසාලියං ජාතො මහාසාලෙ සුඅඩ්‌ඪකෙ|
    count |144|
      block |වස්‌සූපනායිකෙ කාලෙ දිප්‌පන්‌තෙ ජිනසාසනෙ|
      block |මාතා ච මෙ පිතා චෙව පඤ්‌චසික්‌ඛාපදග්‌ගහුං|
    count |145|
      block |සහ සුත්‌වානහං සීලං මම සීලං අනුස්‌සරිං|
      block |එකාසනෙ නිසීදිත්‌වා අරහත්‌තමපාපුණිං|
    count |146|
      block |ජාතියා පඤ්‌චවස්‌සෙන අරහත්‌තමපාපුණිං|
      block |උපසම්‌පාදයි බුද්‌ධො ගුණමඤ්‌ඤාය චක්‌ඛුමා|
    count |147|
      block |පරිපුණ්‌ණානි ගොපෙත්‌වා පඤ්‌චසික්‌ඛාපදානහං|
      block |අපරිමෙය්‍යෙ ඉතො කප්‌පෙ විනිපාතං න ගච්‌ඡහං|
    count |148|
      block |ස්‌වාහං යසමනුභවිං තෙසං සීලාන වාහසා|
      block |කප්‌පකොටිම්‌පි කිත්‌තෙන්‌තො කිත්‌තයෙ එකදෙසකං|
    count |149|
      block |පඤ්‌චසීලානි ගොපෙත්‌වා තයො හෙතූ ලභාමහං|
      block |දීඝායුකො මහාභොගො තික්‌ඛපඤ්‌ඤො භවාමහං|
    count |150|
      block |සංකිත්‌තෙන්‌තො ච සබ්‌බෙසං අභිමත්‌තඤ්‌ච පොරිසං|
      block |භවාභවෙ සංසරිත්‌වා එතෙ ඨානෙ ලභාමහං|
    count |151|
      block |අපරිමෙය්‍යසීලෙසු වත්‌තන්‌තා ජිනසාවකා|
      block |භවෙසු යදි රජ්‌ජෙය්‍යුං විපාකො කීදිසො භවෙ|
    count |152|
      block |සුචිණ්‌ණං මෙ පඤ්‌චසීලං භතකෙන තපස්‌සිනා|
      block |තෙන සීලෙනහං අජ්‌ජ මොචයිං සබ්‌බබන්‌ධනා|
    count |153|
      block |අපරිමෙය්‍යෙ ඉතො කප්‌පෙ පඤ්‌චසීලානි ගොපයිං|
      block |දුග්‌ගතිං නාභිජානාමි පඤ්‌චසීලානිදං ඵලං|
    count |154|
      block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
      block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා පඤ්‌චසීලසමාදානියො ථෙරො ඉමා ගාථායො අභාසිත්‌ථාති|
    stand |පඤ්‌චසීලසමාදානියත්‌ථෙරස්‌සාපදානං චතුත්‌ථං|
  block |අන්‌නසංසාවකත්‌ථෙරඅපදානං|
    count |155|
      block |සුවණ්‌ණවණ්‌ණං සම්‌බුද්‌ධං ගච්‌ඡන්‌තං අන්‌තරාපණෙ|
      block |කඤ්‌චනග්‌ඝියසංකාසං බාත්‌තිංසවරලක්‌ඛණං|
    count |156|
      block |සිද්‌ධත්‌ථං ලොකපජ්‌ජොතං අප්‌පමෙය්‍යං අනොපමං|
      block |අලත්‌ථං පරමං පීතිං දිස්‌වා දන්‌තං ජුතින්‌ධරං|
    count |157|
      block |සම්‌බුද්‌ධං අභිනාමෙත්‌වා භොජයිං තං මහාමුනිං|
      block |මහාකාරුණිකො ලොකෙ අනුමොදි මමං තදා|
    count |158|
      block |තස්‌මිං මහාකාරුණිකෙ පරමස්‌සාසකාරකෙ|
      block |බුද්‌ධෙ චිත්‌තං පසාදෙත්‌වා කප්‌පං සග්‌ගම්‌හි මොදහං|
    count |159|
      block |චතුන්‌නවුතිතො කප්‌පෙ යං දානමදදිං තදා|
      block |දුග්‌ගතිං නාභිජානාමි භික්‌ඛාදානස්‌සිදං ඵලං|
    count |160|
      block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
      block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා අන්‌නසංසාවකො ථෙරො ඉමා ගාථායො අභාසිත්‌ථාති|
    stand |අන්‌නසංසාවකත්‌ථෙරස්‌සාපදානං පඤ්‌චමං|
  block |ධූපදායකත්‌ථෙරඅපදානං|
    count |161|
      block |සිද්‌ධත්‌ථස්‌ස භගවතො ලොකජෙට්‌ඨස්‌ස තාදිනො|
      block |කුටිධූපං මයා දින්‌නං විප්‌පසන්‌නෙන චෙතසා|
    count |162|
      block |යං යං යොනුපපජ්‌ජාමි දෙවත්‌තං අථ මානුසං|
      block |සබ්‌බෙසම්‌පි පියො හොමි ධූපදානස්‌සිදං ඵලං|
    count |163|
      block |චතුන්‌නවුතිතො කප්‌පෙ යං ධූපමදදිං තදා|
      block |දුග්‌ගතිං නාභිජානාමි ධූපදානස්‌සිදං ඵලං|
    count |164|
      block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
      block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා ධූපදායකො ථෙරො ඉමා ගාථායො අභාසිත්‌ථාති|
    stand |ධූපදායකත්‌ථෙරස්‌සාපදානං ඡට්‌ඨං|
  block |පුලිනපූජකත්‌ථෙරඅපදානං|
    count |165|
      block |විපස්‌සිස්‌ස භගවතො බොධියා පාදපුත්‌තමෙ|
      block |පුරාණපුලිනං හිත්‌වා සුද්‌ධපුලිනමාකිරිං|
    count |166|
      block |එකනවුතිතො කප්‌පෙ යං පුලිනමදාසහං|
      block |දුග්‌ගතිං නාභිජානාමි පුලිනදානස්‌සිදං ඵලං|
    count |167|
      block |තිංසතිමෙ ඉතො කප්‌පෙ රාජා ආසිං ජනාධිභූ|
      block |මහාපුලිනනාමෙන චක්‌කවත්‌තී මහබ්‌බලො|
    count |168|
      block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
      block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා පුලිනපූජකො ථෙරො ඉමා ගාථායො අභාසිත්‌ථාති|
    stand |පුලිනපූජකත්‌ථෙරස්‌සාපදානං සත්‌තමං|
  block |උත්‌තියත්‌ථෙරඅපදානං|
    count |169|
      block |චන්‌දභාගානදීතීරෙ සුසුමාරො අහං තදා|
      block |සගොචරප්‌පසුතොහං නදීතිත්‌ථං අගච්‌ඡහං|
    count |170|
      block |සිද්‌ධත්‌ථො තම්‌හි සමයෙ සයම්‌භූ අග්‌ගපුග්‌ගලො|
      block |නදිං තරිතුකාමො සො නදීතිත්‌ථං උපාගමි|
    count |171|
      block |උපාගතෙ ච සම්‌බුද්‌ධෙ අහම්‌පි තත්‌ථුපාගමිං|
      block |උපගන්‌ත්‌වාන සම්‌බුද්‌ධං ඉමං වාචං උදීරයිං|
    count |172|
      block |අභිරූහ මහාවීර තාරෙස්‌සාමි අහං තුවං|
      block |පෙත්‌තිකං විසයං මය්‌හං අනුකම්‌ප මහාමුනි|
    count |173|
      block |මම උග්‌ගජ්‌ජනං සුත්‌වා අභිරූහි මහාමුනි|
      block |හට්‌ඨො හට්‌ඨෙන චිත්‌තෙන තාරෙසිං ලොකනායකං|
    count |174|
      block |නදියා පාරිමෙ තීරෙ සිද්‌ධත්‌ථො ලොකනායකො|
      block |අස්‌සාසෙසි මමං තත්‌ථ අමතං පාපුණිස්‌සසි|
    count |175|
      block |තම්‌හා කායා චවිත්‌වාන දෙවලොකං ආගච්‌ඡහං|
      block |දිබ්‌බසුඛං අනුභවිං අච්‌ඡරාහි පුරක්‌ඛතො|
    count |176|
      block |සත්‌තක්‌ඛත්‌තුඤ්‌ච දෙවින්‌දො දෙවරජ්‌ජමකාසහං|
      block |තීණික්‌ඛත්‌තුං චක්‌කවත්‌තී මහියා ඉස්‌සරො අහුං|
    count |177|
      block |විවෙකමනුයුත්‌තොහං නිපකො ච සුසංවුතො|
      block |ධාරෙමි අන්‌තිමං දෙහං සම්‌මාසම්‌බුද්‌ධසාසනෙ|
    count |178|
      block |චතුන්‌නවුතිතො කප්‌පෙ තාරෙසිං යං නරාසභං|
      block |දුග්‌ගතිං නාභිජානාමි තරණාය ඉදං ඵලං|
    count |179|
      block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
      block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා උත්‌තියො ථෙරො ඉමා ගාථායො අභාසිත්‌ථාති|
    stand |උත්‌තියත්‌ථෙරස්‌සාපදානං අට්‌ඨමං|
  block |එකඤ්‌ජලිකත්‌ථෙරඅපදානං|
    count |180|
      block |සුවණ්‌ණවණ්‌ණං සම්‌බුද්‌ධං ගච්‌ඡන්‌තං අන්‌තරාපණෙ|
      block |විපස්‌සිං සත්‌ථවාහග්‌ගං නරවරං විනායකං|
    count |181|
      block |අදන්‌තදමනං තාදිං මහාවාදිං මහාමතිං|
      block |දිස්‌වා පසන්‌නො සුමනො එකඤ්‌ජලිමකාසහං|
    count |182|
      block |එකනවුතිතො කප්‌පෙ යමඤ්‌ජලිං කරිං තදා|
      block |දුග්‌ගතිං නාභිජානාමි අඤ්‌ජලිස්‌ස ඉදං ඵලං|
    count |183|
      block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
      block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා එකඤ්‌ජලිකො ථෙරො ඉමා ගාථායො අභාසිත්‌ථාති|
    stand |එකඤ්‌ජලිකත්‌ථෙරස්‌සාපදානං නවමං|
  block |ඛොමදායකත්‌ථෙරඅපදානං|
    count |184|
      block |නගරෙ බන්‌ධුමතියා අහොසිං වාණිජො තදා|
      block |තෙනෙව දාරං පොසෙමි රොපෙමි බීජසම්‌පදං|
    count |185|
      block |රථියං පටිපන්‌නස්‌ස විපස්‌සිස්‌ස මහෙසිනො|
      block |එකං ඛොමං මයා දින්‌නං කුසලත්‌ථාය සත්‌ථුනො|
    count |186|
      block |එකනවුතිතො කප්‌පෙ යං ඛොමමදදිං තදා|
      block |දුග්‌ගතිං නාභිජානාමි ඛොමදානස්‌සිදං ඵලං|
    count |187|
      block |සත්‌තරසෙ ඉතො කප්‌පෙ එකො සින්‌ධවසන්‌ධනො|
      block |සත්‌තරතනසම්‌පන්‌නො චතුදීපම්‌හි ඉස්‌සරො|
    count |188|
      block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
      block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
      block |සුසූති උපවානො ච සරණො සීලගාහකො|
      block |අන්‌නසංසාවකො ඛොමදායී ච දසෙව තතියෙ ගණෙ|
      block |අඤ්‌ජලී ඛොමදායී ච දසෙව තතියෙ ගණෙ|
      block |පඤ්‌චාලීසීතිසතං වුත්‌තා ගාථායො සබ්‌බපිණ්‌ඩිතා|
    block |ඉත්‌ථං සුදං ආයස්‌මා ඛොමදායකො ථෙරො ඉමා ගාථායො අභාසිත්‌ථාති|
    stand |ඛොමදායකත්‌ථෙරස්‌සාපදානං දසමං|
    block |තස්‌සුද්‌දානං|
    stand |සුභූතිවග්‌ගො තතියො|
    stand |චතුත්‌ථභාණවාරං|
