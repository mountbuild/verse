block |සීහාසනියවග්‌ගො|
  block |සීහාසනදායකත්‌ථෙරඅපදානං|
    count |1|
      block |නිබ්‌බුතෙ ලොකනාථම්‌හි සිද්‌ධත්‌ථෙ ද්‌විපදුත්‌තමෙ|
      block |විත්‌ථාරිකෙ පාවචනෙ බාහුජඤ්‌ඤම්‌හි සාසනෙ|
    count |2|
      block |පසන්‌නචිත්‌තො සුමනො සීහාසනමකාසහං|
      block |සීහාසනං කරිත්‌වාන පාදපීඨමකාසහං|
    count |3|
      block |සීහාසනෙ ච වස්‌සන්‌තෙ ඝරං තත්‌ථ අකාසහං|
      block |තෙන චිත්‌තප්‌පසාදෙන තුසිතං උපපජ්‌ජහං|
    count |4|
      block |ආයාමෙන චතුබ්‌බීස යොජනං ආසි තාවදෙ|
      block |විමානං සුකතං මය්‌හං විත්‌ථාරෙන චතුද්‌දස|
    count |5|
      block |සතං කඤ්‌ඤාසහස්‌සානි පරිවාරෙන්‌ති මං සදා|
      block |සොණ්‌ණමයඤ්‌ච පල්‌ලඞ්‌කං බ්‍යම්‌හෙ ආසි සුනිම්‌මිතං|
    count |6|
      block |හත්‌ථියානං අස්‌සයානං දිබ්‌බයානං උපට්‌ඨිතං|
      block |පාසාදා සිවිකා චෙව නිබ්‌බත්‌තන්‌ති යදිච්‌ඡකං|
    count |7|
      block |මණිමයා ච පල්‌ලඞ්‌කා අඤ්‌ඤෙ සාරමයා බහූ|
      block |නිබ්‌බත්‌තන්‌ති මමං සබ්‌බෙ සීහාසනස්‌සිදං ඵලං|
    count |8|
      block |සොණ්‌ණමයා රූපිමයා ඵලිකාවෙළුරියාමයා|
      block |පාදුකා අභිරූහාමි පාදපීඨස්‌සිදං ඵලං|
    count |9|
      block |චතුන්‌නවුතිතො කප්‌පෙ යං කම්‌මමකරිං තදා|
      block |දුග්‌ගතිං නාභිජානාමි පුඤ්‌ඤකම්‌මස්‌සිදං ඵලං|
    count |10|
      block |තෙසත්‌තතිම්‌හිතො කප්‌පෙ ඉන්‌දනාමා තයො ජනා|
      block |ද්‌වෙසත්‌තතිම්‌හිතො කප්‌පෙ තයො සුමනනාමකා|
    count |11|
      block |සමසත්‌තතිතො කප්‌පෙ තයො වරුණනාමකා|
      block |සත්‌තරතනසම්‌පන්‌නා චතුදීපම්‌හි ඉස්‌සරා|
    count |12|
      block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
      block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා සීහාසනදායකො ථෙරො ඉමා ගාථායො අභාසිත්‌ථාති|
    stand |සීහාසනදායකත්‌ථෙරස්‌සාපදානං පඨමං|
  block |එකත්‌ථම්‌භිකත්‌ථෙරඅපදානං|
    count |13|
      block |සිද්‌ධත්‌ථස්‌ස භගවතො මහාපූගගණො අහු|
      block |සරණං ගතා ච තෙ බුද්‌ධං සද්‌දහන්‌ති තථාගතං|
    count |14|
      block |සබ්‌බෙ සඞ්‌ගම්‌ම මන්‌තෙත්‌වා මාළං කුබ්‌බන්‌ති සත්‌ථුනො|
      block |එකත්‌ථම්‌භං අලභන්‌තා විචිනන්‌ති බ්‍රහාවනෙ|
    count |15|
      block |තෙහං අරඤ්‌ඤෙ දිස්‌වාන උපගම්‌ම ගණං තදා|
      block |අඤ්‌ජලිං පග්‌ගහෙත්‌වාන පරිපුච්‌ඡිං ගණං අහං|
    count |16|
      block |තෙ මෙ පුට්‌ඨා වියාකංසු සීලවන්‌තො උපාසකා|
      block |මාළං මයං කත්‌තුකාමා එකත්‌ථම්‌භො න ලබ්‌භති|
    count |17|
      block |එකත්‌ථම්‌භං මමං දෙථ අහං දස්‌සාමි සත්‌ථුනො|
      block |ආහරිස්‌සාමහං ථම්‌භං අප්‌පොස්‌සුක්‌කා භවන්‌තු තෙ|
    count |18|
      block |තෙ මෙ ථම්‌භං පවෙච්‌ඡිංසු පසන්‌නා තුට්‌ඨමානසා|
      block |තතො පටිනිවත්‌තිත්‌වා අගමංසු සකං ඝරං|
    count |19|
      block |අචිරං ගතෙ පූගගණෙ ථම්‌භං අහාසහං තදා|
      block |හට්‌ඨො හට්‌ඨෙන චිත්‌තෙන පඨමං උස්‌සපෙසහං|
    count |20|
      block |තෙන චිත්‌තප්‌පසාදෙන විමානං උපපජ්‌ජහං|
      block |උබ්‌බිද්‌ධං භවනං මය්‌හං සත්‌තභූමං සමුග්‌ගතං|
    count |21|
      block |වජ්‌ජමානාසු භෙරීසු පරිචාරෙමහං සදා|
      block |පඤ්‌චපඤ්‌ඤාසකප්‌පම්‌හි රාජා ආසිං යසොධරො|
    count |22|
      block |තත්‌ථාපි භවනං මය්‌හං සත්‌තභූමං සමුග්‌ගතං|
      block |කූටාගාරවරූපෙතං එකත්‌ථම්‌භං මනොරමං|
    count |23|
      block |එකවීසතිකප්‌පම්‌හි උදෙනො නාම ඛත්‌තියො|
      block |තත්‍රාපි භවනං මය්‌හං සත්‌තභූමං සමුග්‌ගතං|
    count |24|
      block |යං යං යොනුපපජ්‌ජාමි දෙවත්‌තං අථ මානුසං|
      block |අනුභොමි සුඛං සබ්‌බං එකත්‌ථම්‌භස්‌සිදං ඵලං|
    count |25|
      block |චතුන්‌නවුතිතො කප්‌පෙ යං ථම්‌භමදදං තදා|
      block |දුග්‌ගතිං නාභිජානාමි එකත්‌ථම්‌භස්‌සිදං ඵලං|
    count |26|
      block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
      block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා එකත්‌ථම්‌භිකො ථෙරො ඉමා ගාථායො අභාසිත්‌ථාති|
    stand |එකත්‌ථම්‌භිකත්‌ථෙරස්‌සාපදානං දුතියං|
  block |නන්‌දත්‌ථෙරඅපදානං|
    count |27|
      block |පදුමුත්‌තරස්‌ස භගවතො ලොකජෙට්‌ඨස්‌ස තාදිනො|
      block |වත්‌ථං ඛොමං මයා දින්‌නං සයම්‌භුස්‌ස මහෙසිනො|
    count |28|
      block |තං මෙ බුද්‌ධො වියාකාසි ජලජුත්‌තරනාමකො|
      block |ඉමිනා වත්‌ථදානෙන හෙමවණ්‌ණො භවිස්‌සසි|
    count |29|
      block |ද්‌වෙ සම්‌පත්‌තී අනුභොත්‌වා කුසලමූලෙහි චොදිතො|
      block |ගොතමස්‌ස භගවතො කනිට්‌ඨො ත්‌වං භවිස්‌සසි|
    count |30|
      block |රාගරත්‌තො සුඛසීලො කාමෙසු ගෙධමායුතො|
      block |බුද්‌ධෙන චොදිතො සන්‌තො තදා ත්‌වං පබ්‌බජිස්‌සසි|
    count |31|
      block |පබ්‌බජිත්‌වාන ත්‌වං තත්‌ථ කුසලමූලෙන චොදිතො|
      block |සබ්‌බාසවෙ පරිඤ්‌ඤාය නිබ්‌බායිස්‌සසිනාසවො|
    count |32|
      block |සත්‌ත කප්‌පසහස්‌සම්‌හි චතුරො චෙළනාමකා|
      block |සට්‌ඨි කප්‌පසහස්‌සම්‌හි උපචෙලා චතුජ්‌ජනා|
    count |33|
      block |පඤ්‌ච කප්‌පසහස්‌සම්‌හි චෙළාව චතුරො ජනා|
      block |සත්‌තරතනසම්‌පන්‌නා චතුදීපම්‌හි ඉස්‌සරා|
    count |34|
      block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
      block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා නන්‌දො ථෙරො ඉමා ගාථායො අභාසිත්‌ථාති|
    stand |නන්‌දත්‌ථෙරස්‌සාපදානං තතියං|
  block |චූළපන්‌ථකත්‌ථෙරඅපදානං|
    count |35|
      block |පදුමුත්‌තරො නාම ජිනො ආහුතීනං පටිග්‌ගහො|
      block |ගණම්‌හා වූපකට්‌ඨො සො හිමවන්‌තෙ වසී තදා|
    count |36|
      block |අහම්‌පි හිමවන්‌තම්‌හි වසාමි අස්‌සමෙ තදා|
      block |අචිරාගතං මහාවීරං උපෙසිං ලොකනායකං|
    count |37|
      block |පුප්‌ඵච්‌ඡත්‌තං ගහෙත්‌වාන උපගච්‌ඡිං නරාසභං|
      block |සමාධිං සමාපජ්‌ජන්‌තං අන්‌තරායමකාසහං|
    count |38|
      block |උභො හත්‌ථෙහි පග්‌ගය්‌හ පුප්‌ඵච්‌ඡත්‌තං අදාසහං|
      block |පටිග්‌ගහෙසි භගවා පදුමුත්‌තරො මහාමුනි|
    count |39|
      block |සබ්‌බෙ දෙවා අත්‌තමනා හිමවන්‌තං උපෙන්‌ති තෙ|
      block |සාධුකාරං පවත්‌තෙසුං අනුමොදිස්‌සති චක්‌ඛුමා|
    count |40|
      block |ඉදං වත්‌වාන තෙ දෙවා උපගච්‌ඡුං නරුත්‌තමං|
      block |ආකාසෙ ධාරයන්‌තස්‌ස පදුමච්‌ඡත්‌තමුත්‌තමං|
    count |41|
      block |සතපත්‌තඡත්‌තං පග්‌ගය්‌හ අදාසි තාපසො මම|
      block |තමහං කිත්‌තයිස්‌සාමි සුණාථ මම භාසතො|
    count |42|
      block |පඤ්‌චවීසතිකප්‌පානි දෙවරජ්‌ජං කරිස්‌සති|
      block |චතුත්‌තිංසතික්‌ඛත්‌තුඤ්‌ච චක්‌කවත්‌තී භවිස්‌සති|
    count |43|
      block |යං යං යොනිං සංසරති දෙවත්‌තං අථ මානුසං|
      block |අබ්‌භොකාසෙ පතිට්‌ඨන්‌තං පදුමං ධාරයිස්‌සති|
    count |44|
      block |කප්‌පසතසහස්‌සම්‌හි ඔක්‌කාකකුලසම්‌භවො|
      block |ගොතමො නාම ගොත්‌තෙන සත්‌ථා ලොකෙ භවිස්‌සති|
    count |45|
      block |පකාසිතෙ පාවචනෙ මනුස්‌සත්‌තං ලභිස්‌සති|
      block |මනොමයම්‌හි කායම්‌හි උත්‌තමො සො භවිස්‌සති|
    count |46|
      block |ද්‌වෙ භාතරො භවිස්‌සන්‌ති උභොපි පන්‌ථකව්‌හයා|
      block |අනුභොත්‌වා උත්‌තමත්‌ථං ජොතයිස්‌සන්‌ති සාසනං|
    count |47|
      block |සොහං අට්‌ඨාරසවස්‌සො පබ්‌බජිං අනගාරියං|
      block |විසෙසාහං න වින්‌දාමි සක්‍යපුත්‌තස්‌ස සාසනෙ|
    count |48|
      block |දන්‌ධා මය්‌හං ගතී ආසි පරිභූතො පුරෙ අහුං|
      block |භාතා ච මං පණාමෙසි ගච්‌ඡ දානි සකං ඝරං|
    count |49|
      block |සොහං පණාමිතො සන්‌තො සඞ්‌ඝාරාමස්‌ස කොට්‌ඨකෙ|
      block |දුම්‌මනො තත්‌ථ අට්‌ඨාසිං සාමඤ්‌ඤස්‌මිං අපෙක්‌ඛවා|
    count |50|
      block |භගවා තත්‌ථ ආගච්‌ඡි සීසං මය්‌හං පරාමසි|
      block |බාහාය මං ගහෙත්‌වාන සඞ්‌ඝාරාමං පවෙසයි|
    count |51|
      block |අනුකම්‌පාය මෙ සත්‌ථා අදාසි පාදපුඤ්‌ඡනිං|
      block |එවං සුද්‌ධං අධිට්‌ඨෙහි එකමන්‌තමධිට්‌ඨහං|
    count |52|
      block |හත්‌ථෙහි තමහං ගය්‌හ සරිං කොකනදං අහං|
      block |තත්‌ථ චිත්‌තං විමුච්‌චි මෙ අරහත්‌තං අපාපුණිං|
    count |53|
      block |මනොමයෙසු කායෙසු සබ්‌බත්‌ථ පාරමිං ගතො|
      block |සබ්‌බාසවෙ පරිඤ්‌ඤාය විහරාමි අනාසවො|
    count |54|
      block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
      block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා චූළපන්‌ථකො ථෙරො ඉමා ගාථායො අභාසිත්‌ථාති|
    stand |චූළපන්‌ථකත්‌ථෙරස්‌සාපදානං චතුත්‌ථං|
  block |පිලින්‌දවච්‌ඡත්‌ථෙරඅපදානං|
    count |55|
      block |නිබ්‌බුතෙ ලොකනාථම්‌හි සුමෙධෙ අග්‌ගපුග්‌ගලෙ|
      block |පසන්‌නචිත්‌තො සුමනො ථූපපූජං අකාසහං|
    count |56|
      block |යෙ ච ඛීණාසවා තත්‌ථ ඡළභිඤ්‌ඤා මහිද්‌ධිකා|
      block |තෙහං තත්‌ථ සමානෙත්‌වා සඞ්‌ඝභත්‌තං අකාසහං|
    count |57|
      block |සුමෙධස්‌ස භගවතො උපට්‌ඨාකො තදා අහු|
      block |සුමෙධො නාම නාමෙන අනුමොදිත්‌ථ සො තදා|
    count |58|
      block |තෙන චිත්‌තප්‌පසාදෙන විමානං උපපජ්‌ජහං|
      block |ඡළාසීතිසහස්‌සානි අච්‌ඡරායො රමිංසු මෙ|
    count |59|
      block |මමෙව අනුවත්‌තන්‌ති සබ්‌බකාමෙහි තා සදා|
      block |අඤ්‌ඤෙ දෙවෙ අභිභොමි පුඤ්‌ඤකම්‌මස්‌සිදං ඵලං|
    count |60|
      block |පඤ්‌චවීසතිකප්‌පම්‌හි වරුණො නාම ඛත්‌තියො|
      block |විසුද්‌ධභොජනො ආසිං චක්‌කවත්‌තී අහං තදා|
    count |61|
      block |න තෙ බීජං පවපන්‌ති නපි නීයන්‌ති නඞ්‌ගලා|
      block |අකට්‌ඨපාකිමං සාලිං පරිභුඤ්‌ජන්‌ති මානුසා|
    count |62|
      block |තත්‌ථ රජ්‌ජං කරිත්‌වාන දෙවත්‌තං පුන ගච්‌ඡහං|
      block |තදාපි එදිසා මය්‌හං නිබ්‌බත්‌තා භොගසම්‌පදා|
    count |63|
      block |න මං මිත්‌තා අමිත්‌තා වා හිංසන්‌ති සබ්‌බපාණිනො|
      block |සබ්‌බෙසම්‌පි පියො හොමි පුඤ්‌ඤකම්‌මස්‌සිදං ඵලං|
    count |64|
      block |තිංසකප්‌පසහස්‌සම්‌හි යං දානමදදිං තදා|
      block |දුග්‌ගතිං නාභිජානාමි ගන්‌ධාලෙපස්‌සිදං ඵලං|
    count |65|
      block |ඉමස්‌මිං භද්‌දකෙ කප්‌පෙ එකො ආසිං ජනාධිපො|
      block |මහානුභාවො රාජාහං චක්‌කවත්‌තී මහබ්‌බලො|
    count |66|
      block |සොහං පඤ්‌චසු සීලෙසු ඨපෙත්‌වා ජනතං බහුං|
      block |පාපෙත්‌වා සුගතිංයෙව දෙවතානං පියො අහුං|
    count |67|
      block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
      block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා පිලින්‌දවච්‌ඡො ථෙරො ඉමා ගාථායො අභාසිත්‌ථාති|
    stand |පිලින්‌දවච්‌ඡත්‌ථෙරස්‌සාපදානං පඤ්‌චමං|
  block |රාහුලත්‌ථෙරඅපදානං|
    count |68|
      block |පදුමුත්‌තරස්‌ස භගවතො ලොකජෙට්‌ඨස්‌ස තාදිනො|
      block |සත්‌තභූමම්‌හි පාසාදෙ ආදාසං සන්‌ථරිං අහං|
    count |69|
      block |ඛීණාසවසහස්‌සෙහි පරිකිණ්‌ණො මහාමුනි|
      block |උපාගමි ගන්‌ධකුටිං ද්‌විපදින්‌දො නරාසභො|
    count |70|
      block |විරොචෙන්‌තො ගන්‌ධකුටිං දෙවදෙවො නරාසභො|
      block |භික්‌ඛුසඞ්‌ඝෙ ඨිතො සත්‌ථා ඉමා ගාථා අභාසථ|
    count |71|
      block |යෙනායං ජොතිතා සෙය්‍යා ආදාසොව සුසන්‌ථතො|
      block |තමහං කිත්‌තයිස්‌සාමි සුණාථ මම භාසතො|
    count |72|
      block |සොණ්‌ණමයා රූපිමයා අථො වෙළුරියාමයා|
      block |නිබ්‌බත්‌තිස්‌සන්‌ති පාසාදා යෙ කෙචි මනසො පියා|
    count |73|
      block |චතුසට්‌ඨික්‌ඛත්‌තුං දෙවින්‌දො දෙවරජ්‌ජං කරිස්‌සති|
      block |සහස්‌සක්‌ඛත්‌තුං චක්‌කවත්‌තී භවිස්‌සති අනන්‌තරා|
    count |74|
      block |එකවීසතිකප්‌පම්‌හි විමලො නාම ඛත්‌තියො|
      block |චාතුරන්‌තො විජිතාවී චක්‌කවත්‌තී භවිස්‌සති|
    count |75|
      block |නගරං රෙණුවතී නාම ඉට්‌ඨකාහි සුමාපිතං|
      block |ආයාමතො තීණි සතං චතුරස්‌සසමායුතං|
    count |76|
      block |සුදස්‌සනො නාම පාසාදො විස්‌සකම්‌මෙන මාපිතො|
      block |කූටාගාරවරූපෙතො සත්‌තරතනභූසිතො|
    count |77|
      block |දසසද්‌දාවිවිත්‌තං තං විජ්‌ජාධරසමාකුලං|
      block |සුදස්‌සනංව නගරං දෙවතානං භවිස්‌සති|
    count |78|
      block |පභා නිග්‌ගච්‌ඡතෙ තස්‌ස උග්‌ගච්‌ඡන්‌තෙව සූරියෙ|
      block |විරොචෙස්‌සති තං නිච්‌චං සමන්‌තා අට්‌ඨයොජනං|
    count |79|
      block |කප්‌පසතසහස්‌සම්‌හි ඔක්‌කාකකුලසම්‌භවො|
      block |ගොතමො නාම ගොත්‌තෙන සත්‌ථා ලොකෙ භවිස්‌සති|
    count |80|
      block |තුසිතා සො චවිත්‌වාන සුක්‌කමූලෙන චොදිතො|
      block |ගොතමස්‌ස භගවතො අත්‍රජො සො භවිස්‌සති|
    count |81|
      block |සචෙ වසෙය්‍ය අගාරං චක්‌කවත්‌තී භවෙය්‍ය සො|
      block |අට්‌ඨානමෙතං යං තාදී අගාරෙ රතිමජ්‌ඣගා|
    count |82|
      block |නික්‌ඛමිත්‌වා අගාරම්‌හා පබ්‌බජිස්‌සති සුබ්‌බතො|
      block |රාහුලො නාම නාමෙන අරහා සො භවිස්‌සති|
    count |83|
      block |කිකීව අණ්‌ඩං රක්‌ඛෙය්‍ය චාමරී විය වාලධිං|
      block |නිපකො සීලසම්‌පන්‌නො මමං රක්‌ඛි මහාමුනි|
    count |84|
      block |තස්‌සාහං ධම්‌මමඤ්‌ඤාය විහාසිං සාසනෙ රතො|
      block |සබ්‌බාසවෙ පරිඤ්‌ඤාය විහරාමි අනාසවො|
    count |85|
      block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
      block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා රාහුලො ථෙරො ඉමා ගාථායො අභාසිත්‌ථාති|
    stand |රාහුලත්‌ථෙරස්‌සාපදානං ඡට්‌ඨං|
  block |උපසෙනවඞ්‌ගන්‌තපුත්‌තත්‌ථෙරඅපදානං|
    count |86|
      block |පදුමුත්‌තරං භගවන්‌තං ලොකජෙට්‌ඨං නරාසභං|
      block |පබ්‌භාරම්‌හි නිසීදන්‌තං උපගච්‌ඡිං නරුත්‌තමං|
    count |87|
      block |කණිකාරපුප්‌ඵං දිස්‌වා වණ්‌ටෙ ඡෙත්‌වානහං තදා|
      block |අලඞ්‌කරිත්‌වා ඡත්‌තම්‌හි බුද්‌ධස්‌ස අභිරොපයිං|
    count |88|
      block |පිණ්‌ඩපාතඤ්‌ච පාදාසිං පරමන්‌නං සුභොජනං|
      block |බුද්‌ධෙන නවමෙ තත්‌ථ සමණෙ අට්‌ඨ භොජයිං|
    count |89|
      block |අනුමොදි මහාවීරො සයම්‌භූ අග්‌ගපුග්‌ගලො|
      block |ඉමිනා ඡත්‌තදානෙන පරමන්‌නපවෙච්‌ඡනා|
    count |90|
      block |තෙන චිත්‌තප්‌පසාදෙන සම්‌පත්‌තිමනුභොස්‌සසි|
      block |ඡත්‌තිංසක්‌ඛත්‌තුං දෙවින්‌දො දෙවරජ්‌ජං කරිස්‌සති|
    count |91|
      block |එකවීසතික්‌ඛත්‌තුඤ්‌ච චක්‌කවත්‌තී භවිස්‌සති|
      block |පදෙසරජ්‌ජං විපුලං ගණනාතො අසඞ්‌ඛියං|
    count |92|
      block |සතසහස්‌සිතො කප්‌පෙ ඔක්‌කාකකුලසම්‌භවො|
      block |ගොතමො නාම ගොත්‌තෙන සත්‌ථා ලොකෙ භවිස්‌සති|
    count |93|
      block |සාසනෙ දිබ්‌බමානම්‌හි මනුස්‌සත්‌තං ගමිස්‌සති|
      block |තස්‌ස ධම්‌මෙසු දායාදො ඔරසො ධම්‌මනිම්‌මිතො|
    count |94|
      block |උපසෙනොති නාමෙන හෙස්‌සති සත්‌ථු සාවකො|
      block |සමන්‌තපාසාදිකත්‌තා අග්‌ගට්‌ඨානෙ ඨපෙස්‌සති|
    block ||
    count |95|
      block |චරිමං වත්‌තතෙ මය්‌හං භවා සබ්‌බෙ සමූහතා|
      block |ධාරෙමි අන්‌තිමං දෙහං ජෙත්‌වා මාරං සවාහනං|
    count |96|
      block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
      block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා උපසෙනො වඞ්‌ගන්‌තපුත්‌තො ථෙරො ඉමා ගාථායො අභාසිත්‌ථාති|
    stand |උපසෙනවඞ්‌ගන්‌තපුත්‌තත්‌ථෙරස්‌සාපදානං සත්‌තමං|
    stand |තතියභාණවාරං|
  block |රට්‌ඨපාලත්‌ථෙරඅපදානං|
    count |97|
      block |පදුමුත්‌තරස්‌ස භගවතො ලොකජෙට්‌ඨස්‌ස තාදිනො|
      block |වරනාගො මයා දින්‌නො ඊසාදන්‌තො උරූළ්‌හවා|
    count |98|
      block |සෙතච්‌ඡත්‌තො පසොභිතො සකප්‌පනො සහත්‌ථිපො|
      block |අග්‌ඝාපෙත්‌වාන තං සබ්‌බං සඞ්‌ඝාරාමං අකාරයිං|
    count |99|
      block |චතුපඤ්‌ඤාසසහස්‌සානි පාසාදෙ කාරයිං අහං|
      block |මහොඝදානං කරිත්‌වාන නිය්‍යාදෙසිං මහෙසිනො|
    count |100|
      block |අනුමොදි මහාවීරො සයම්‌භූ අග්‌ගපුග්‌ගලො|
      block |සබ්‌බෙ ජනෙ හාසයන්‌තො දෙසෙසි අමතං පදං|
    count |101|
      block |තං මෙ බුද්‌ධො වියාකාසි ජලජුත්‌තරනාමකො|
      block |භික්‌ඛුසඞ්‌ඝෙ නිසීදිත්‌වා ඉමා ගාථා අභාසථ|
    count |102|
      block |චතුපඤ්‌ඤාසසහස්‌සානි පාසාදෙ කාරයී අයං|
      block |කථයිස්‌සාමි විපාකං සුණොථ මම භාසතො|
    count |103|
      block |අට්‌ඨාරසසහස්‌සානි කූටාගාරා භවිස්‌සරෙ|
      block |බ්‍යම්‌හුත්‌තමම්‌හි නිබ්‌බත්‌තා සබ්‌බසොණ්‌ණමයා ච තෙ|
    count |104|
      block |පඤ්‌ඤාසක්‌ඛත්‌තුං දෙවින්‌දො දෙවරජ්‌ජං කරිස්‌සති|
      block |අට්‌ඨපඤ්‌ඤාසක්‌ඛත්‌තුඤ්‌ච චක්‌කවත්‌තී භවිස්‌සති|
    count |105|
      block |කප්‌පසතසහස්‌සම්‌හි ඔක්‌කාකකුලසම්‌භවො|
      block |ගොතමො නාම ගොත්‌තෙන සත්‌ථා ලොකෙ භවිස්‌සති|
    count |106|
      block |දෙවලොකා චවිත්‌වාන සුක්‌කමූලෙන චොදිතො|
      block |අඩ්‌ඪෙ කුලෙ මහාභොගෙ නිබ්‌බත්‌තිස්‌සති තාවදෙ|
    count |107|
      block |සො පච්‌ඡා පබ්‌බජිත්‌වාන සුක්‌කමූලෙන චොදිතො|
      block |රට්‌ඨපාලොති නාමෙන හෙස්‌සති සත්‌ථු සාවකො|
    count |108|
      block |පධානපහිතත්‌තො සො උපසන්‌තො නිරූපධි|
      block |සබ්‌බාසවෙ පරිඤ්‌ඤාය නිබ්‌බායිස්‌සතිනාසවො|
    count |109|
      block |උට්‌ඨාය අභිනික්‌ඛම්‌ම ජහිතා භොගසම්‌පදා|
      block |ඛෙළපිණ්‌ඩෙව භොගම්‌හි පෙමං මය්‌හං න විජ්‌ජති|
    count |110|
      block |වීරියං මෙ ධුරධොරය්‌හං යොගක්‌ඛෙමාධිවාහනං|
      block |ධාරෙමි අන්‌තිමං දෙහං සම්‌මාසම්‌බුද්‌ධසාසනෙ|
    count |111|
      block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
      block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා රට්‌ඨපාලො ථෙරො ඉමා ගාථායො අභාසිත්‌ථාති|
    stand |රට්‌ඨපාලත්‌ථෙරස්‌සාපදානං අට්‌ඨමං|
  block |සොපාකත්‌ථෙරඅපදානං|
    count |112|
      block |පබ්‌භාරං සොධයන්‌තස්‌ස විපිනෙ පබ්‌බතුත්‌තමෙ|
      block |සිද්‌ධත්‌ථො නාම භගවා ආගච්‌ඡි මම සන්‌තිකං|
    count |113|
      block |බුද්‌ධං උපගතං දිස්‌වා ලොකජෙට්‌ඨස්‌ස තාදිනො|
      block |සන්‌ථරං සන්‌ථරිත්‌වාන පුප්‌ඵාසනමදාසහං|
    count |114|
      block |පුප්‌ඵාසනෙ නිසීදිත්‌වා සිද්‌ධත්‌ථො ලොකනායකො|
      block |මමඤ්‌ච ගතිමඤ්‌ඤාය අනිච්‌චතමුදාහරි|
    count |115|
      block |අනිච්‌චා වත සඞ්‌ඛාරා උප්‌පාදවයධම්‌මිනො|
      block |උප්‌පජ්‌ජිත්‌වා නිරුජ්‌ඣන්‌ති තෙසං වූපසමො සුඛො|
    count |116|
      block |ඉදං වත්‌වාන සබ්‌බඤ්‌ඤූ ලොකජෙට්‌ඨො නරාසභො|
      block |නභං අබ්‌භුග්‌ගමි වීරො හංසරාජාව අම්‌බරෙ|
    count |117|
      block |සකං දිට්‌ඨිං ජහිත්‌වාන භාවයානිච්‌චසඤ්‌ඤහං|
      block |එකාහං භාවයිත්‌වාන තත්‌ථ කාලං කතො අහං|
    count |118|
      block |ද්‌වෙ සම්‌පත්‌තී අනුභොත්‌වා සුක්‌කමූලෙන චොදිතො|
      block |පච්‌ඡිමෙ භවෙ සම්‌පත්‌තෙ සපාකයොනුපාගමිං|
    count |119|
      block |අගාරා අභිනික්‌ඛම්‌ම පබ්‌බජිං අනගාරියං|
      block |ජාතියා සත්‌තවස්‌සොහං අරහත්‌තමපාපුණිං|
    count |120|
      block |ආරද්‌ධවීරියො පහිතත්‌තො සීලෙසු සුසමාහිතො|
      block |තොසෙත්‌වාන මහානාගං අලත්‌ථං උපසම්‌පදං|
    count |121|
      block |චතුන්‌නවුතිතො කප්‌පෙ යං කම්‌මමකරිං තදා|
      block |දුග්‌ගතිං නාභිජානාමි පුප්‌ඵදානස්‌සිදං ඵලං|
    count |122|
      block |චතුන්‌නවුතිතො කප්‌පෙ යං සඤ්‌ඤං භාවයිං තදා|
      block |තං සඤ්‌ඤං භාවයන්‌තස්‌ස පත්‌තො මෙ ආසවක්‌ඛයො|
    count |123|
      block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
      block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා සොපාකො ථෙරො ඉමා ගාථායො අභාසිත්‌ථාති|
    stand |සොපාකත්‌ථෙරස්‌සාපදානං නවමං|
  block |සුමඞ්‌ගලත්‌ථෙරඅපදානං|
    count |124|
      block |ආහුතිං යිට්‌ඨුකාමොහං පටියාදෙත්‌වාන භොජනං|
      block |බ්‍රාහ්‌මණෙ පටිමානෙන්‌තො විසාලෙ මාළකෙ ඨිතො|
    count |125|
      block |අථද්‌දසාසිං සම්‌බුද්‌ධං පියදස්‌සිං මහායසං|
      block |සබ්‌බලොකවිනෙතාරං සයම්‌භුං අග්‌ගපුග්‌ගලං|
    count |126|
      block |භගවන්‌තං ජුතිමන්‌තං සාවකෙහි පුරක්‌ඛතං|
      block |ආදිච්‌චමිව රොචන්‌තං රථියං පටිපන්‌නකං|
    count |127|
      block |අඤ්‌ජලිං පග්‌ගහෙත්‌වාන සකං චිත්‌තං පසාදයිං|
      block |මනසාව නිමන්‌තෙසිං ආගච්‌ඡතු මහාමුනි|
    count |128|
      block |මම සඞ්‌කප්‌පමඤ්‌ඤාය සත්‌ථා ලොකෙ අනුත්‌තරො|
      block |ඛීණාසවසහස්‌සෙහි මම ද්‌වාරං උපාගමි|
    count |129|
      block |නමො තෙ පුරිසාජඤ්‌ඤ නමො තෙ පුරිසුත්‌තම|
      block |පාසාදං අභිරූහිත්‌වා සීහාසනෙ නිසීදතං|
    count |130|
      block |දන්‌තො දන්‌තපරිවාරො තිණ්‌ණො තාරයතං වරො|
      block |පාසාදං අභිරූහිත්‌වා නිසීදි පවරාසනෙ|
    count |131|
      block |යං මෙ අත්‌ථි සකෙ ගෙහෙ ආමිසං පච්‌චුපට්‌ඨිතං|
      block |තාහං බුද්‌ධස්‌ස පාදාසිං පසන්‌නො සෙහි පාණිභි|
    count |132|
      block |පසන්‌නචිත්‌තො සුමනො වෙදජාතො කතඤ්‌ජලී|
      block |බුද්‌ධසෙට්‌ඨං නමස්‌සාමි අහො බුද්‌ධස්‌සුළාරතා|
    count |133|
      block |අට්‌ඨන්‌නං පයිරූපාසතං භුඤ්‌ජං ඛීණාසවා බහූ|
      block |තුය්‌හෙවෙසො ආනුභාවො සරණං තං උපෙමහං|
    count |134|
      block |පියදස්‌සී ච භගවා ලොකජෙට්‌ඨො නරාසභො|
      block |භික්‌ඛුසඞ්‌ඝෙ නිසීදිත්‌වා ඉමා ගාථා අභාසථ|
    count |135|
      block |යො සො සඞ්‌ඝං අභොජෙසි උජුභූතං සමාහිතං|
      block |තථාගතඤ්‌ච සම්‌බුද්‌ධං සුණාථ මම භාසතො|
    count |136|
      block |සත්‌තවීසතික්‌ඛත්‌තුං සො දෙවරජ්‌ජං කරිස්‌සති|
      block |සකකම්‌මාභිරද්‌ධො සො දෙවලොකෙ රමිස්‌සති|
    count |137|
      block |දස අට්‌ඨ චක්‌ඛත්‌තුං සො චක්‌කවත්‌තී භවිස්‌සති|
      block |පථබ්‍යා රජ්‌ජං පඤ්‌චසතං වසුධං ආවසිස්‌සති|
    count |138|
      block |අරඤ්‌ඤවනමොග්‌ගය්‌හ කානනං බ්‍යග්‌ඝසෙවිතං|
      block |පධානං පදහිත්‌වාන කිලෙසා ඣාපිතා මයා|
    count |139|
      block |අට්‌ඨාරසෙ කප්‌පසතෙ යං දානමදදිං තදා|
      block |දුග්‌ගතිං නාභිජානාමි භත්‌තදානස්‌සිදං ඵලං|
    count |140|
      block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
      block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
      block |සීහාසනී එකථම්‌භී නන්‌දො ච චූළපන්‌ථකො|
      block |පිලින්‌දරාහුලො චෙව වඞ්‌ගන්‌තො රට්‌ඨපාලකො|
      block |සොපාකො මඞ්‌ගලො චෙව දසෙව දුතියෙ වග්‌ගෙ|
      block |සතඤ්‌ච අට්‌ඨතිංස ච ගාථා චෙත්‌ථ පකාසිතා|
    block |ඉත්‌ථං සුදං ආයස්‌මා සුමඞ්‌ගලො ථෙරො ඉමා ගාථායො අභාසිත්‌ථාති|
    stand |සුමඞ්‌ගලත්‌ථෙරස්‌සාපදානං දසමං|
    block |තස්‌සුද්‌දානං|
    stand |සීහාසනියවග්‌ගො දුතියො|
