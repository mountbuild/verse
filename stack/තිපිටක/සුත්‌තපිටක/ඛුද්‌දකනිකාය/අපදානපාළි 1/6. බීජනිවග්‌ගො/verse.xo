block |බීජනිවග්‌ගො|
  block |විධූපනදායකත්‌ථෙරඅපදානං|
    count |1|
      block |පදුමුත්‌තරබුද්‌ධස්‌ස ලොකජෙට්‌ඨස්‌ස තාදිනො|
      block |බීජනිකා මයා දින්‌නා ද්‌විපදින්‌දස්‌ස තාදිනො|
    count |2|
      block |සකං චිත්‌තං පසාදෙත්‌වා පග්‌ගහෙත්‌වාන අඤ්‌ජලිං|
      block |සම්‌බුද්‌ධමභිවාදෙත්‌වා පක්‌කමිං උත්‌තරාමුඛො|
    count |3|
      block |බීජනිං පග්‌ගහෙත්‌වාන සත්‌ථා ලොකග්‌ගනායකො|
      block |භික්‌ඛුසඞ්‌ඝෙ ඨිතො සන්‌තො ඉමා ගාථා අභාසථ|
    count |4|
      block |ඉමිනා බීජනිදානෙන චිත්‌තස්‌ස පණිධීහි ච|
      block |කප්‌පානං සතසහස්‌සං විනිපාතං න ගච්‌ඡති|
    count |5|
      block |ආරද්‌ධවීරියො පහිතත්‌තො චෙතොගුණසමාහිතො|
      block |ජාතියා සත්‌තවස්‌සොහං අරහත්‌තං අපාපුණිං|
    count |6|
      block |සට්‌ඨිකප්‌පසහස්‌සම්‌හි බීජමානසනාමකා|
      block |සොළසාසිංසු රාජානො චක්‌කවත්‌තී මහබ්‌බලා|
    count |7|
      block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
      block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා විධූපනදායකො ථෙරො ඉමා ගාථායො අභාසිත්‌ථාති|
    stand |විධූපනදායකත්‌ථෙරස්‌සාපදානං පඨමං|
  block |සතරංසිත්‌ථෙරඅපදානං|
    count |8|
      block |උබ්‌බිද්‌ධං සෙලමාරුය්‌හ නිසීදි පුරිසුත්‌තමො|
      block |පබ්‌බතස්‌සාවිදූරම්‌හි බ්‍රාහ්‌මණො මන්‌තපාරගූ|
    count |9|
      block |උපවිට්‌ඨං මහාවීරං දෙවදෙවං නරාසභං|
      block |අඤ්‌ජලිං පග්‌ගහෙත්‌වාන සන්‌ථවිං ලොකනායකං|
    count |10|
      block |එස බුද්‌ධො මහාවීරො වරධම්‌මප්‌පකාසකො|
      block |ජලති අග්‌ගිඛන්‌ධොව භික්‌ඛුසඞ්‌ඝපුරක්‌ඛතො|
    count |11|
      block |මහාසමුද්‌දොවක්‌ඛුබ්‌භො අණ්‌ණවොව දුරුත්‌තරො|
      block |මිගරාජාවසම්‌භීතො ධම්‌මං දෙසෙති චක්‌ඛුමා|
    count |12|
      block |මම සඞ්‌කප්‌පමඤ්‌ඤාය පදුමුත්‌තරනායකො|
      block |භික්‌ඛුසඞ්‌ඝෙ ඨිතො සත්‌ථා ඉමා ගාථා අභාසථ|
    count |13|
      block |යෙනායං අඤ්‌ජලී දින්‌නො බුද්‌ධසෙට්‌ඨො ච ථොමිතො|
      block |තිංසකප්‌පසහස්‌සානි දෙවරජ්‌ජං කරිස්‌සති|
    count |14|
      block |කප්‌පසතසහස්‌සම්‌හි අඞ්‌ගීරසසනාමකො|
      block |විවට්‌ටච්‌ඡදො සම්‌බුද්‌ධො උප්‌පජ්‌ජිස්‌සති තාවදෙ|
    count |15|
      block |තස්‌ස ධම්‌මෙසු දායාදො ඔරසො ධම්‌මනිම්‌මිතො|
      block |සතරංසීති නාමෙන අරහා සො භවිස්‌සති|
    count |16|
      block |ජාතියා සත්‌තවස්‌සොහං පබ්‌බජිං අනගාරියං|
      block |සතරංසිම්‌හි නාමෙන පභා නිද්‌ධාවතෙ මම|
    count |17|
      block |මණ්‌ඩපෙ රුක්‌ඛමූලෙ වා ඣායී ඣානරතො අහං|
      block |ධාරෙමි අන්‌තිමං දෙහං සම්‌මාසම්‌බුද්‌ධසාසනෙ|
    count |18|
      block |සට්‌ඨිකප්‌පසහස්‌සම්‌හි චතුරො රාමනාමකා|
      block |සත්‌තරතනසම්‌පන්‌නා චක්‌කවත්‌තී මහබ්‌බලා|
    count |19|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා සතරංසි ථෙරො ඉමා ගාථායො අභාසිත්‌ථාති|
    stand |සතරංසිත්‌ථෙරස්‌සාපදානං දුතියං|
  block |සයනදායකත්‌ථෙරඅපදානං|
    count |20|
      block |පදුමුත්‌තරබුද්‌ධස්‌ස සබ්‌බලොකානුකම්‌පිනො|
      block |සයනං තස්‌ස පාදාසිං විප්‌පසන්‌නෙන චෙතසා|
    count |21|
      block |තෙන සයනදානෙන සුඛෙත්‌තෙ බීජසම්‌පදා|
      block |භොගා නිබ්‌බත්‌තරෙ තස්‌ස සයනස්‌ස ඉදං ඵලං|
    count |22|
      block |ආකාසෙ සෙය්‍යං කප්‌පෙමි ධාරෙමි පථවිං ඉමං|
      block |පාණෙසු මෙ ඉස්‌සරියං සයනස්‌ස ඉදං ඵලං|
    count |23|
      block |පඤ්‌චකප්‌පසහස්‌සම්‌හි අට්‌ඨ ආසුං මහාතෙජා|
      block |චතුත්‌තිංසෙ කප්‌පසතෙ චතුරො ච මහබ්‌බලා|
    count |24|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා සයනදායකො ථෙරො ඉමා ගාථායො අභාසිත්‌ථාති|
    stand |සයනදායකත්‌ථෙරස්‌සාපදානං තතියං|
  block |ගන්‌ධොදකියත්‌ථෙරඅපදානං|
    count |25|
      block |පදුමුත්‌තරබුද්‌ධස්‌ස මහාබොධිමහො අහු|
      block |විචිත්‌තං ඝටමාදාය ගන්‌ධොදකමදාසහං|
    count |26|
      block |න්‌හානකාලෙ ච බොධියා මහාමෙඝො පවස්‌සථ|
      block |නින්‌නාදො ච මහා ආසි අසනියා ඵලන්‌තියා|
    count |27|
      block |තෙනෙවාසනිවෙගෙන තත්‌ථ කාලඞ්‌කතො අහං|
      block |දෙවලොකෙ ඨිතො සන්‌තො ඉමා ගාථා අභාසහං|
    count |28|
      block |අහො බුද්‌ධො අහො ධම්‌මො අහො නො සත්‌ථුසම්‌පදා|
      block |කළෙවරං මෙ පතිතං දෙවලොකෙ රමාමහං|
    count |29|
      block |උබ්‌බිද්‌ධං භවනං මය්‌හං සතභූමං සමුග්‌ගතං|
      block |කඤ්‌ඤාසතසහස්‌සානි පරිවාරෙන්‌ති මං සදා|
    count |30|
      block |ආබාධා මෙ න විජ්‌ජන්‌ති සොකො මය්‌හං න විජ්‌ජති|
      block |පරිළාහං න පස්‌සාමි පුඤ්‌ඤකම්‌මස්‌සිදං ඵලං|
    count |31|
      block |අට්‌ඨවීසෙ කප්‌පසතෙ රාජා සංවසිතො අහුං|
      block |සත්‌තරතනසම්‌පන්‌නො චක්‌කවත්‌තී මහබ්‌බලො|
    count |32|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා ගන්‌ධොදකියො ථෙරො ඉමා ගාථායො අභාසිත්‌ථාති|
    stand |ගන්‌ධොදකියත්‌ථෙරස්‌සාපදානං චතුත්‌ථං|
  block |ඔපවය්‌හත්‌ථෙරඅපදානං|
    count |33|
      block |පදුමුත්‌තරබුද්‌ධස්‌ස ආජානීයමදාසහං|
      block |නිය්‍යාදෙත්‌වාන සම්‌බුද්‌ධෙ අගමාසිං සකං ඝරං|
    count |34|
      block |දෙවලො නාම නාමෙන සත්‌ථුනො අග්‌ගසාවකො|
      block |වරධම්‌මස්‌ස දායාදො ආගච්‌ඡි මම සන්‌තිකං|
    count |35|
      block |සපත්‌තභාරො භගවා ආජානෙය්‍යො න කප්‌පති|
      block |තව සඞ්‌කප්‌පමඤ්‌ඤාය අධිවාසෙසි චක්‌ඛුමා|
    count |36|
      block |අග්‌ඝාපෙත්‌වා වාතජවං සින්‌ධවං සීඝවාහනං|
      block |පදුමුත්‌තරබුද්‌ධස්‌ස ඛමනීයමදාසහං|
    count |37|
      block |යං යං යොනුපපජ්‌ජාමි දෙවත්‌තං අථ මානුසං|
      block |ඛමනීයං වාතජවං චිත්‌තං නිබ්‌බත්‌තතෙ මම|
    count |38|
      block |ලාභං තෙසං සුලද්‌ධංව යෙ ලභන්‌තුපසම්‌පදං|
      block |පුනපි පයිරුපාසෙය්‍යං බුද්‌ධො ලොකෙ සචෙ භවෙ|
    count |39|
      block |අට්‌ඨවීසතික්‌ඛත්‌තුංහං රාජා ආසිං මහබ්‌බලො|
      block |චාතුරන්‌තො විජිතාවී ජම්‌බුසණ්‌ඩස්‌ස ජම්‌බුඉස්‌සරො|
    count |40|
      block |ඉදං පච්‌ඡිමකං මය්‌හං චරිමො වත්‌තතෙ භවො|
      block |පත්‌තොස්‌මි අචලං ඨානං හිත්‌වා ජයපරාජයං|
    count |41|
      block |චතුතිංසසහස්‌සම්‌හි මහාතෙජොසි ඛත්‌තියො|
      block |සතරතනසම්‌පන්‌නො චක්‌කවත්‌තී මහබ්‌බලො|
    count |42|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා ඔපවය්‌හො ථෙරො ඉමා ගාථායො අභාසිත්‌ථාති|
    stand |ඔපවය්‌හත්‌ථෙරස්‌සාපදානං පඤ්‌චමං|
  block |සපරිවාරාසනත්‌ථෙරඅපදානං|
    count |43|
      block |පදුමුත්‌තරබුද්‌ධස්‌ස පිණ්‌ඩපාතං අදාසහං|
      block |ගන්‌ත්‌වා කිලිට්‌ඨකං ඨානං මල්‌ලිකාහි පරික්‌ඛිතං|
    count |44|
      block |තම්‌හාසනම්‌හි ආසීනො බුද්‌ධො ලොකග්‌ගනායකො|
      block |අකිත්‌තයි පිණ්‌ඩපාතං උජුභූතො සමාහිතො|
    count |45|
      block |යථාපි භද්‌දකෙ ඛෙත්‌තෙ බීජං අප්‌පම්‌පි රොපිතං|
      block |සම්‌මා ධාරං පවෙච්‌ඡන්‌තෙ ඵලං තොසෙති කස්‌සකං|
    count |46|
      block |තථෙවායං පිණ්‌ඩපාතො සුඛෙත්‌තෙ රොපිතො තයා|
      block |භවෙ නිබ්‌බත්‌තමානම්‌හි ඵලං තෙ තොසයිස්‌සති|
    count |47|
      block |ඉදං වත්‌වාන සම්‌බුද්‌ධො ජලජුත්‌තමනාමකො|
      block |පිණ්‌ඩපාතං ගහෙත්‌වාන පක්‌කාමි උත්‌තරාමුඛො|
    count |48|
      block |සංවුතො පාතිමොක්‌ඛස්‌මිං ඉන්‌ද්‍රියෙසු ච පඤ්‌චසු|
      block |පවිවෙකමනුයුත්‌තො විහරාමි අනාසවො|
    count |49|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා සපරිවාරාසනො ථෙරො ඉමා ගාථායො අභාසිත්‌ථාති|
    stand |සපරිවාරාසනත්‌ථෙරස්‌සාපදානං ඡට්‌ඨං|
  block |පඤ්‌චදීපකත්‌ථෙරඅපදානං|
    count |50|
      block |පදුමුත්‌තරබුද්‌ධස්‌ස සබ්‌බභූතානුකම්‌පිනො|
      block |සද්‌දහිත්‌වාන සද්‌ධම්‌මෙ උජුදිට්‌ඨි අහොසහං|
    count |51|
      block |පදීපදානං පාදාසිං පරිවාරෙත්‌වාන බොධියං|
      block |සද්‌දහන්‌තො පදීපානි අකරිං තාවදෙ අහං|
    count |52|
      block |යං යං යොනුපපජ්‌ජාමි දෙවත්‌තං අථ මානුසං|
      block |ආකාසෙ උක්‌කං ධාරෙන්‌ති දීපදානස්‌සිදං ඵලං|
    count |53|
      block |තිරොකුට්‌ටං තිරොසෙලං සමතිග්‌ගය්‌හ පබ්‌බතං|
      block |සමන්‌තා යොජනසතං දස්‌සනං අනුභොමහං|
    count |54|
      block |තෙන කම්‌මාවසෙසෙන පත්‌තොම්‌හි ආසවක්‌ඛයං|
      block |ධාරෙමි අන්‌තිමං දෙහං ද්‌විපදින්‌දස්‌ස සාසනෙ|
    count |55|
      block |චතුත්‌තිංසෙ කප්‌පසතෙ සතචක්‌ඛුසනාමකා|
      block |රාජාහෙසුං මහාතෙජා චක්‌කවත්‌තී මහබ්‌බලා|
    count |56|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා පඤ්‌චදීපකො ථෙරො ඉමා ගාථායො අභාසිත්‌ථාති|
    stand |පඤ්‌චදීපකත්‌ථෙරස්‌සාපදානං සත්‌තමං|
  block |ධජදායකත්‌ථෙරඅපදානං|
    count |57|
      block |පදුමුත්‌තරබුද්‌ධස්‌ස බොධියා පාදපුත්‌තමෙ|
      block |හට්‌ඨො හට්‌ඨෙන චිත්‌තෙන ධජමාරොපයිං අහං|
    count |58|
      block |පතිතපත්‌තානි ගණ්‌හිත්‌වා බහිද්‌ධා ඡඩ්‌ඩයිං අහං|
      block |අන්‌තොසුද්‌ධං බහිසුද්‌ධං අධිමුත්‌තමනාසවං|
    count |59|
      block |සම්‌මුඛා විය සම්‌බුද්‌ධං අවන්‌දිං බොධිමුත්‌තමං|
      block |පදුමුත්‌තරො ලොකවිදූ ආහුතීනං පටිග්‌ගහො|
    count |60|
      block |භික්‌ඛුසඞ්‌ඝෙ ඨිතො සත්‌ථා ඉමා ගාථා අභාසථ|
      block |ඉමිනා ධජදානෙන උපට්‌ඨානෙන චූභයං|
    count |61|
      block |කප්‌පානං සතසහස්‌සං දුග්‌ගතිං සො න ගච්‌ඡති|
      block |දෙවෙසු දෙවසොභග්‍යං අනුභොස්‌සතිනප්‌පකං|
    count |62|
      block |අනෙකසතක්‌ඛත්‌තුඤ්‌ච රාජා රට්‌ඨෙ භවිස්‌සති|
      block |උග්‌ගතො නාම නාමෙන චක්‌කවත්‌තී භවිස්‌සති|
    count |63|
      block |සම්‌පත්‌තිං අනුභොත්‌වාන සුක්‌කමූලෙන චොදිතො|
      block |ගොතමස්‌ස භගවතො සාසනෙභිරමිස්‌සති|
    count |64|
      block |පධානපහිතත්‌තොම්‌හි උපසන්‌තො නිරූපධි|
      block |ධාරෙමි අන්‌තිමං දෙහං සම්‌මාසම්‌බුද්‌ධසාසනෙ|
    count |65|
      block |එකපඤ්‌ඤාසසහස්‌සෙ කප්‌පෙ උග්‌ගතසව්‌හයො|
      block |පඤ්‌ඤාසසතසහස්‌සෙ ඛත්‌තියො මෙඝසව්‌හයො|
    count |66|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා ධජදායකො ථෙරො ඉමා ගාථායො අභාසිත්‌ථාති|
    stand |ධජදායකත්‌ථෙරස්‌සාපදානං අට්‌ඨමං|
  block |පදුමත්‌ථෙරඅපදානං|
    count |67|
      block |චතුසච්‌චං පකාසෙන්‌තො වරධම්‌මප්‌පවත්‌තකො|
      block |වස්‌සතෙ අමතං වුට්‌ඨිං නිබ්‌බාපෙන්‌තො මහාජනං|
    count |68|
      block |සධජං පදුමං ගය්‌හ අඩ්‌ඪකොසෙ ඨිතො අහං|
      block |පදුමුත්‌තරමුනිස්‌ස පහට්‌ඨො උක්‌ඛිපිමම්‌බරෙ|
    count |69|
      block |ආගච්‌ඡන්‌තෙ ච පදුමෙ අබ්‌භුතො ආසි තාවදෙ|
      block |මම සඞ්‌කප්‌පමඤ්‌ඤාය පග්‌ගණ්‌හි වදතං වරො|
    count |70|
      block |කරසෙට්‌ඨෙන පග්‌ගය්‌හ ජලජං පුප්‌ඵමුත්‌තමං|
      block |භික්‌ඛුසඞ්‌ඝෙ ඨිතො සත්‌ථා ඉමා ගාථා අභාසථ|
    count |71|
      block |යෙනිදං පදුමං ඛිත්‌තං සබ්‌බඤ්‌ඤුම්‌හි විනායකෙ|
      block |තමහං කිත්‌තයිස්‌සාමි සුණාථ මම භාසතො|
    count |72|
      block |තිංසකප්‌පානි දෙවින්‌දො දෙවරජ්‌ජං කරිස්‌සති|
      block |පථබ්‍යා රජ්‌ජං සත්‌තසතං වසුධං ආවසිස්‌සති|
    count |73|
      block |තත්‌ථ පත්‌තං ගණෙත්‌වාන චක්‌කවත්‌තී භවිස්‌සති|
      block |ආකාසතො පුප්‌ඵවුට්‌ඨි අභිවස්‌සිස්‌සතී තදා|
    count |74|
      block |කප්‌පසතසහස්‌සම්‌හි ඔක්‌කාකකුලසම්‌භවො|
      block |ගොතමො නාම නාමෙන සත්‌ථා ලොකෙ භවිස්‌සති|
    count |75|
      block |තස්‌ස ධම්‌මෙසු දායාදො ඔරසො ධම්‌මනිම්‌මිතො|
      block |සබ්‌බාසවෙ පරිඤ්‌ඤාය නිබ්‌බායිස්‌සතිනාසවො|
    count |76|
      block |නික්‌ඛමිත්‌වාන කුච්‌ඡිම්‌හා සම්‌පජානො පතිස්‌සතො|
      block |ජාතියා පඤ්‌චවස්‌සොහං අරහත්‌තං අපාපුණිං|
    count |77|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා පදුමො ථෙරො ඉමා ගාථායො අභාසිත්‌ථාති|
    stand |පදුමත්‌ථෙරස්‌සාපදානං නවමං|
  block |අසනබොධියත්‌ථෙරඅපදානං|
    count |78|
      block |ජාතියා සත්‌තවස්‌සොහං අද්‌දසං ලොකනායකං|
      block |පසන්‌නචිත්‌තො සුමනො උපගච්‌ඡිං නරුත්‌තමං|
    count |79|
      block |තිස්‌සස්‌සාහං භගවතො ලොකජෙට්‌ඨස්‌ස තාදිනො|
      block |හට්‌ඨො හට්‌ඨෙන චිත්‌තෙන රොපයිං බොධිමුත්‌තමං|
    count |80|
      block |අසනො නාමධෙය්‍යෙන ධරණීරුහපාදපො|
      block |පඤ්‌චවස්‌සෙ පරිචරිං අසනං බොධිමුත්‌තමං|
    count |81|
      block |පුප්‌ඵිතං පාදපං දිස්‌වා අබ්‌භුතං ලොමහංසනං|
      block |සකං කම්‌මං පකිත්‌තෙන්‌තො බුද්‌ධසෙට්‌ඨං උපාගමිං|
    count |82|
      block |තිස්‌සො තදා සො සම්‌බුද්‌ධො සයම්‌භූ අග්‌ගපුග්‌ගලො|
      block |භික්‌ඛුසඞ්‌ඝෙ නිසීදිත්‌වා ඉමා ගාථා අභාසථ|
    count |83|
      block |යෙනායං රොපිතා බොධි බුද්‌ධපූජා ච සක්‌කතා|
      block |තමහං කිත්‌තයිස්‌සාමි සුණාථ මම භාසතො|
    count |84|
      block |තිංසකප්‌පානි දෙවෙසු දෙවරජ්‌ජං කරිස්‌සති|
      block |චතුසට්‌ඨි චක්‌ඛත්‌තුං සො චක්‌කවත්‌තී භවිස්‌සති|
    count |85|
      block |තුසිතා හි චවිත්‌වාන සුක්‌කමූලෙන චොදිතො|
      block |ද්‌වෙ සම්‌පත්‌තී අනුභොත්‌වා මනුස්‌සත්‌තෙ රමිස්‌සති|
    count |86|
      block |පධානපහිතත්‌තො සො උපසන්‌තො නිරූපධි|
      block |සබ්‌බාසවෙ පරිඤ්‌ඤාය නිබ්‌බායිස්‌සතිනාසවො|
    count |87|
      block |විවෙකමනුයුත්‌තොහං උපසන්‌තො නිරූපධි|
      block |නාගොව බන්‌ධනං ඡෙත්‌වා විහරාමි අනාසවො|
    count |88|
      block |ද්‌වෙනවුතෙ ඉතො කප්‌පෙ බොධිං රොපෙසහං තදා|
      block |දුග්‌ගතිං නාභිජානාමි බොධිරොපස්‌සිදං ඵලං|
    count |89|
      block |චතුසත්‌තතිතො කප්‌පෙ දණ්‌ඩසෙනොති විස්‌සුතො|
      block |සත්‌තරතනසම්‌පන්‌නො චක්‌කවත්‌තී තදා අහුං|
    count |90|
      block |තෙසත්‌තතිම්‌හිතො කප්‌පෙ සත්‌තාහෙසුං මහීපතී|
      block |සමන්‌තනෙමිනාමෙන රාජානො චක්‌කවත්‌තිනො|
    count |91|
      block |පණ්‌ණවීසතිතො කප්‌පෙ පුණ්‌ණකො නාම ඛත්‌තියො|
      block |සත්‌තරතනසම්‌පන්‌නො චක්‌කවත්‌තී මහබ්‌බලො|
    count |92|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
      block |බීජනී සතරංසී ච සයනොදකිවාහියො|
      block |පරිවාරො පදීපඤ්‌ච ධජො පදුමපූජකො|
      block |බොධි ච දසමො වුත්‌තො ගාථා ද්‌වෙනවුති තථා|
    block |ඉත්‌ථං සුදං ආයස්‌මා අසනබොධියො ථෙරො ඉමා ගාථායො අභාසිත්‌ථාති|
    stand |අසනබොධියත්‌ථෙරස්‌සාපදානං දසමං|
    stand |බීජනිවග්‌ගො ඡට්‌ඨො|
    block |තස්‌සුද්‌දානං|
