block |කුමුදවග්‌ගො|
  block |කුමුදමාලියත්‌ථෙරඅපදානං|
    count |1|
      block |පබ්‌බතෙ හිමවන්‌තම්‌හි මහාජාතස්‌සරො අහු|
      block |තත්‌ථජො රක්‌ඛසො ආසිං ඝොරරූපො මහබ්‌බලො|
    count |2|
      block |කුමුදං පුප්‌ඵතෙ තත්‌ථ චක්‌කමත්‌තානි ජායරෙ|
      block |ඔචිනාමි ච තං පුප්‌ඵං බලිනො සමිතිං තදා|
    count |3|
      block |අත්‌ථදස්‌සී තු භගවා ද්‌විපදින්‌දො නරාසභො|
      block |පුප්‌ඵසඞ්‌කොචිතං දිස්‌වා ආගච්‌ඡි මම සන්‌තිකං|
    count |4|
      block |උපාගතඤ්‌ච සම්‌බුද්‌ධං දෙවදෙවං නරාසභං|
      block |සබ්‌බඤ්‌ච පුප්‌ඵං පග්‌ගය්‌හ බුද්‌ධස්‌ස අභිරොපයිං|
    count |5|
      block |යාවතා හිමවන්‌තන්‌තා පරිසා සා තදා අහු|
      block |තාවච්‌ඡදනසම්‌පන්‌නො අගමාසි තථාගතො|
    count |6|
      block |අට්‌ඨාරසෙ කප්‌පසතෙ යං පුප්‌ඵමභිරොපයිං|
      block |දුග්‌ගතිං නාභිජානාමි බුද්‌ධපූජායිදං ඵලං|
    count |7|
      block |ඉතො පන්‌නරසෙ කප්‌පෙ සත්‌තාහෙසුං ජනාධිපා|
      block |සහස්‌සරථනාමා තෙ චක්‌කවත්‌තී මහබ්‌බලා|
    count |8|
      block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
      block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා කුමුදමාලියො ථෙරො ඉමා ගාථායො අභාසිත්‌ථාති|
    stand |කුමුදමාලියත්‌ථෙරස්‌සාපදානං පඨමං|
  block |නිස්‌සෙණිදායකත්‌ථෙරඅපදානං|
    count |9|
      block |කොණ්‌ඩඤ්‌ඤස්‌ස භගවතො ලොකජෙට්‌ඨස්‌ස තාදිනො|
      block |ආරොහත්‌ථාය පාසාදං නිස්‌සෙණී කාරිතා මයා|
    count |10|
      block |තෙන චිත්‌තප්‌පසාදෙන අනුභොත්‌වාන සම්‌පදා|
      block |ධාරෙමි අන්‌තිමං දෙහං සම්‌මාසම්‌බුද්‌ධසාසනෙ|
    count |11|
      block |එකත්‌තිංසම්‌හි කප්‌පානං සහස්‌සම්‌හි තයො අහුං|
      block |සම්‌බහුලා නාම රාජානො චක්‌කවත්‌තී මහබ්‌බලා|
    count |12|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා නිස්‌සෙණිදායකො ථෙරො ඉමා ගාථායො අභාසිත්‌ථාති|
    stand |නිස්‌සෙණිදායකත්‌ථෙරස්‌සාපදානං දුතියං|
  block |රත්‌තිපුප්‌ඵියත්‌ථෙරඅපදානං|
    count |13|
      block |මිගලුද්‌දො පුරෙ ආසිං අරඤ්‌ඤෙ කානනෙ අහං|
      block |විපස්‌සිං අද්‌දසං බුද්‌ධං දෙවදෙවං නරාසභං|
    count |14|
      block |රත්‌තිකං පුප්‌ඵිතං දිස්‌වා කුටජං ධරණීරුහං|
      block |සමූලං පග්‌ගහෙත්‌වාන උපනෙසිං මහෙසිනො|
    count |15|
      block |එකනවුතිතො කප්‌පෙ යං පුප්‌ඵමභිරොපයිං|
      block |දුග්‌ගතිං නාභිජානාමි පුප්‌ඵදානස්‌සිදං ඵලං|
    count |16|
      block |ඉතො ච අට්‌ඨමෙ කප්‌පෙ සුප්‌පසන්‌නසනාමකො|
      block |සත්‌තරතනසම්‌පන්‌නො රාජාහොසිං මහබ්‌බලො|
    count |17|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා රත්‌තිපුප්‌ඵියො ථෙරො ඉමා ගාථායො අභාසිත්‌ථාති|
    stand |රත්‌තිපුප්‌ඵියත්‌ථෙරස්‌සාපදානං තතියං|
  block |උදපානදායකත්‌ථෙරඅපදානං|
    count |18|
      block |විපස්‌සිනො භගවතො උදපානො කතො මයා|
      block |පිණ්‌ඩපාතඤ්‌ච දත්‌වාන නිය්‍යාදෙසිමහං තදා|
    count |19|
      block |එකනවුතිතො කප්‌පෙ යං කම්‌මමකරිං තදා|
      block |දුග්‌ගතිං නාභිජානාමි උදපානස්‌සිදං ඵලං|
    count |20|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා උදපානදායකො ථෙරො ඉමා ගාථායො අභාසිත්‌ථාති|
    stand |උදපානදායකත්‌ථෙරස්‌සාපදානං චතුත්‌ථං|
  block |සීහාසනදායකත්‌ථෙරඅපදානං|
    count |21|
      block |නිබ්‌බුතෙ ලොකනාථම්‌හි පදුමුත්‌තරනායකෙ|
      block |පසන්‌නචිත්‌තො සුමනො සීහාසනමදාසහං|
    count |22|
      block |බහූහි ගන්‌ධමාලෙහි දිට්‌ඨධම්‌මසුඛාවහෙ|
      block |තත්‌ථ පූජඤ්‌ච කත්‌වාන නිබ්‌බායති බහුජ්‌ජනො|
    count |23|
      block |පසන්‌නචිත්‌තො සුමනො වන්‌දිත්‌වා බොධිමුත්‌තමං|
      block |කප්‌පානං සතසහස්‌සං දුග්‌ගතිං නුපපජ්‌ජහං|
    count |24|
      block |පන්‌නරසසහස්‌සම්‌හි කප්‌පානං අට්‌ඨ ආසු තෙ|
      block |සිලුච්‌චයසනාමා ච රාජානො චක්‌කවත්‌තිනො|
    count |25|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
      block |ඉත්‌ථං සුදං ආයස්‌මා සීහාසනදායකො ථෙරො ඉමා ගාථායො අභාසිත්‌ථාති|
    stand |සීහාසනදායකත්‌ථෙරස්‌සාපදානං පඤ්‌චමං|
  block |මග්‌ගදත්‌තිකත්‌ථෙරඅපදානං|
    count |26|
      block |අනොමදස්‌සී භගවා ද්‌විපදින්‌දො නරාසභො|
      block |දිට්‌ඨධම්‌මසුඛත්‌ථාය අබ්‌භොකාසම්‌හි චඞ්‌කමි|
    count |27|
      block |උද්‌ධතෙ පාදෙ පුප්‌ඵානි සොභං මුද්‌ධනි තිට්‌ඨරෙ|
      block |පසන්‌නචිත්‌තො සුමනො වන්‌දිත්‌වා පුප්‌ඵමොකිරිං|
    count |28|
      block |වීසකප්‌පසහස්‌සම්‌හි ඉතො පඤ්‌ච ජනා අහුං|
      block |පුප්‌ඵච්‌ඡදනියා නාම චක්‌කවත්‌තී මහබ්‌බලා|
    count |29|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා මග්‌ගදත්‌තිකො ථෙරො ඉමා ගාථායො අභාසිත්‌ථාති|
    stand |මග්‌ගදත්‌තිකත්‌ථෙරස්‌සාපදානං ඡට්‌ඨං|
  block |එකදීපියත්‌ථෙරඅපදානං|
    count |30|
      block |පදුමුත්‌තරස්‌ස මුනිනො සළලෙ බොධිමුත්‌තමෙ|
      block |පසන්‌නචිත්‌තො සුමනො එකදීපං අදාසහං|
    count |31|
      block |භවෙ නිබ්‌බත්‌තමානම්‌හි නිබ්‌බත්‌තෙ පුඤ්‌ඤසඤ්‌චයෙ|
      block |දුග්‌ගතිං නාභිජානාමි දීපදානස්‌සිදං ඵලං|
    count |32|
      block |සොළසෙ කප්‌පසහස්‌සෙ ඉතො තෙ චතුරො ජනා|
      block |චන්‌දාභා නාම නාමෙන චක්‌කවත්‌තී මහබ්‌බලා|
    count |33|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා එකදීපියො ථෙරො ඉමා ගාථායො අභාසිත්‌ථාති|
    stand |එකදීපියත්‌ථෙරස්‌සාපදානං සත්‌තමං|
    stand |නවමං භාණවාරං|
  block |මණිපූජකත්‌ථෙරඅපදානං|
    count |34|
      block |ඔරෙන හිමවන්‌තස්‌ස නදිකා සම්‌පවත්‌තථ|
      block |තස්‌සා චානුපඛෙත්‌තම්‌හි සයම්‌භූ වසතෙ තදා|
    count |35|
      block |මණිං පග්‌ගය්‌හ පල්‌ලඞ්‌කං සාධුචිත්‌තං මනොරමං|
      block |පසන්‌නචිත්‌තො සුමනො බුද්‌ධස්‌ස අභිරොපයිං|
    count |36|
      block |චතුන්‌නවුතිතො කප්‌පෙ යං මණිං අභිරොපයිං|
      block |දුග්‌ගතිං නාභිජානාමි බුද්‌ධපූජායිදං ඵලං|
    count |37|
      block |ඉතො ච ද්‌වාදසෙ කප්‌පෙ සතරංසීසනාමකා|
      block |අට්‌ඨ තෙ ආසුං රාජානො චක්‌කවත්‌තී මහබ්‌බලා|
    count |38|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා මණිපූජකො ථෙරො ඉමා ගාථායො අභාසිත්‌ථාති|
    stand |මණිපූජකත්‌ථෙරස්‌සාපදානං අට්‌ඨමං|
  block |තිකිච්‌ඡකත්‌ථෙරඅපදානං|
    count |39|
      block |නගරෙ බන්‌ධුමතියා වෙජ්‌ජො ආසිං සුසික්‌ඛිතො|
      block |ආතුරානං සදුක්‌ඛානං මහාජනසුඛාවහො|
    count |40|
      block |බ්‍යාධිතං සමණං දිස්‌වා සීලවන්‌තං මහාජුතිං|
      block |පසන්‌නචිත්‌තො සුමනො භෙසජ්‌ජමදදිං තදා|
    count |41|
      block |අරොගො ආසි තෙනෙව සමණො සංවුතින්‌ද්‍රියො|
      block |අසොකො නාම නාමෙන උපට්‌ඨාකො විපස්‌සිනො|
    count |42|
      block |එකනවුතිතො කප්‌පෙ යං ඔසධමදාසහං|
      block |දුග්‌ගතිං නාභිජානාමි භෙසජ්‌ජස්‌ස ඉදං ඵලං|
    count |43|
      block |ඉතො ච අට්‌ඨමෙ කප්‌පෙ සබ්‌බොසධසනාමකො|
      block |සත්‌තරතනසම්‌පන්‌නො චක්‌කවත්‌තී මහබ්‌බලො|
    count |44|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා තිකිච්‌ඡකො ථෙරො ඉමා ගාථායො අභාසිත්‌ථාති|
    stand |තිකිච්‌ඡකත්‌ථෙරස්‌සාපදානං නවමං|
  block |සඞ්‌ඝුපට්‌ඨාකත්‌ථෙරඅපදානං|
    count |45|
      block |වෙස්‌සභුම්‌හි භගවති අහොසාරාමිකො අහං|
      block |පසන්‌නචිත්‌තො සුමනො උපට්‌ඨිං සඞ්‌ඝමුත්‌තමං|
    count |46|
      block |එකත්‌තිංසෙ ඉතො කප්‌පෙ යං කම්‌මමකරිං තදා|
      block |දුග්‌ගතිං නාභිජානාමි උපට්‌ඨානස්‌සිදං ඵලං|
    count |47|
      block |ඉතො තෙ සත්‌තමෙ කප්‌පෙ සත්‌තෙවාසුං සමොදකා|
      block |සත්‌තරතනසම්‌පන්‌නා චක්‌කවත්‌තී මහබ්‌බලා|
    count |48|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
      block |කුමුදො අථ නිස්‌සෙණී රත්‌තිකො උදපානදො|
      block |සීහාසනී මග්‌ගදදො එකදීපී මණිප්‌පදො|
      block |තිකිච්‌ඡකො උපට්‌ඨාකො එකපඤ්‌ඤාස ගාථකාති|
    block |ඉත්‌ථං සුදං ආයස්‌මා සඞ්‌ඝුපට්‌ඨාකො ථෙරො ඉමා ගාථායො අභාසිත්‌ථාති|
    stand |සඞ්‌ඝුපට්‌ඨාකත්‌ථෙරස්‌සාපදානං දසමං|
    stand |කුමුදවග්‌ගො අට්‌ඨාරසමො|
    block |තස්‌සුද්‌දානං|
