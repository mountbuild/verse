block |ගන්‌ධොදකවග්‌ගො|
  block |ගන්‌ධධූපියත්‌ථෙරඅපදානං|
    count |1|
      block |සිද්‌ධත්‌ථස්‌ස භගවතො ගන්‌ධධූපං අදාසහං|
      block |සුමනෙහි පටිච්‌ඡන්‌නං බුද්‌ධානුච්‌ඡවිකඤ්‌ච තං|
    count |2|
      block |කඤ්‌චනග්‌ඝියසඞ්‌කාසං බුද්‌ධං ලොකග්‌ගනායකං|
      block |ඉන්‌දීවරංව ජලිතං ආදිත්‌තංව හුතාසනං|
    count |3|
      block |බ්‍යග්‌ඝුසභංව පවරං අභිජාතංව කෙසරිං|
      block |නිසින්‌නං සමණානග්‌ගං භික්‌ඛුසඞ්‌ඝපුරක්‌ඛතං|
    count |4|
      block |දිස්‌වා චිත්‌තං පසාදෙත්‌වා පග්‌ගහෙත්‌වාන අඤ්‌ජලිං|
      block |වන්‌දිත්‌වා සත්‌ථුනො පාදෙ පක්‌කාමිං උත්‌තරාමුඛො|
    count |5|
      block |චතුන්‌නවුතිතො කප්‌පෙ යං ගන්‌ධමදදිං තදා|
      block |දුග්‌ගතිං නාභිජානාමි ගන්‌ධපූජායිදං ඵලං|
    count |6|
      block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
      block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා ගන්‌ධධූපියො ථෙරො ඉමා ගාථායො අභාසිත්‌ථාති|
    stand |ගන්‌ධධූපියත්‌ථෙරස්‌සාපදානං පඨමං|
  block |උදකපූජකත්‌ථෙරඅපදානං|
    count |7|
      block |සුවණ්‌ණවණ්‌ණං සම්‌බුද්‌ධං ගච්‌ඡන්‌තං අනිලඤ්‌ජසෙ|
      block |ඝතාසනංව ජලිතං ආදිත්‌තංව හුතාසනං|
    count |8|
      block |පාණිනා උදකං ගය්‌හ ආකාසෙ උක්‌ඛිපිං අහං|
      block |සම්‌පටිච්‌ඡි මහාවීරො බුද්‌ධො කාරුණිකො ඉසි|
    count |9|
      block |අන්‌තලික්‌ඛෙ ඨිතො සත්‌ථා පදුමුත්‌තරනාමකො|
      block |මම සඞ්‌කප්‌පමඤ්‌ඤාය ඉමං ගාථමභාසථ|
    count |10|
      block |ඉමිනා දකදානෙන පීතිඋප්‌පාදනෙන ච|
      block |කප්‌පසතසහස්‌සම්‌පි දුග්‌ගතිං නුපපජ්‌ජසි|
    count |11|
      block |තෙන කම්‌මෙන ද්‌විපදින්‌ද ලොකජෙට්‌ඨ නරාසභ|
      block |පත්‌තොම්‌හි අචලං ඨානං හිත්‌වා ජයපරාජයං|
    count |12|
      block |සහස්‌සරාජනාමෙන තයො ච චක්‌කවත්‌තිනො|
      block |පඤ්‌චසට්‌ඨිකප්‌පසතෙ චාතුරන්‌තා ජනාධිපා|
    count |13|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා උදකපූජකො ථෙරො ඉමා ගාථායො අභාසිත්‌ථාති|
    stand |උදකපූජකත්‌ථෙරස්‌සාපදානං දුතියං|
  block |පුන්‌නාගපුප්‌ඵියත්‌ථෙරඅපදානං|
    count |14|
      block |කානනං වනමොගය්‌හ වසාමි ලුද්‌දකො අහං|
      block |පුන්‌නාගං පුප්‌ඵිතං දිස්‌වා බුද්‌ධසෙට්‌ඨං අනුස්‌සරිං|
    count |15|
      block |තං පුප්‌ඵං ඔචිනිත්‌වාන සුගන්‌ධං ගන්‌ධිතං සුභං|
      block |ථූපං කත්‌වාන පුලිනෙ බුද්‌ධස්‌ස අභිරොපයිං|
    count |16|
      block |ද්‌වෙනවුතෙ ඉතො කප්‌පෙ යං පුප්‌ඵමභිපූජයිං|
      block |දුග්‌ගතිං නාභිජානාමි බුද්‌ධපූජායිදං ඵලං|
    count |17|
      block |එකම්‌හි නවුතෙ කප්‌පෙ එකො ආසිං තමොනුදො|
      block |සත්‌තරතනසම්‌පන්‌නො චක්‌කවත්‌තී මහබ්‌බලො|
    count |18|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා පුන්‌නාගපුප්‌ඵියො ථෙරො ඉමා ගාථායො අභාසිත්‌ථාති|
    stand |පුන්‌නාගපුප්‌ඵියත්‌ථෙරස්‌සාපදානං තතියං|
  block |එකදුස්‌සදායකත්‌ථෙරඅපදානං|
    count |19|
      block |නගරෙ හංසවතියා අහොසිං තිණහාරකො|
      block |තිණහාරෙන ජීවාමි තෙන පොසෙමි දාරකෙ|
    count |20|
      block |පදුමුත්‌තරො නාම ජිනො සබ්‌බධම්‌මාන පාරගූ|
      block |තමන්‌ධකාරං නාසෙත්‌වා උප්‌පජ්‌ජි ලොකනායකො|
    count |21|
      block |සකෙ ඝරෙ නිසීදිත්‌වා එවං චින්‌තෙසහං තදා|
      block |බුද්‌ධො ලොකෙ සමුප්‌පන්‌නො දෙය්‍යධම්‌මො ච නත්‌ථි මෙ|
    count |22|
      block |ඉදං මෙ සාටකං එකං නත්‌ථි මෙ කොචි දායකො|
      block |දුක්‌ඛො නිරයසම්‌ඵස්‌සො රොපයිස්‌සාමි දක්‌ඛිණං|
    count |23|
      block |එවාහං චින්‌තයිත්‌වාන සකං චිත්‌තං පසාදයිං|
      block |එකං දුස්‌සං ගහෙත්‌වාන බුද්‌ධසෙට්‌ඨස්‌සදාසහං|
    count |24|
      block |එකං දුස්‌සං දදිත්‌වාන උක්‌කුට්‌ඨිං සම්‌පවත්‌තයිං|
      block |යදි බුද්‌ධො තුවං වීර තාරෙහි මං මහාමුනි|
    count |25|
      block |පදුමුත්‌තරො ලොකවිදූ ආහුතීනං පටිග්‌ගහො|
      block |මම දානං පකිත්‌තෙන්‌තො අකා මෙ අනුමොදනං|
    count |26|
      block |ඉමිනා එකදුස්‌සෙන චෙතනාපණිධීහි ච|
      block |කප්‌පසතසහස්‌සානි විනිපාතං න ගච්‌ඡති|
    count |27|
      block |ඡත්‌තිංසක්‌ඛත්‌තුං දෙවින්‌දො දෙවරජ්‌ජං කරිස්‌සති|
      block |තෙත්‌තිංසක්‌ඛත්‌තුං රාජා ච චක්‌කවත්‌තී භවිස්‌සති|
      block |පදෙසරජ්‌ජං විපුලං ගණනාතො අසඞ්‌ඛියං|
    count |28|
      block |දෙවලොකෙ මනුස්‌සෙ වා සංසරන්‌තො තුවං භවෙ|
      block |රූපවා ගුණසම්‌පන්‌නො අනවක්‌කන්‌තදෙහවා|
      block |අක්‌ඛොභං අමිතං දුස්‌සං ලභිස්‌සසි යදිච්‌ඡකං|
    count |29|
      block |ඉදං වත්‌වාන සම්‌බුද්‌ධො ජලජුත්‌තමනාමකො|
      block |නභං අබ්‌භුග්‌ගමී ධීරො හංසරාජාව අම්‌බරෙ|
    count |30|
      block |යං යං යොනුපපජ්‌ජාමි දෙවත්‌තං අථ මානුසං|
      block |භොගෙ මෙ ඌනතා නත්‌ථි එකදුස්‌සස්‌සිදං ඵලං|
    count |31|
      block |පදුද්‌ධාරෙ පදුද්‌ධාරෙ දුස්‌සං නිබ්‌බත්‌තතෙ මමං|
      block |හෙට්‌ඨා දුස්‌සම්‌හි තිට්‌ඨාමි උපරි ඡදනං මම|
    count |32|
      block |චක්‌කවාළමුපාදාය සකානනං සපබ්‌බතං|
      block |ඉච්‌ඡමානො චහං අජ්‌ජ දුස්‌සෙහි ඡාදයෙය්‍යහං|
    count |33|
      block |තෙනෙව එකදුස්‌සෙන සංසරන්‌තො භවාභවෙ|
      block |සුවණ්‌ණවණ්‌ණො හුත්‌වාන සංසරාමි භවාභවෙ|
    count |34|
      block |විපාකං එකදුස්‌සස්‌ස නජ්‌ඣගං කත්‌ථචික්‌ඛයං|
      block |අයං මෙ අන්‌තිමා ජාති විපච්‌චති ඉධාපි මෙ|
    count |35|
      block |සතසහස්‌සිතො කප්‌පෙ යං දුස්‌සමදදිං තදා|
      block |දුග්‌ගතිං නාභිජානාමි එකදුස්‌සස්‌සිදං ඵලං|
    count |36|
      block |කිලෙසා ඣාපිතා මය්‌හං භවා සබ්‌බෙ සමූහතා|
      block |නාගොව බන්‌ධනං ඡෙත්‌වා විහරාමි අනාසවො|
    count |37|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා එකදුස්‌සදායකො ථෙරො ඉමා ගාථායො අභාසිත්‌ථාති|
    stand |එකදුස්‌සදායකත්‌ථෙරස්‌සාපදානං චතුත්‌ථං|
  block |ඵුසිතකම්‌පියත්‌ථෙරඅපදානං|
    count |38|
      block |විපස්‌සී නාම|
      block |ඛීණාසවෙහි සහිතො සඞ්‌ඝාරාමෙ වසී තදා|
    block |සම්‌බුද්‌ධො ලොකජෙට්‌ඨො නරාසභො|
    count |39|
      block |ආරාමද්‌වාරා නික්‌ඛම්‌ම විපස්‌සී ලොකනායකො|
      block |සහ සතසහස්‌සෙහි අට්‌ඨ ඛීණාසවෙහි සො|
    count |40|
      block |අජිනෙන නිවත්‌ථොහං වාකචීරධරොපි ච|
      block |කුසුමොදකමාදාය සම්‌බුද්‌ධං උපසඞ්‌කමිං|
    count |41|
      block |සකං චිත්‌තං පසාදෙත්‌වා වෙදජාතො කතඤ්‌ජලී|
      block |කුසුමොදකමාදාය බුද්‌ධමබ්‌භුක්‌කිරිං අහං|
    count |42|
      block |තෙන කම්‌මෙන සම්‌බුද්‌ධො ජලජුත්‌තමනාමකො|
      block |මම කම්‌මං පකිත්‌තෙත්‌වා අගමා යෙන පත්‌ථිතං|
    count |43|
      block |ඵුසිතා පඤ්‌චසහස්‌සා යෙහි පූජෙසහං ජිනං|
      block |අඩ්‌ඪතෙය්‍යසහස්‌සෙහි දෙවරජ්‌ජං අකාරයිං|
    count |44|
      block |අඩ්‌ඪතෙය්‍යසහස්‌සෙහි චක්‌කවත්‌තී අහොසහං|
      block |අවසෙසෙන කම්‌මෙන අරහත්‌තමපාපුණිං|
    count |45|
      block |දෙවරාජා යදා හොමි මනුජාධිපතී යදා|
      block |තමෙව නාමධෙය්‍යං මෙ ඵුසිතො නාම හොමහං|
    count |46|
      block |දෙවභූතස්‌ස සන්‌තස්‌ස අථාපි මානුසස්‌ස වා|
      block |සමන්‌තා බ්‍යාමතො මය්‌හං ඵුසිතංව පවස්‌සති|
    count |47|
      block |භවා උග්‌ඝාටිතා මය්‌හං කිලෙසා ඣාපිතා මම|
      block |සබ්‌බාසවපරික්‌ඛීණො ඵුසිතස්‌ස ඉදං ඵලං|
    count |48|
      block |චන්‌දනස්‌සෙව මෙ කායා තථා ගන්‌ධො පවායති|
      block |සරීරතො මම ගන්‌ධො අඩ්‌ඪකොසෙ පවායති|
    count |49|
      block |දිබ්‌බගන්‌ධං සම්‌පවන්‌තං පුඤ්‌ඤකම්‌මසමඞ්‌ගිනං|
      block |ගන්‌ධං ඝත්‌වාන ජානන්‌ති ඵුසිතො ආගතො ඉධ|
    count |50|
      block |සාඛාපලාසකට්‌ඨානි තිණානිපි ච සබ්‌බසො|
      block |මම සඞ්‌කප්‌පමඤ්‌ඤාය ගන්‌ධො සම්‌පජ්‌ජතෙ ඛණෙ|
    count |51|
      block |සතසහස්‌සිතො කප්‌පෙ චන්‌දනං අභිපූජයිං|
      block |දුග්‌ගතිං නාභිජානාමි ඵුසිතස්‌ස ඉදං ඵලං|
    count |52|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා ඵුසිතකම්‌පියො ථෙරො ඉමා ගාථායො අභාසිත්‌ථාති|
    stand |ඵුසිතකම්‌පියත්‌ථෙරස්‌සාපදානං පඤ්‌චමං|
  block |පභඞ්‌කරත්‌ථෙරඅපදානං|
    count |53|
      block |පදුමුත්‌තරභගවතො ලොකජෙට්‌ඨස්‌ස තාදිනො|
      block |විපිනෙ චෙතියං ආසි වාළමිගසමාකුලෙ|
    count |54|
      block |න කොචි විසහි ගන්‌තුං චෙතියං අභිවන්‌දිතුං|
      block |තිණකට්‌ඨලතොනද්‌ධං පලුග්‌ගං ආසි චෙතියං|
    count |55|
      block |වනකම්‌මිකො තදා ආසිං පිතුමාතුමතෙනහං|
      block |අද්‌දසං විපිනෙ ථූපං ලුග්‌ගං තිණලතාකුලං|
    count |56|
      block |දිස්‌වානාහං බුද්‌ධථූපං ගරුචිත්‌තං උපට්‌ඨහිං|
      block |බුද්‌ධසෙට්‌ඨස්‌ස ථූපොයං පලුග්‌ගො අච්‌ඡතී වනෙ|
    count |57|
      block |නච්‌ඡන්‌නං නප්‌පතිරූපං ජානන්‌තස්‌ස ගුණාගුණං|
      block |බුද්‌ධථූපං අසොධෙත්‌වා අඤ්‌ඤං කම්‌මං පයොජයෙ|
    count |58|
      block |තිණකට්‌ඨඤ්‌ච වල්‌ලිඤ්‌ච සොධයිත්‌වාන චෙතියෙ|
      block |වන්‌දිත්‌වා අට්‌ඨ වාරානි පටිකුටිකො අගච්‌ඡහං|
    count |59|
      block |තෙන කම්‌මෙන සුකතෙන චෙතනාපණිධීහි ච|
      block |ජහිත්‌වා මානුසං දෙහං තාවතිංසමගච්‌ඡහං|
    count |60|
      block |තත්‌ථ මෙ සුකතං බ්‍යම්‌හං සොවණ්‌ණං සපභස්‌සරං|
      block |සට්‌ඨියොජනමුබ්‌බිද්‌ධං තිංසයොජනවිත්‌ථතං|
    count |61|
      block |තිසතානි ච වාරානි දෙවරජ්‌ජමකාරයිං|
      block |පඤ්‌චවීසතික්‌ඛත්‌තුඤ්‌ච චක්‌කවත්‌තී අහොසහං|
    count |62|
      block |භවාභවෙ සංසරන්‌තො මහාභොගං ලභාමහං|
      block |භොගෙ මෙ ඌනතා නත්‌ථි සොධනාය ඉදං ඵලං|
    count |63|
      block |සිවිකා හත්‌ථිඛන්‌ධෙන විපිනෙ ගච්‌ඡතො මම|
      block |යං යං දිසාහං ගච්‌ඡාමි සරණං සම්‌පතෙ වනං|
    count |64|
      block |ඛාණුං වා කණ්‌ටකං වාපි නාහං පස්‌සාමි චක්‌ඛුනා|
      block |පුඤ්‌ඤකම්‌මෙන සංයුත්‌තො සයමෙවාපනීයරෙ|
    count |65|
      block |කුට්‌ඨං ගණ්‌ඩො කිලාසො ච අපමාරො විතච්‌ඡිකා|
      block |දද්‌දු කච්‌ඡු ච මෙ නත්‌ථි සොධනාය ඉදං ඵලං|
    count |66|
      block |අඤ්‌ඤම්‌පි මෙ අච්‌ඡරියං බුද්‌ධථූපස්‌ස සොධනෙ|
      block |නාභිජානාමි මෙ කායෙ ජාතං පිළකබින්‌දුකං|
    count |67|
      block |අඤ්‌ඤම්‌පි මෙ අච්‌ඡරියං බුද්‌ධථූපම්‌හි සොධිතෙ|
      block |දුවෙ භවෙ සංසරාමි දෙවත්‌තෙ අථ මානුසෙ|
    count |68|
      block |අඤ්‌ඤම්‌පි මෙ අච්‌ඡරියං බුද්‌ධථූපම්‌හි සොධිතෙ|
      block |සුවණ්‌ණවණ්‌ණො සබ්‌බත්‌ථ සප්‌පභාසො භවාමහං|
    count |69|
      block |අඤ්‌ඤම්‌පි මෙ අච්‌ඡරියං බුද්‌ධථූපම්‌හි සොධිතෙ|
      block |අමනාපං විවජ්‌ජති මනාපං උපතිට්‌ඨති|
    count |70|
      block |අඤ්‌ඤම්‌පි මෙ අච්‌ඡරියං බුද්‌ධථූපම්‌හි සොධිතෙ|
      block |විසුද්‌ධං හොති මෙ චිත්‌තං එකග්‌ගං සුසමාහිතං|
    count |71|
      block |අඤ්‌ඤම්‌පි මෙ අච්‌ඡරියං බුද්‌ධථූපම්‌හි සොධිතෙ|
      block |එකාසනෙ නිසීදිත්‌වා අරහත්‌තමපාපුණිං|
    count |72|
      block |සතසහස්‌සිතො කප්‌පෙ යං කම්‌මමකරිං තදා|
      block |දුග්‌ගතිං නාභිජානාමි සොධනාය ඉදං ඵලං|
    count |73|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා පභඞ්‌කරො ථෙරො ඉමා ගාථායො අභාසිත්‌ථාති|
    stand |පභඞ්‌කරත්‌ථෙරස්‌සාපදානං ඡට්‌ඨං|
  block |තිණකුටිදායකත්‌ථෙරඅපදානං|
    count |74|
      block |නගරෙ බන්‌ධුමතියා අහොසිං පරකම්‌මිකො|
      block |පරකම්‌මායනෙ යුත්‌තො පරභත්‌තං අපස්‌සිතො|
    count |75|
      block |රහොගතො නිසීදිත්‌වා එවං චින්‌තෙසහං තදා|
      block |බුද්‌ධො ලොකෙ සමුප්‌පන්‌නො අධිකාරො ච නත්‌ථි මෙ|
    count |76|
      block |කාලො මෙ ගතිං සොධෙතුං ඛණො මෙ පටිපාදිතො|
      block |දුක්‌ඛො නිරයසම්‌ඵස්‌සො අපුඤ්‌ඤානඤ්‌හි පාණිනං|
    count |77|
      block |එවාහං චින්‌තයිත්‌වාන කම්‌මසාමිං උපාගමිං|
      block |එකාහං කම්‌මං යාචිත්‌වා විපිනං පාවිසිං අහං|
    count |78|
      block |තිණකට්‌ඨඤ්‌ච වල්‌ලිඤ්‌ච ආහරිත්‌වානහං තදා|
      block |තිදණ්‌ඩකෙ ඨපෙත්‌වාන අකං තිණකුටිං අහං|
    count |79|
      block |සඞ්‌ඝස්‌සත්‌ථාය කුටිකං නිය්‍යාදෙත්‌වාන තං අහං|
      block |තදහෙයෙව ආගන්‌ත්‌වා කම්‌මසාමිං උපාගමිං|
    count |80|
      block |තෙන කම්‌මෙන සුකතෙන තාවතිංසමගච්‌ඡහං|
      block |තත්‌ථ මෙ සුකතං බ්‍යම්‌හං කුටිකාය සුනිම්‌මිතං|
    count |81|
      block |සහස්‌සකණ්‌ඩං සතභෙණ්‌ඩු ධජාලු හරිතාමයං|
      block |සතසහස්‌සනිය්‍යූහා බ්‍යම්‌හෙ පාතුභවිංසු මෙ|
    count |82|
      block |යං යං යොනුපපජ්‌ජාමි දෙවත්‌තං අථ මානුසං|
      block |මම සඞ්‌කප්‌පමඤ්‌ඤාය පාසාදො උපතිට්‌ඨති|
    count |83|
      block |භයං වා ඡම්‌භිතත්‌තං වා ලොමහංසො න විජ්‌ජති|
      block |තාසං මම න ජානාමි තිණකුටිකායිදං ඵලං|
    count |84|
      block |සීහබ්‍යග්‌ඝා ච දීපී ච අච්‌ඡකොකතරච්‌ඡකා|
      block |සබ්‌බෙ මං පරිවජ්‌ජෙන්‌ති තිණකුටිකායිදං ඵලං|
    count |85|
      block |සරීසපා ච භූතා ච අහී කුම්‌භණ්‌ඩරක්‌ඛසා|
      block |තෙපි මං පරිවජ්‌ජෙන්‌ති තිණකුටිකායිදං ඵලං|
    count |86|
      block |න පාපසුපිනස්‌සාපි සරාමි දස්‌සනං මම|
      block |උපට්‌ඨිතා සති මය්‌හං තිණකුටිකායිදං ඵලං|
    count |87|
      block |තායෙව තිණකුටිකාය අනුභොත්‌වාන සම්‌පදා|
      block |ගොතමස්‌ස භගවතො ධම්‌මං සච්‌ඡිකරිං අහං|
    count |88|
      block |එකනවුතිතො කප්‌පෙ යං කම්‌මමකරිං තදා|
      block |දුග්‌ගතිං නාභිජානාමි තිණකුටිකායිදං ඵලං|
    count |89|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා තිණකුටිදායකො ථෙරො ඉමා ගාථායො අභාසිත්‌ථාති|
    stand |තිණකුටිදායකත්‌ථෙරස්‌සාපදානං සත්‌තමං|
  block |උත්‌තරෙය්‍යදායකත්‌ථෙරඅපදානං|
    count |90|
      block |නගරෙ හංසවතියා අහොසිං බ්‍රාහ්‌මණො තදා|
      block |අජ්‌ඣායකො මන්‌තධරො තිණ්‌ණං වෙදාන පාරගූ|
    count |91|
      block |පුරක්‌ඛතො සසිස්‌සෙහි ජාතිමා ච සුසික්‌ඛිතො|
      block |තොයාභිසෙචනත්‌ථාය නගරා නික්‌ඛමිං තදා|
    count |92|
      block |පදුමුත්‌තරො නාම ජිනො සබ්‌බධම්‌මාන පාරගූ|
      block |ඛීණාසවසහස්‌සෙහි පාවිසී නගරං ජිනො|
    count |93|
      block |සුචාරුරූපං දිස්‌වාන ආනෙඤ්‌ජකාරිතං විය|
      block |පරිවුතං අරහන්‌තෙහි දිස්‌වා චිත්‌තං පසාදයිං|
    count |94|
      block |සිරස්‌මිං අඤ්‌ජලිං කත්‌වා නමස්‌සිත්‌වාන සුබ්‌බතං|
      block |පසන්‌නචිත්‌තො සුමනො උත්‌තරීයමදාසහං|
    count |95|
      block |උභො හත්‌ථෙහි පග්‌ගය්‌හ සාටකං උක්‌ඛිපිං අහං|
      block |යාවතා බුද්‌ධපරිසා තාව ඡාදෙසි සාටකො|
    count |96|
      block |පිණ්‌ඩචාරං චරන්‌තස්‌ස මහාභික්‌ඛුගණාදිනො|
      block |ඡදං කරොන්‌තො අට්‌ඨාසි හාසයන්‌තො මමං තදා|
    count |97|
      block |ඝරතො නික්‌ඛමන්‌තස්‌ස සයම්‌භූ අග්‌ගපුග්‌ගලො|
      block |වීථියංව ඨිතො සත්‌ථා අකා මෙ අනුමොදනං|
    count |98|
      block |පසන්‌නචිත්‌තො සුමනො යො මෙ අදාසි සාටකං|
      block |තමහං කිත්‌තයිස්‌සාමි සුණොථ මම භාසතො|
    count |99|
      block |තිංසකප්‌පසහස්‌සානි දෙවලොකෙ රමිස්‌සති|
      block |පඤ්‌ඤාසක්‌ඛත්‌තුං දෙවින්‌දො දෙවරජ්‌ජං කරිස්‌සති|
    count |100|
      block |දෙවලොකෙ වසන්‌තස්‌ස පුඤ්‌ඤකම්‌මසමඞ්‌ගිනො|
      block |සමන්‌තා යොජනසතං දුස්‌සච්‌ඡන්‌නං භවිස්‌සති|
    count |101|
      block |ඡත්‌තිංසක්‌ඛත්‌තුං රාජා ච චක්‌කවත්‌තී භවිස්‌සති|
      block |පදෙසරජ්‌ජං විපුලං ගණනාතො අසඞ්‌ඛියං|
    count |102|
      block |භවෙ සංසරමානස්‌ස පුඤ්‌ඤකම්‌මසමඞ්‌ගිනො|
      block |මනසා පත්‌ථිතං සබ්‌බං නිබ්‌බත්‌තිස්‌සති තාවදෙ|
    count |103|
      block |කොසෙය්‍යකම්‌බලියානි ඛොමකප්‌පාසිකානි ච|
      block |මහග්‌ඝානි ච දුස්‌සානි පටිලච්‌ඡතියං නරො|
    count |104|
      block |මනසා පත්‌ථිතං සබ්‌බං පටිලච්‌ඡතියං නරො|
      block |එකදුස්‌සස්‌ස විපාකං අනුභොස්‌සති සබ්‌බදා|
    count |105|
      block |සො පච්‌ඡා පබ්‌බජිත්‌වාන සුක්‌කමූලෙන චොදිතො|
      block |ගොතමස්‌ස භගවතො ධම්‌මං සච්‌ඡිකරිස්‌සති|
    count |106|
      block |අහො මෙ සුකතං කම්‌මං සබ්‌බඤ්‌ඤුස්‌ස මහෙසිනො|
      block |එකාහං සාටකං දත්‌වා පත්‌තොම්‌හි අමතං පදං|
    count |107|
      block |මණ්‌ඩපෙ රුක්‌ඛමූලෙ වා වසතො සුඤ්‌ඤකෙ ඝරෙ|
      block |ධාරෙති දුස්‌සඡදනං සමන්‌තා බ්‍යාමතො මම|
    count |108|
      block |අවිඤ්‌ඤත්‌තං නිවාසෙමි චීවරං පච්‌චයඤ්‌චහං|
      block |ලාභී අන්‌නස්‌ස පානස්‌ස උත්‌තරෙය්‍යස්‌සිදං ඵලං|
    count |109|
      block |සතසහස්‌සිතො කප්‌පෙ යං කම්‌මමකරිං තදා|
      block |දුග්‌ගතිං නාභිජානාමි වත්‌ථදානස්‌සිදං ඵලං|
    count |110|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා උත්‌තරෙය්‍යදායකො ථෙරො ඉමා ගාථායො අභාසිත්‌ථාති|
    stand |උත්‌තරෙය්‍යදායකත්‌ථෙරස්‌සාපදානං අට්‌ඨමං|
  block |ධම්‌මසවනියත්‌ථෙරඅපදානං|
    count |111|
      block |පදුමුත්‌තරො නාම ජිනො සබ්‌බධම්‌මාන පාරගූ|
      block |චතුසච්‌චං පකාසෙන්‌තො සන්‌තාරෙසි බහුං ජනං|
    count |112|
      block |අහං තෙන සමයෙන ජටිලො උග්‌ගතාපනො|
      block |ධුනන්‌තො වාකචීරානි ගච්‌ඡාමි අම්‌බරෙ තදා|
    count |113|
      block |බුද්‌ධසෙට්‌ඨස්‌ස උපරි ගන්‌තුං න විසහාමහං|
      block |පක්‌ඛීව සෙලමාසජ්‌ජ ගමනං න ලභාමහං|
    count |114|
      block |න මෙ ඉදං භූතපුබ්‌බං ඉරියස්‌ස විකොපනං|
      block |දකෙ යථා උම්‌මුජ්‌ජිත්‌වා එවං ගච්‌ඡාමි අම්‌බරෙ|
    count |115|
      block |උළාරභූතො මනුජො හෙට්‌ඨාසීනො භවිස්‌සති|
      block |හන්‌ද මෙනං ගවෙසිස්‌සං අපි අත්‌ථං ලභෙය්‍යහං|
    count |116|
      block |ඔරොහන්‌තො අන්‌තලික්‌ඛා සද්‌දමස්‌සොසි සත්‌ථුනො|
      block |අනිච්‌චතං කථෙන්‌තස්‌ස තමහං උග්‌ගහිං තදා|
    count |117|
      block |අනිච්‌චසඤ්‌ඤමුග්‌ගය්‌හ අගමාසිං මමස්‌සමං|
      block |යාවතායුං වසිත්‌වාන තත්‌ථ කාලඞ්‌කතො අහං|
    count |118|
      block |චරිමෙ වත්‌තමානම්‌හි තං ධම්‌මසවනං සරිං|
      block |තෙන කම්‌මෙන සුකතෙන තාවතිංසමගච්‌ඡහං|
    count |119|
      block |තිංසකප්‌පසහස්‌සානි දෙවලොකෙ රමිං අහං|
      block |එකපඤ්‌ඤාසක්‌ඛත්‌තුඤ්‌ච දෙවරජ්‌ජමකාරයිං|
    count |120|
      block |එකසත්‌තතික්‌ඛත්‌තුඤ්‌ච චක්‌කවත්‌තී අහොසහං|
      block |පදෙසරජ්‌ජං විපුලං ගණනාතො අසඞ්‌ඛියං|
    count |121|
      block |පිතුගෙහෙ නිසීදිත්‌වා සමණො භාවිතින්‌ද්‍රියො|
      block |ගාථාය පරිදීපෙන්‌තො අනිච්‌චතමුදාහරි|
    count |122|
      block |අනුස්‌සරාමි තං සඤ්‌ඤං සංසරන්‌තො භවාභවෙ|
      block |න කොටිං පටිවිජ්‌ඣාමි නිබ්‌බානං අච්‌චුතං පදං|
    count |123|
      block |අනිච්‌චා වත සඞ්‌ඛාරා උප්‌පාදවයධම්‌මිනො|
      block |උප්‌පජ්‌ජිත්‌වා නිරුජ්‌ඣන්‌ති තෙසං වූපසමො සුඛො|
    count |124|
      block |සහ ගාථං සුණිත්‌වාන පුබ්‌බකම්‌මං අනුස්‌සරිං|
      block |එකාසනෙ නිසීදිත්‌වා අරහත්‌තමපාපුණිං|
    count |125|
      block |ජාතියා සත්‌තවස්‌සොහං අරහත්‌තමපාපුණිං|
      block |උපසම්‌පාදයි බුද්‌ධො ගුණමඤ්‌ඤාය චක්‌ඛුමා|
    count |126|
      block |දාරකොව අහං සන්‌තො කරණීයං සමාපයිං|
      block |කිං මෙ කරණීයං අජ්‌ජ සක්‍යපුත්‌තස්‌ස සාසනෙ|
    count |127|
      block |සතසහස්‌සිතො කප්‌පෙ යං කම්‌මමකරිං තදා|
      block |දුග්‌ගතිං නාභිජානාමි සද්‌ධම්‌මසවනෙ ඵලං|
    count |128|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා ධම්‌මසවනියො ථෙරො ඉමා ගාථායො අභාසිත්‌ථාති|
    stand |ධම්‌මසවනියත්‌ථෙරස්‌සාපදානං නවමං|
  block |උක්‌ඛිත්‌තපදුමියත්‌ථෙරඅපදානං|
    count |129|
      block |නගරෙ හංසවතියා අහොසිං මාලිකො තදා|
      block |ඔගාහෙත්‌වා පදුමසරං සතපත්‌තං ඔචිනාමහං|
    count |130|
      block |පදුමුත්‌තරො නාම ජිනො සබ්‌බධම්‌මාන පාරගූ|
      block |සහ සතසහස්‌සෙහි සන්‌තචිත්‌තෙහි තාදිභි|
    count |131|
      block |ඛීණාසවෙහි සුද්‌ධෙහි ඡළභිඤ්‌ඤෙහි ඣායිභි|
      block |මම වුද්‌ධිං සමන්‌වෙසං ආගච්‌ඡි මම සන්‌තිකං|
    count |132|
      block |දිස්‌වානහං දෙවදෙවං සයම්‌භුං ලොකනායකං|
      block |වණ්‌ටෙ ඡෙත්‌වා සතපත්‌තං උක්‌ඛිපිමම්‌බරෙ තදා|
    count |133|
      block |යදි බුද්‌ධො තුවං වීර ලොකජෙට්‌ඨො නරාසභො|
      block |සයං ගන්‌ත්‌වා සතපත්‌තා මත්‌ථකෙ ධාරයන්‌තු තෙ|
    count |134|
      block |අධිට්‌ඨහි මහාවීරො ලොකජෙට්‌ඨො නරාසභො|
      block |බුද්‌ධස්‌ස ආනුභාවෙන මත්‌ථකෙ ධාරයිංසු තෙ|
    count |135|
      block |තෙන කම්‌මෙන සුකතෙන චෙතනාපණිධීහි ච|
      block |ජහිත්‌වා මානුසං දෙහං තාවතිංසමගච්‌ඡහං|
    count |136|
      block |තත්‌ථ මෙ සුකතං බ්‍යම්‌හං සතපත්‌තන්‌ති වුච්‌චති|
      block |සට්‌ඨියොජනමුබ්‌බිද්‌ධං තිංසයොජනවිත්‌ථතං|
    count |137|
      block |සහස්‌සක්‌ඛත්‌තුං දෙවින්‌දො දෙවරජ්‌ජමකාරයිං|
      block |පඤ්‌චසත්‌තතික්‌ඛත්‌තුඤ්‌ච චක්‌කවත්‌තී අහොසහං|
    count |138|
      block |පදෙසරජ්‌ජං විපුලං ගණනාතො අසඞ්‌ඛියං|
      block |අනුභොමි සකං කම්‌මං පුබ්‌බෙ සුකතමත්‌තනො|
    count |139|
      block |තෙනෙවෙකපදුමෙන අනුභොත්‌වාන සම්‌පදා|
      block |ගොතමස්‌ස භගවතො ධම්‌මං සච්‌ඡිකරිං අහං|
    count |140|
      block |කිලෙසා ඣාපිතා මය්‌හං භවා සබ්‌බෙ සමූහතා|
      block |නාගොව බන්‌ධනං ඡෙත්‌වා විහරාමි අනාසවො|
    count |141|
      block |සතසහස්‌සිතො කප්‌පෙ යං පුප්‌ඵමභිපූජයිං|
      block |දුග්‌ගතිං නාභිජානාමි එකපදුමස්‌සිදං ඵලං|
    count |142|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
      block |ගන්‌ධධූපො උදකඤ්‌ච පුන්‌නාග එකදුස්‌සකා|
      block |ඵුසිතො ච පභඞ්‌කරො කුටිදො උත්‌තරීයකො|
      block |සවනී එකපදුමී ගාථායො සබ්‌බපිණ්‌ඩිතා|
      block |එකං ගාථාසතඤ්‌චෙව චතුතාලීසමෙව ච|
    block |ඉත්‌ථං සුදං ආයස්‌මා උක්‌ඛිත්‌තපදුමියො ථෙරො ඉමා ගාථායො අභාසිත්‌ථාති|
    stand |උක්‌ඛිත්‌තපදුමියත්‌ථෙරස්‌සාපදානං දසමං|
    stand |ගන්‌ධොදකවග්‌ගො චතුතිංසතිමො|
    block |තස්‌සුද්‌දානං|
