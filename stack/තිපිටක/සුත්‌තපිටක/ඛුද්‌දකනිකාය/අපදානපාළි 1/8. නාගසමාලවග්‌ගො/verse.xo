block |නාගසමාලවග්‌ගො|
  block |නාගසමාලත්‌ථෙරඅපදානං|
    count |1|
      block |අපාටලිං අහං පුප්‌ඵං උජ්‌ඣිතං සුමහාපථෙ|
      block |ථූපම්‌හි අභිරොපෙසිං සිඛිනො ලොකබන්‌ධුනො|
    count |2|
      block |එකත්‌තිංසෙ ඉතො කප්‌පෙ යං කම්‌මමකරිං තදා|
      block |දුග්‌ගතිං නාභිජානාමි ථූපපූජායිදං ඵලං|
    count |3|
      block |ඉතො පන්‌නරසෙ කප්‌පෙ භූමියො නාම ඛත්‌තියො|
      block |සත්‌තරතනසම්‌පන්‌නො චක්‌කවත්‌තී මහබ්‌බලො|
    count |4|
      block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
      block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා නාගසමාලො ථෙරො ඉමා ගාථායො අභාසිත්‌ථාති|
    stand |නාගසමාලත්‌ථෙරස්‌සාපදානං පඨමං|
  block |පදසඤ්‌ඤකත්‌ථෙරඅපදානං|
    count |5|
      block |අක්‌කන්‌තඤ්‌ච පදං දිස්‌වා තිස්‌සස්‌සාදිච්‌චබන්‌ධුනො|
      block |හට්‌ඨො හට්‌ඨෙන චිත්‌තෙන පදෙ චිත්‌තං පසාදයිං|
    count |6|
      block |ද්‌වෙනවුතෙ ඉතො කප්‌පෙ යං සඤ්‌ඤමලභිං තදා|
      block |දුග්‌ගතිං නාභිජානාමි පදසඤ්‌ඤායිදං ඵලං|
    count |7|
      block |ඉතො සත්‌තමකෙ කප්‌පෙ සුමෙධො නාම ඛත්‌තියො|
      block |සත්‌තරතනසම්‌පන්‌නො චක්‌කවතී මහබ්‌බලො|
    count |8|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා පදසඤ්‌ඤකො ථෙරො ඉමා ගාථායො අභාසිත්‌ථාති|
    stand |පදසඤ්‌ඤකත්‌ථෙරස්‌සාපදානං දුතියං|
  block |බුද්‌ධසඤ්‌ඤකත්‌ථෙරඅපදානං|
    count |9|
      block |දුමග්‌ගෙ පංසුකූලිකං ලග්‌ගං දිස්‌වාන සත්‌ථුනො|
      block |තතො තමඤ්‌ජලිං කත්‌වා පංසුකූලං අවන්‌දහං|
    count |10|
      block |ද්‌වෙනවුතෙ ඉතො කප්‌පෙ යං කම්‌මමකරිං තදා|
      block |දුග්‌ගතිං නාභිජානාමි බුද්‌ධසඤ්‌ඤායිදං ඵලං|
    count |11|
      block |ඉතො චතුත්‌ථකෙ කප්‌පෙ දුමසාරොසි ඛත්‌තියො|
      block |චාතුරන්‌තො විජිතාවී චක්‌කවත්‌තී මහබ්‌බලො|
    count |12|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා බුද්‌ධසඤ්‌ඤකො ථෙරො ඉමා ගාථායො අභාසිත්‌ථාති|
    stand |බුද්‌ධසඤ්‌ඤකත්‌ථෙරස්‌සාපදානං තතියං|
  block |භිසාලුවදායකත්‌ථෙරඅපදානං|
    count |13|
      block |කානනං වනමොගය්‌හ වසාමි විපිනෙ අහං|
      block |විපස්‌සිං අද්‌දසං බුද්‌ධං ආහුතීනං පටිග්‌ගහං|
    count |14|
      block |භිසාලුවඤ්‌ච පාදාසිං උදකං හත්‌ථධොවනං|
      block |වන්‌දිත්‌වා සිරසා පාදෙ පක්‌කාමි උත්‌තරාමුඛො|
    count |15|
      block |එකනවුතිතො කප්‌පෙ භිසාලුවමදං තදා|
      block |දුග්‌ගතිං නාභිජානාමි පුඤ්‌ඤකම්‌මස්‌සිදං ඵලං|
    count |16|
      block |ඉතො තතියකෙ කප්‌පෙ භිසසම්‌මතඛත්‌තියො|
      block |සත්‌තරතනසම්‌පන්‌නො චක්‌කවත්‌තී මහබ්‌බලො|
    count |17|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා භිසාලුවදායකො ථෙරො ඉමා ගාථායො අභාසිත්‌ථාති|
    stand |භිසාලුවදායකත්‌ථෙරස්‌සාපදානං චතුත්‌ථං|
    stand |ඡට්‌ඨභාණවාරං|
  block |එකසඤ්‌ඤකත්‌ථෙරඅපදානං|
    count |18|
      block |ඛණ්‌ඩො නාමාසි නාමෙන විපස්‌සිස්‌සග්‌ගසාවකො|
      block |එකා භික්‌ඛා මයා දින්‌නා ලොකාහුතිපටිග්‌ගහෙ|
    count |19|
      block |තෙන චිත්‌තප්‌පසාදෙන ද්‌විපදින්‌ද නරාසභ|
      block |දුග්‌ගතිං නාභිජානාමි එකභික්‌ඛායිදං ඵලං|
    count |20|
      block |චත්‌තාලීසම්‌හිතො කප්‌පෙ වරුණො නාම ඛත්‌තියො|
      block |සත්‌තරතනසම්‌පන්‌නො චක්‌කවත්‌තී මහබ්‌බලො|
    count |21|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා එකසඤ්‌ඤකො ථෙරො ඉමා ගාථායො අභාසිත්‌ථාති|
    stand |එකසඤ්‌ඤකත්‌ථෙරස්‌සාපදානං පඤ්‌චමං|
  block |තිණසන්‌ථරදායකත්‌ථෙරඅපදානං|
    count |22|
      block |හිමවන්‌තස්‌සාවිදූරෙ මහාජාතස්‌සරො අහු|
      block |සතපත්‌තෙහි සඤ්‌ඡන්‌නො නානාසකුණමාලයො|
    count |23|
      block |තම්‌හි න්‌හත්‌වා ච පිත්‌වා ච අවිදූරෙ වසාමහං|
      block |අද්‌දසං සමණානග්‌ගං ගච්‌ඡන්‌තං අනිලඤ්‌ජසෙ|
    count |24|
      block |මම සඞ්‌කප්‌පමඤ්‌ඤාය සත්‌ථා ලොකෙ අනුත්‌තරො|
      block |අබ්‌භතො ඔරුහිත්‌වාන භූමියංඨාසි තාවදෙ|
    count |25|
      block |විසාණෙන තිණං ගය්‌හ නිසීදනමදාසහං|
      block |නිසීදි භගවා තත්‌ථ තිස්‌සො ලොකග්‌ගනායකො|
    count |26|
      block |සකං චිත්‌තං පසාදෙත්‌වා අවන්‌දි ලොකනායකං|
      block |පටිකුටිකො අපසක්‌කිං නිජ්‌ඣායන්‌තො මහාමුනිං|
    count |27|
      block |තෙන චිත්‌තප්‌පසාදෙන නිම්‌මානං උපපජ්‌ජහං|
      block |දුග්‌ගතිං නාභිජානාමි සන්‌ථරස්‌ස ඉදං ඵලං|
    count |28|
      block |ඉතො දුතියකෙ කප්‌පෙ මිග සම්‌මතඛත්‌තියො|
      block |සත්‌තරතනසම්‌පන්‌නො චක්‌කවත්‌තී මහබ්‌බලො|
    count |29|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා තිණසන්‌ථරදායකො ථෙරො ඉමා ගාථායො අභාසිත්‌ථාති|
    stand |තිණසන්‌ථරදායකත්‌ථෙරස්‌සාපදානං ඡට්‌ඨං|
  block |සූචිදායකත්‌ථෙරඅපදානං|
    count |30|
      block |තිංසකප්‌පසහස්‌සම්‌හි සම්‌බුද්‌ධො ලොකනායකො|
      block |සුමෙධො නාම නාමෙන බාත්‌තිංසවරලක්‌ඛණො|
    count |31|
      block |තස්‌ස කඤ්‌චනවණ්‌ණස්‌ස ද්‌විපදින්‌දස්‌ස තාදිනො|
      block |පඤ්‌ච සූචී මයා දින්‌නා සිබ්‌බනත්‌ථාය චීවරං|
    count |32|
      block |තෙනෙව සූචිදානෙන නිපුණත්‌ථවිපස්‌සකං|
      block |තික්‌ඛං ලහුඤ්‌ච ඵාසුඤ්‌ච ඤාණං මෙ උදපජ්‌ජථ|
    count |33|
      block |කිලෙසා ඣාපිතා මය්‌හං භවා සබ්‌බෙ සමූහතා|
      block |ධාරෙමි අන්‌තිමං දෙහං සම්‌මාසම්‌බුද්‌ධසාසනෙ|
    count |34|
      block |ද්‌විපදාධිපතී නාම රාජානො චතුරො අහුං|
      block |සත්‌තරතනසම්‌පන්‌නා චක්‌කවත්‌තී මහබ්‌බලා|
    count |35|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා සූචිදායකො ථෙරො ඉමා ගාථායො අභාසිත්‌ථාති|
    stand |සූචිදායකත්‌ථෙරස්‌සාපදානං සත්‌තමං|
  block |පාටලිපුප්‌ඵියත්‌ථෙරඅපදානං|
    count |36|
      block |සුවණ්‌ණවණ්‌ණං සම්‌බුද්‌ධං ගච්‌ඡන්‌තං අන්‌තරාපණෙ|
      block |කඤ්‌චනග්‌ඝියසඞ්‌කාසං බාත්‌තිංසවරලක්‌ඛණං|
    count |37|
      block |සෙට්‌ඨිපුත්‌තො තදා ආසිං සුඛුමාලො සුඛෙධිතො|
      block |උච්‌ඡඞ්‌ගෙ පාටලිපුප්‌ඵං කත්‌වාන අභිසංහරිං|
    count |38|
      block |හට්‌ඨො හට්‌ඨෙන චිත්‌තෙන පුප්‌ඵෙහි අභිපූජයිං|
      block |තිස්‌සං ලොකවිදුං නාථං නරදෙවං නමස්‌සහං|
    count |39|
      block |ද්‌වෙනවුතෙ ඉතො කප්‌පෙ යං කම්‌මමකරිං තදා|
      block |දුග්‌ගතිං නාභිජානාමි පුප්‌ඵපූජායිදං ඵලං|
    count |40|
      block |ඉතො තෙසට්‌ඨිකප්‌පම්‌හි අභිසම්‌මතනාමකො|
      block |සත්‌තරතනසම්‌පන්‌නො චක්‌කවත්‌තී මහබ්‌බලො|
    count |41|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා පාටලිපුප්‌ඵියො ථෙරො ඉමා ගාථායො අභාසිත්‌ථාති|
    stand |පාටලිපුප්‌ඵියත්‌ථෙරස්‌සාපදානං අට්‌ඨමං|
  block |ඨිතඤ්‌ජලියත්‌ථෙරඅපදානං|
    count |42|
      block |මිගලුද්‌දො පුරෙ ආසිං අරඤ්‌ඤෙ කානනෙ අහං|
      block |තත්‌ථ අද්‌දසං සම්‌බුද්‌ධං බාත්‌තිංසවරලක්‌ඛණං|
    count |43|
      block |තත්‌ථාහං අඤ්‌ජලිං කත්‌වා පක්‌කාමිං පාචිනාමුඛො|
      block |අවිදූරෙ නිසින්‌නස්‌ස නියකෙ පණ්‌ණසන්‌ථරෙ|
    count |44|
      block |තතො මෙ අසනීපාතො මත්‌ථකෙ නිපතී තදා|
      block |සොහං මරණකාලම්‌හි අකාසිං පුනරඤ්‌ජලිං|
    count |45|
      block |ද්‌වෙනවුතෙ ඉතො කප්‌පෙ අඤ්‌ජලිං අකරිං තදා|
      block |දුග්‌ගතිං නාභිජානාමි අඤ්‌ජලිස්‌ස ඉදං ඵලං|
    count |46|
      block |චතුපණ්‌ණාසකප්‌පම්‌හි මිගකෙතුසනාමකො|
      block |සත්‌තරතනසම්‌පන්‌නො චක්‌කවත්‌තී මහබ්‌බලො|
    count |47|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා ඨිතඤ්‌ජලියො ථෙරො ඉමා ගාථායො අභාසිත්‌ථාති|
    stand |ඨිතඤ්‌ජලියත්‌ථෙරස්‌සාපදානං නවමං|
  block |තිපදුමියත්‌ථෙරඅපදානං|
    count |48|
      block |පදුමුත්‌තරො නාම ජිනො සබ්‌බධම්‌මාන පාරගූ|
      block |දන්‌තො දන්‌තපරිවුතො නගරා නික්‌ඛමී තදා|
    count |49|
      block |නගරෙ හංසවතියං අහොසිං මාලිකො තදා|
      block |යං තත්‌ථ උත්‌තමං තොණි පද්‌මපුප්‌ඵානි අග්‌ගහිං|
    count |50|
      block |අද්‌දසං විරජං බුද්‌ධං පටිමග්‌ගන්‌තරාපණෙ|
      block |සහ දිස්‌වාන සම්‌බුද්‌ධං එවං චින්‌තෙසහං තදා|
    count |51|
      block |කිං මෙ ඉමෙහි පුප්‌ඵෙහි රඤ්‌ඤො උපනිතෙහි මෙ|
      block |ගාමං වා ගාමඛෙත්‌තං වා සහස්‌සං වා ලභෙය්‍යහං|
    count |52|
      block |අදන්‌තදමනං වීරං සබ්‌බසත්‌තසුඛාවහං|
      block |ලොකනාථං පූජයිත්‌වා ලච්‌ඡාමි අමතං ධනං|
    count |53|
      block |එවාහං චින්‌තයිත්‌වාන සකං චිත්‌තං පසාදයිං|
      block |තීණි ලොහිතකෙ ගය්‌හ ආකාසෙ උක්‌ඛිපිං තදා|
    count |54|
      block |මයා උක්‌ඛිත්‌තමත්‌තම්‌හි ආකාසෙ පත්‌ථරිංසු තෙ|
      block |ධාරිංසු මත්‌ථකෙ තත්‌ථ උද්‌ධංවණ්‌ටා අධොමුඛා|
    count |55|
      block |යෙ කෙචි මනුජා දිස්‌වා උක්‌කුට්‌ඨිං සම්‌පවත්‌තයුං|
      block |දෙවතා අන්‌තලික්‌ඛම්‌හි සාධුකාරං පවත්‌තයුං|
    count |56|
      block |අච්‌ඡෙරං ලොකෙ උප්‌පන්‌නං බුද්‌ධසෙට්‌ඨස්‌ස වාහසා|
      block |සබ්‌බෙ ධම්‌මං සුණිස්‌සාම පුප්‌ඵානං වාහසා මයං|
    count |57|
      block |පදුමුත්‌තරො ලොකවිදූ ආහුතීනං පටිග්‌ගහො|
      block |වීථියඤ්‌හි ඨිතො සන්‌තො ඉමා ගාථා අභාසථ|
    count |58|
      block |යො සො බුද්‌ධං අපූජෙසි රත්‌තපද්‌මෙහි මාණවො|
      block |තමහං කිත්‌තයිස්‌සාමි සුණාථ මම භාසතො|
    count |59|
      block |තිංසකප්‌පසහස්‌සානි දෙවලොකෙ රමිස්‌සති|
      block |තිංසකප්‌පානි දෙවින්‌දො දෙවරජ්‌ජං කරිස්‌සති|
    count |60|
      block |මහාවිත්‌ථාරිකං නාම බ්‍යම්‌හං හෙස්‌සති තාවදෙ|
      block |තියොජනසතුබ්‌බිද්‌ධං දියඩ්‌ඪසතවිත්‌ථතං|
    count |61|
      block |චත්‌තාරිසතසහස්‌සානි නිය්‍යූහා ච සුමාපිතා|
      block |කූටාගාරවරූපෙතා මහාසයනමණ්‌ඩිතා|
    count |62|
      block |කොටිසතසහස්‌සියො පරිවාරෙස්‌සන්‌ති අච්‌ඡරා|
      block |කුසලා නච්‌චගීතස්‌ස වාදිතෙපි පදක්‌ඛිණා|
    count |63|
      block |එතාදිසෙ බ්‍යම්‌හවරෙ නාරීගණසමාකුලෙ|
      block |වස්‌සිස්‌සති පුප්‌ඵවස්‌සො දිබ්‌බො ලොහිතකො සදා|
    count |64|
      block |භිත්‌තිඛීලෙ නාගදන්‌තෙ ද්‌වාරබාහාය තොරණෙ|
      block |චක්‌කමත්‌තා ලොහිතකා ඔලම්‌බිස්‌සන්‌ති තාවදෙ|
    count |65|
      block |පත්‌තෙන පත්‌තසඤ්‌ඡන්‌නෙ අන්‌තොබ්‍යම්‌හවරෙ ඉමං|
      block |අත්‌ථරිත්‌වා පාරුපිත්‌වා තුවට්‌ටිස්‌සන්‌ති තාවදෙ|
    count |66|
      block |භවනං පරිවාරෙත්‌වා සමන්‌තා සතයොජනෙ|
      block |තෙපි පද්‌මා ලොහිතකා දිබ්‌බගන්‌ධං පවායරෙ|
    count |67|
      block |පඤ්‌චසත්‌තතික්‌ඛත්‌තුඤ්‌ච චක්‌කවත්‌තී භවිස්‌සති|
      block |පදෙසරජ්‌ජං විපුලං ගණනාතො අසඞ්‌ඛියං|
    count |68|
      block |සම්‌පත්‌තියො දුවෙ භුත්‌වා අනීති අනුපද්‌දවො|
      block |සම්‌පත්‌තෙ පරියොසානෙ නිබ්‌බානං පාපුණිස්‌සති|
    count |69|
      block |සුදිට්‌ඨො වත මෙ බුද්‌ධො වාණිජ්‌ජං සුපයොජිතං|
      block |පද්‌මානි තීණි පූජෙත්‌වා අනුභොසිං තිසම්‌පදා|
    count |70|
      block |අජ්‌ජ මෙ ධම්‌මප්‌පත්‌තස්‌ස විප්‌පමුත්‌තස්‌ස සබ්‌බසො|
      block |සුපුප්‌ඵිතං ලොහිතකං ධාරයිස්‌සති මත්‌ථකෙ|
    count |71|
      block |මම කම්‌මං කථෙන්‌තස්‌ස පදුමුත්‌තරසත්‌ථුනො|
      block |සතපාණසහස්‌සානං ධම්‌මාභිසමයො අහු|
    count |72|
      block |සතසහස්‌සිතො කප්‌පෙ යං බුද්‌ධමභිපූජයිං|
      block |දුග්‌ගතිං නාභිජානාමි තිපදුමානිදං ඵලං|
    count |73|
      block |කිලෙසා ඣාපිතා මය්‌හං භවා සබ්‌බෙ සමූහතා|
      block |සබ්‌බාසවා පරික්‌ඛීණා නත්‌ථි දානි පුනබ්‌භවො|
    count |74|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
      block |නාගසමාලො පදසඤ්‌ඤී සඤ්‌ඤකාලුවදායකො|
      block |එකසඤ්‌ඤී තිණසන්‌ථාරො සූචිපාටලිපුප්‌ඵියො|
      block |ඨිතඤ්‌ජලී තිපදුමී ගාථායො පඤ්‌චසත්‌තති|
    block |ඉත්‌ථං සුදං ආයස්‌මා තිපදුමියො ථෙරො ඉමා ගාථායො අභාසිත්‌ථාති|
    stand |තිපදුමියත්‌ථෙරස්‌සාපදානං දසමං|
    stand |නාගසමාලවග්‌ගො අට්‌ඨමො|
    block |තස්‌සුද්‌දානං|
