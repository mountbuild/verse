block |සකචින්‌තනියවග්‌ගො|
  block |සකචින්‌තනියත්‌ථෙරඅපදානං|
    count |1|
      block |පවනං කානනං දිස්‌වා අප්‌පසද්‌දමන්‌නාවිලං|
      block |ඉසීනං අනුචිණ්‌ණංව ආහුතීනං පටිග්‌ගහං|
    count |2|
      block |ථූපං කත්‌වාන පුලිනං නානාපුප්‌ඵං සමොකිරිං|
      block |සම්‌මුඛා විය සම්‌බුද්‌ධං නිම්‌මිතං අභිවන්‌දහං|
    count |3|
      block |සත්‌තරතනසම්‌පන්‌නො රාජා රට්‌ඨම්‌හි ඉස්‌සරො|
      block |සකකම්‌මාභිරද්‌ධොහං පුප්‌ඵපූජායිදං ඵලං|
    count |4|
      block |එකනවුතිතො කප්‌පෙ යං පුප්‌ඵමභිරොපයිං|
      block |දුග්‌ගතිං නාභිජානාමි පුප්‌ඵපූජායිදං ඵලං|
    count |5|
      block |අසීතිකප්‌පෙනන්‌තයසො චක්‌කවත්‌තී අහොසහං|
      block |සත්‌තරතනසම්‌පන්‌නො චතුදීපම්‌හි ඉස්‌සරො|
    count |6|
      block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
      block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා සකචින්‌තනියො ථෙරො ඉමා ගාථායො අභාසිත්‌ථාති|
    stand |සකචින්‌තනියත්‌ථෙරස්‌සාපදානං පඨමං|
  block |අවොපුප්‌ඵියත්‌ථෙරඅපදානං|
    count |7|
      block |විහාරා අභිනික්‌ඛම්‌ම අබ්‌භුට්‌ඨහිය චඞ්‌කමෙ|
      block |චතුසච්‌චං පකාසන්‌තො දෙසෙති අමතං පදං|
    count |8|
      block |සිඛිස්‌ස ගිරමඤ්‌ඤාය බුද්‌ධසෙට්‌ඨස්‌ස තාදිනො|
      block |නානාපුප්‌ඵං ගහෙත්‌වාන ආකාසම්‌හි සමොකිරිං|
    count |9|
      block |තෙන කම්‌මෙන ද්‌විපදින්‌ද ලොකජෙට්‌ඨ නරාසභ|
      block |පත්‌තොම්‌හි අචලං ඨානං හිත්‌වා ජයපරාජයං|
    count |10|
      block |එකත්‌තිංසෙ ඉතො කප්‌පෙ යං පුප්‌ඵමභිරොපයිං|
      block |දුග්‌ගතිං නාභිජානාමි පුප්‌ඵපූජායිදං ඵලං|
    count |11|
      block |ඉතො වීසතිකප්‌පම්‌හි සුමෙධො නාම ඛත්‌තියො|
      block |සත්‌තරතනසම්‌පන්‌නො චක්‌කවත්‌තී මහබ්‌බලො|
    count |12|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා අවොපුප්‌ඵියො ථෙරො ඉමා ගාථායො අභාසිත්‌ථාති|
    stand |අවොපුප්‌ඵියත්‌ථෙරස්‌සාපදානං දුතියං|
  block |පච්‌චාගමනියත්‌ථෙරඅපදානං|
    count |13|
      block |සින්‌ධුයා නදියා තීරෙ චක්‌කවාකො අහං තදා|
      block |සුද්‌ධසෙවාලභක්‌ඛොහං පාපෙසු ච සුසඤ්‌ඤතො|
    count |14|
      block |අද්‌දසං විරජං බුද්‌ධං ගච්‌ඡන්‌තං අනිලඤ්‌ජසෙ|
      block |තුණ්‌ඩෙන සාලං පග්‌ගය්‌හ විපස්‌සිස්‌සාභිරොපයිං|
    count |15|
      block |යස්‌ස සද්‌ධා තථාගතෙ අචලා සුපතිට්‌ඨිතා|
      block |තෙන චිත්‌තප්‌පසාදෙන දුග්‌ගතිං සො න ගච්‌ඡති|
    count |16|
      block |ස්‌වාගතං වත මෙ ආසි බුද්‌ධසෙට්‌ඨස්‌ස සන්‌තිකෙ|
      block |විහඞ්‌ගමෙන සන්‌තෙන සුබීජං රොපිතං මයා|
    count |17|
      block |එකනවුතිතො කප්‌පෙ යං පුප්‌ඵමභිරොපයිං|
      block |දුග්‌ගතිං නාභිජානාමි බුද්‌ධපූජායිදං ඵලං|
    count |18|
      block |සුචාරුදස්‌සනා නාම අට්‌ඨෙතෙ එකනාමකා|
      block |කප්‌පෙ සත්‌තරසෙ ආසුං චක්‌කවත්‌තී මහබ්‌බලා|
    count |19|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා පච්‌චාගමනියො ථෙරො ඉමා ගාථායො අභාසිත්‌ථාති|
    stand |පච්‌චාගමනියත්‌ථෙරස්‌සාපදානං තතියං|
  block |පරප්‌පසාදකත්‌ථෙරඅපදානං|
    count |20|
      block |උසභං පවරං වීරං මහෙසිං විජිතාවිනං|
      block |සුවණ්‌ණවණ්‌ණං සම්‌බුද්‌ධං කො දිස්‌වා නප්‌පසීදති|
    count |21|
      block |හිමවාවාපරිමෙය්‍යො සාගරොව දුරුත්‌තරො|
      block |තථෙව ඣානං බුද්‌ධස්‌ස කො දිස්‌වා නප්‌පසීදති|
    count |22|
      block |වසුධා යථාප්‌පමෙය්‍යා චිත්‌තා වනවටංසකා|
      block |තථෙව සීලං බුද්‌ධස්‌ස කො දිස්‌වා නප්‌පසීදති|
    count |23|
      block |අනිලඤ්‌ජසාසඞ්‌ඛුබ්‌භො යථාකාසො අසඞ්‌ඛියො|
      block |තථෙව ඤාණං බුද්‌ධස්‌ස කො දිස්‌වා නප්‌පසීදති|
    count |24|
      block |ඉමාහි චතුගාථාහි බ්‍රාහ්‌මණො සෙනසව්‌හයො|
      block |බුද්‌ධසෙට්‌ඨං ථවිත්‌වාන සිද්‌ධත්‌ථං අපරාජිතං|
    count |25|
      block |චතුන්‌නවුතිකප්‌පානි දුග්‌ගතිං නුපපජ්‌ජථ|
      block |සුගතිං සුඛසම්‌පත්‌තිං අනුභොසිමනප්‌පකං|
    count |26|
      block |චතුන්‌නවුතිතො කප්‌පෙ ථවිත්‌වා ලොකනායකං|
      block |දුග්‌ගතිං නාභිජානාමි ථොමනාය ඉදං ඵලං|
    count |27|
      block |චාතුද්‌දසම්‌හි කප්‌පම්‌හි චතුරො ආසුමුග්‌ගතා|
      block |සත්‌තරතනසම්‌පන්‌නා චක්‌කවත්‌තී මහබ්‌බලා|
    count |28|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා පරප්‌පසාදකො ථෙරො ඉමා ගාථායො අභාසිත්‌ථාති|
    stand |පරප්‌පසාදකත්‌ථෙරස්‌සාපදානං චතුත්‌ථං|
  block |භිසදායකත්‌ථෙරඅපදානං|
    count |29|
      block |වෙස්‌සභූ නාම නාමෙන ඉසීනං තතියො අහු|
      block |කානනං වනමොගය්‌හ විහාසි පුරිසුත්‌තමො|
    count |30|
      block |භිසමුළාලං ගණ්‌හිත්‌වා අගමං බුද්‌ධසන්‌තිකං|
      block |තඤ්‌ච බුද්‌ධස්‌ස පාදාසිං පසන්‌නො සෙහි පාණිභි|
    count |31|
      block |කරෙන ච පරාමට්‌ඨො වෙස්‌සභූවරබුද්‌ධිනා|
      block |සුඛාහං නාභිජානාමි සමං තෙන කුතොත්‌තරිං|
    count |32|
      block |චරිමො වත්‌තතෙ මය්‌හං භවා සබ්‌බෙ සමූහතා|
      block |හත්‌ථිනාගෙන සන්‌තෙන කුසලං රොපිතං මයා|
    count |33|
      block |එකත්‌තිංසෙ ඉතො කප්‌පෙ යං කම්‌මමකරිං තදා|
      block |දුග්‌ගතිං නාභිජානාමි භිසදානස්‌සිදං ඵලං|
    count |34|
      block |සමොධානා ච රාජානො සොළස මනුජාධිපා|
      block |කප්‌පම්‌හි චුද්‌දසෙ ආසුං චක්‌කවත්‌තී මහබ්‌බලා|
    count |35|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා භිසදායකො ථෙරො ඉමා ගාථායො අභාසිත්‌ථාති|
    stand |භිසදායකත්‌ථෙරස්‌සාපදානං පඤ්‌චමං|
  block |සුචින්‌තිතත්‌ථෙරඅපදානං|
    count |36|
      block |ගිරිදුග්‌ගචරො ආසිං අභිජාතොව කෙසරී|
      block |මිගසඞ්‌ඝං වධිත්‌වාන ජීවාමි පබ්‌බතන්‌තරෙ|
    count |37|
      block |අත්‌ථදස්‌සී තු භගවා සබ්‌බඤ්‌ඤූ වදතං වරො|
      block |මමුද්‌ධරිතුකාමො සො ආගච්‌ඡි පබ්‌බතුත්‌තමං|
    count |38|
      block |පසදඤ්‌ච මිගං හන්‌ත්‌වා භක්‌ඛිතුං සමුපාගමිං|
      block |භගවා තම්‌හි සමයෙ භික්‌ඛමානො උපාගමි|
    count |39|
      block |වරමංසානි පග්‌ගය්‌හ අදාසිං තස්‌ස සත්‌ථුනො|
      block |අනුමොදි මහාවීරො නිබ්‌බාපෙන්‌තො මමං තදා|
    count |40|
      block |තෙන චිත්‌තප්‌පසාදෙන ගිරිදුග්‌ගං පවිසිං අහං|
      block |පීතිං උප්‌පාදයිත්‌වාන තත්‌ථ කාලඞ්‌කතො අහං|
    count |41|
      block |එතෙන මංසදානෙන චිත්‌තස්‌ස පණිධීහි ච|
      block |පන්‌නරසෙ කප්‌පසතෙ දෙවලොකෙ රමිං අහං|
    count |42|
      block |අවසෙසෙසු කප්‌පෙසු කුසලං චින්‌තිතං මයා|
      block |තෙනෙව මංසදානෙන බුද්‌ධානුස්‌සරණෙන ච|
    count |43|
      block |අට්‌ඨත්‌තිංසම්‌හි කප්‌පම්‌හි අට්‌ඨ දීඝායුනාමකා|
      block |සට්‌ඨිම්‌හිතො කප්‌පසතෙ දුවෙ වරුණනාමකා|
    count |44|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා සුචින්‌තිතො ථෙරො ඉමා ගාථායො අභාසිත්‌ථාති|
    stand |සුචින්‌තිතත්‌ථෙරස්‌සාපදානං ඡට්‌ඨං|
  block |වත්‌ථදායකත්‌ථෙරඅපදානං|
    count |45|
      block |පක්‌ඛිජාතො තදා ආසිං සුපණ්‌ණො ගරුළාධිපො|
      block |අද්‌දසං විරජං බුද්‌ධං ගච්‌ඡන්‌තං ගන්‌ධමාදනං|
    count |46|
      block |ජහිත්‌වා ගරුළවණ්‌ණං මාණවකං අධාරයිං|
      block |එකං වත්‌ථං මයා දින්‌නං ද්‌විපදින්‌දස්‌ස තාදිනො|
    count |47|
      block |තඤ්‌ච දුස්‌සං පටිග්‌ගය්‌හ බුද්‌ධො ලොකග්‌ගනායකො|
      block |අන්‌තලික්‌ඛෙ ඨිතො සත්‌ථා ඉමා ගාථා අභාසථ|
    count |48|
      block |ඉමිනා වත්‌ථදානෙන චිත්‌තස්‌ස පණිධීහි ච|
      block |පහාය ගරුළං යොනිං දෙවලොකෙ රමිස්‌සති|
    count |49|
      block |අත්‌ථදස්‌සී තු භගවා ලොකජෙට්‌ඨො නරාසභො|
      block |වත්‌ථදානං පසංසිත්‌වා පක්‌කාමි උත්‌තරාමුඛො|
    count |50|
      block |භවෙ නිබ්‌බත්‌තමානම්‌හි හොන්‌ති මෙ වත්‌ථසම්‌පදා|
      block |ආකාසෙ ඡදනං හොති වත්‌ථදානස්‌සිදං ඵලං|
    count |51|
      block |අරුණවා සත්‌ත ජනා චක්‌කවත්‌තී මහබ්‌බලා|
      block |ඡත්‌තිංසතිම්‌හි ආසිංසු කප්‌පම්‌හි මනුජාධිපා|
    count |52|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා වත්‌ථදායකො ථෙරො ඉමා ගාථායො අභාසිත්‌ථාති|
    stand |වත්‌ථදායකත්‌ථෙරස්‌සාපදානං සත්‌තමං|
  block |අම්‌බදායකත්‌ථෙරඅපදානං|
    count |53|
      block |අනොමදස්‌සී භගවා නිසින්‌නො පබ්‌බතන්‌තරෙ|
      block |මෙත්‌තාය අඵරි ලොකෙ අප්‌පමාණෙ නිරූපධි|
    count |54|
      block |කපි අහං තදා ආසිං හිමවන්‌තෙ නගුත්‌තමෙ|
      block |දිස්‌වා අනොමදස්‌සිං තං බුද්‌ධෙ චිත්‌තං පසාදයිං|
    count |55|
      block |අවිදූරෙ හිමවන්‌තස්‌ස අම්‌බාසුං ඵලිනො තදා|
      block |තතො පක්‌කං ගහෙත්‌වාන අම්‌බං සමධුකං අදං|
    count |56|
      block |තං මෙ බුද්‌ධො වියාකාසි අනොමදස්‌සී මහාමුනි|
      block |ඉමිනා මධුදානෙන අම්‌බදානෙන චූභයං|
    count |57|
      block |සත්‌තපඤ්‌ඤාසකප්‌පම්‌හි දෙවලොකෙ රමිස්‌සති|
      block |අවසෙසෙසු කප්‌පෙසු වොකිණ්‌ණං සංසරිස්‌සති|
    count |58|
      block |ඛෙපෙත්‌වා පාපකං කම්‌මං පරිපක්‌කාය බුද්‌ධියා|
      block |විනිපාතමගන්‌ත්‌වාන කිලෙසෙ ඣාපයිස්‌සති|
    count |59|
      block |දමෙන උත්‌තමෙනාහං දමිතොම්‌හි මහෙසිනා|
      block |පත්‌තොම්‌හි අචලං ඨානං හිත්‌වා ජයපරාජයං|
    count |60|
      block |සත්‌තසත්‌තතිකප්‌පසතෙ අම්‌බට්‌ඨජසනාමකා|
      block |චතුද්‌දස තෙ රාජානො චක්‌කවත්‌තී මහබ්‌බලා|
    count |61|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා අම්‌බදායකො ථෙරො ඉමා ගාථායො අභාසිත්‌ථාති|
    stand |අම්‌බදායකත්‌ථෙරස්‌සාපදානං අට්‌ඨමං|
  block |සුමනත්‌ථෙරඅපදානං|
    count |62|
      block |සුමනො නාම නාමෙන මාලාකාරො අහං තදා|
      block |අද්‌දසං විරජං බුද්‌ධං ලොකාහුතිපටිග්‌ගහං|
    count |63|
      block |උභො හත්‌ථෙහි පග්‌ගය්‌හ සුමනං පුප්‌ඵමුත්‌තමං|
      block |බුද්‌ධස්‌ස අභිරොපෙසිං සිඛිනො ලොකබන්‌ධුනො|
    count |64|
      block |ඉමාය පුප්‌ඵපූජාය චෙතනාපණිධීහි ච|
      block |දුග්‌ගතිං නාභිජානාමි බුද්‌ධපූජායිදං ඵලං|
    count |65|
      block |එකත්‌තිංසෙ ඉතො කප්‌පෙ යං පුප්‌ඵමභිරොපයිං|
      block |දුග්‌ගතිං නාභිජානාමි බුද්‌ධපූජායිදං ඵලං|
    count |66|
      block |ඡබ්‌බීසතිම්‌හි කප්‌පම්‌හි චත්‌තාරොසුං මහායසා|
      block |සත්‌තරතනසම්‌පන්‌නා රාජානො චක්‌කවත්‌තිනො|
    count |67|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා සුමනො ථෙරො ඉමා ගාථායො අභාසිත්‌ථාති|
    stand |සුමනත්‌ථෙරස්‌සාපදානං නවමං|
  block |පුප්‌ඵචඞ්‌කොටියත්‌ථෙරඅපදානං|
    count |68|
      block |අභීතරූපං සීහංව ගරුළග්‌ගංව පක්‌ඛිනං|
      block |බ්‍යග්‌ඝූසභංව පවරං අභිජාතංව කෙසරිං|
    count |69|
      block |සිඛිං තිලොකසරණං අනෙජං අපරාජිතං|
      block |නිසින්‌නං සමණානග්‌ගං භික්‌ඛුසඞ්‌ඝපුරක්‌ඛතං|
    count |70|
      block |චඞ්‌කොටකෙ ඨපෙත්‌වාන අනොජං පුප්‌ඵමුත්‌තමං|
      block |සහ චඞ්‌කොටකෙනෙව බුද්‌ධසෙට්‌ඨං සමොකිරිං|
    count |71|
      block |තෙන චිත්‌තප්‌පසාදෙන ද්‌විපදින්‌ද නරාසභ|
      block |පත්‌තොම්‌හි අචලං ඨානං හිත්‌වා ජයපරාජයං|
    count |72|
      block |එකත්‌තිංසෙ ඉතො කප්‌පෙ යං කම්‌මමකරිං තදා|
      block |දුග්‌ගතිං නාභිජානාමි බුද්‌ධපූජායිදං ඵලං|
    count |73|
      block |සම්‌පුණ්‌ණෙ තිංසකප්‌පම්‌හි දෙවභූතිසනාමකා|
      block |සත්‌තරතනසම්‌පන්‌නා පඤ්‌චාසුං චක්‌කවත්‌තිනො|
    count |74|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
      block |සකචින්‌තී අවොපුප්‌ඵී සපච්‌චාගමනෙන ච|
      block |පරප්‌පසාදී භිසදො සුචින්‌ති වත්‌ථදායකො|
      block |අම්‌බදායී ච සුමනො පුප්‌ඵචඞ්‌කොටකීපි ච|
      block |ගාථෙකසත්‌තති වුත්‌තා ගණිතා අත්‌ථදස්‌සිභි|
    block |ඉත්‌ථං සුදං ආයස්‌මා පුප්‌ඵචඞ්‌කොටියො ථෙරො ඉමා ගාථායො අභාසිත්‌ථාති|
    stand |පුප්‌ඵචඞ්‌කොටියත්‌ථෙරස්‌සාපදානං දසමං|
    stand |සකචින්‌තනියවග්‌ගො සත්‌තමො|
    block |තස්‌සුද්‌දානං|
