block |එකාදසකනිපාතො|
  count |  |
  block |මාතුපොසකජාතකං|
  count |1|
    block |තස්‌ස නාගස්‌ස විප්‌පවාසෙන විරූළ්‌හා සල්‌ලකී ච කුටජා ච|
    block |කුරුවින්‌දකරවීරා තිසසාමා ච නිවාතෙ පුප්‌ඵිතා ච කණිකාරා|
  count |2|
    block |කොචිදෙව සුවණ්‌ණකායුරා නාගරාජං භරන්‌ති පිණ්‌ඩෙන|
    block |යත්‌ථ රාජා රාජකුමාරො වා කවචමභිහෙස්‌සති අඡම්‌භිතො|
  count |3|
    block |ගණ්‌හාහි නාග කබළං මා නාග කිසකො භව|
    block |බහූනි රාජකිච්‌චානි තානි නාග කරිස්‌සසි|
  count |4|
    block |සා නූනසා කපණිකා අන්‌ධා අපරිණායිකා|
    block |ඛාණුං පාදෙන ඝට්‌ටෙති ගිරිං චණ්‌ඩොරණං පති|
  count |5|
    block |කා නු තෙ සා මහානාග අන්‌ධා අපරිණායිකා|
    block |ඛාණුං පාදෙන ඝට්‌ටෙති ගිරිං චණ්‌ඩොරණං පති|
  count |6|
    block |මාතා මෙ සා මහාරාජ අන්‌ධා අපරිණායිකා|
    block |ඛාණුං පාදෙන ඝට්‌ටෙති ගිරිං චණ්‌ඩොරණං පති|
  count |7|
    block |මුඤ්‌චථෙතං මහානාගං යොයං භරති මාතරං|
    block |සමෙතු මාතරා නාගො සහ සබ්‌බෙහි ඤාතිභි|
  count |8|
    block |මුත්‌තො ච බන්‌ධනා නාගො මුත්‌තමාදාය කුඤ්‌ජරො|
    block |මුහුත්‌තං අස්‌සාසයිත්‌වා අගමා යෙන පබ්‌බතො|
  count |9|
    block |තතො සො නළිනිං ගන්‌ත්‌වා සීතං කුඤ්‌ජරසෙවිතං|
    block |සොණ්‌ඩායූදකමාහත්‌වා මාතරං අභිසිඤ්‌චථ|
  count |10|
    block |කොය අනරියො දෙවො අකාලෙනපි වස්‌සති|
    block |ගතො මෙ අත්‍රජො පුත්‌තො යො මය්‌හං පරිචාරකො|
  count |11|
    block |උට්‌ඨෙහි අම්‌ම කිං සෙසි ආගතො ත්‍යාහමත්‍රජො|
    block |මුත්‌තොම්‌හි කාසිරාජෙන වෙදෙහෙන යසස්‌සිනා|
  count |12|
    block |චිරං ජීවතු සො රාජා කාසීනං රට්‌ඨවඩ්‌ඪනො|
    block |යො මෙ පුත්‌තං පමොචෙසි සදා වුද්‌ධාපචායිකන්‌ති|
  stand |මාතුපොසකජාතකං පඨමං|
  count |  |
  block |ජුණ්‌හජාතකං|
  count |13|
    block |සුණොහි මය්‌හං වචනං ජනින්‌ද අත්‌ථෙන ජුණ්‌හම්‌හි ඉධානුපත්‌තො|
    block |න බ්‍රාහ්‌මණෙ අද්‌ධිකෙ තිට්‌ඨමානෙ ගන්‌තබ්‌බ මාහු ද්‌විපදින්‌ද සෙට්‌ඨ|
  count |14|
    block |සුණොමි තිට්‌ඨාමි වදෙහි බ්‍රහ්‌මෙ යෙනාසි අත්‌ථෙන ඉධානුපත්‌තො|
    block |කං වා ත්‌වමත්‌ථං මයි පත්‌ථයානො ඉධාගමා බ්‍රහ්‌මෙ තදිඞ්‌ඝ බ්‍රූහි|
  count |15|
    block |දදාහි මෙ ගාමවරානි පඤ්‌ච දාසීසතං සත්‌ත ගවංසතානි|
    block |පරොසහස්‌සඤ්‌ච සුවණ්‌ණනික්‌ඛෙ භරියා ච මෙ සාදිසී ද්‌වෙ දදාහි|
  count |16|
    block |තපො නු තෙ බ්‍රාහ්‌මණ භිංසරූපො මන්‌තා නු තෙ බ්‍රාහ්‌මණ චිත්‌තරූපා|
    block |යක්‌ඛා නු තෙ අස්‌සවා සන්‌ති කෙචි අත්‌ථං වා මෙ අභිජානාසි කත්‌තං|
  count |17|
    block |න මෙ තපො අත්‌ථි න චාපි මන්‌තා යක්‌ඛාපි මෙ අස්‌සවා නත්‌ථි කෙචි|
    block |අත්‌ථම්‌පි තෙ නාභිජානාමි කත්‌තං පුබ්‌බෙ ච ඛො සඞ්‌ගතිමත්‌තමාසි|
  count |18|
    block |පඨමං ඉදං දස්‌සනං ජානතො මෙ න තාභිජානාමි ඉතො පුරත්‌ථා|
    block |අක්‌ඛාහි මෙ පුච්‌ඡිතො එතමත්‌ථං කදා කුහිං වා අහු සඞ්‌ගමො නො|
  count |19|
    block |ගන්‌ධාරරාජස්‌ස පුරම්‌හි රම්‌මෙ අවසිම්‌හසෙ තක්‌කසීලායං දෙව|
    block |තත්‌ථන්‌ධකාරම්‌හි තිමීසිකායං අංසෙන අංසං සමඝට්‌ටයිම්‌හ|
  count |20|
    block |තෙ තත්‌ථ ඨත්‌වාන උභො ජනින්‌ද සාරාණියං වීතිසාරයිම්‌හ තත්‌ථ|
    block |සායෙව නො සඞ්‌ගතිමත්‌තමාසි තතො න පච්‌ඡා න පුරෙ අහොසි|
  count |21|
    block |යදා කදාචි මනුජෙසු බ්‍රහ්‌මෙ සමාගමො සප්‌පුරිසෙන හොති|
    block |න පණ්‌ඩිතා සඞ්‌ගතිසන්‌ථවානි පුබ්‌බෙ කතං වාපි විනාසයන්‌ති|
  count |22|
    block |බාලාව ඛො සඞ්‌ගතිසන්‌ථවානි පුබ්‌බෙ කතං වාපි විනාසයන්‌ති|
    block |බහුම්‌පි බාලෙසු කතං විනස්‌සති තථා හි බාලා අකතඤ්‌ඤුරූපා|
  count |23|
    block |ධීරා ච ඛො සඞ්‌ගතිසන්‌ථවානි පුබ්‌බෙ කතං වාපි න නාසයන්‌ති|
    block |අප්‌පම්‌පි ධීරෙසු කතං න නස්‌සති තථා හි ධීරා සුකතඤ්‌ඤුරූපා|
  count |24|
    block |දදාමි තෙ ගාමවරානි පඤ්‌ච දාසීසතං සත්‌ත ගවංසතානි|
    block |පරොසහස්‌සඤ්‌ච සුවණ්‌ණනික්‌ඛෙ භරියා ච තෙ සාදිසී ද්‌වෙ දදාමි|
  count |25|
    block |එවං සතං හොති සමෙච්‌ච රාජ නක්‌ඛත්‌තරාජාරිව තාරකානං|
    block |ආපූරතී කාසිපතී තථාහං තයාපි මෙ සඞ්‌ගමො අජ්‌ජ ලද්‌ධොති|
  stand |ජුණ්‌හජාතකං දුතියං|
  count |  |
  block |ධම්‌මදෙවපුත්‌තජාතකං|
  count |26|
    block |යසොකරො පුඤ්‌ඤකරොහමස්‌මි සදාත්‌ථුතො සමණබ්‍රාහ්‌මණානං|
    block |මග්‌ගාරහො දෙවමනුස්‌සපූජිතො ධම්‌මො අහං දෙහි අධම්‌ම මග්‌ගං|
  count |27|
    block |අධම්‌මයානං දළ්‌හමාරුහිත්‌වා අසන්‌තසන්‌තො බලවාහමස්‌මි|
    block |ස කිස්‌ස හෙතුම්‌හි තවජ්‌ජ දජ්‌ජං මග්‌ගං අහං ධම්‌ම අදින්‌නපුබ්‌බං|
  count |28|
    block |ධම්‌මො හවෙ පාතුරහොසි පුබ්‌බෙ පච්‌ඡා අධම්‌මො උදපාදි ලොකෙ|
    block |ජෙට්‌ඨො ච සෙට්‌ඨො ච සනන්‌තනො ච උය්‍යාහි ජෙට්‌ඨස්‌ස කනිට්‌ඨ මග්‌ගා|
  count |29|
    block |න යාචනාය නපි පාතිරූපා න අරහතා තෙහං දදෙය්‍යං මග්‌ගං|
    block |යුද්‌ධඤ්‌ච නො හොතු උභින්‌නමජ්‌ජ යුද්‌ධම්‌හි යො ජෙස්‌සති තස්‌ස මග්‌ගො|
  count |30|
    block |සබ්‌බා දිසා අනුවිසටොහමස්‌මි මහබ්‌බලො අමිතයසො අතුල්‍යො|
    block |ගුණෙහි සබ්‌බෙහි උපෙතරූපො ධම්‌මො අධම්‌ම ත්‌වං කථං විජෙස්‌සසි|
  count |31|
    block |ලොහෙන වෙ හඤ්‌ඤති ජාතරූපං න ජාතරූපෙන හනන්‌ති ලොහං|
    block |සචෙ අධම්‌මො හඤ්‌ඡති ධම්‌මමජ්‌ජ අයො සුවණ්‌ණං විය දස්‌සනෙය්‍යං|
  count |32|
    block |සචෙ තුවං යුද්‌ධබලො අධම්‌ම න තුය්‌හ වුඩ්‌ඪා ච ගරූ ච අත්‌ථි|
    block |මග්‌ගඤ්‌ච තෙ දම්‌මි පියාප්‌පියෙන වාචාදුරුත්‌තානිපි තෙ ඛමාමි|
  count |33|
    block |ඉදඤ්‌ච සුත්‌වා වචනං අධම්‌මො අවංසිරො පතිතො උද්‌ධපාදො|
    block |යුද්‌ධත්‌ථිකො චෙ න ලභාමි යුද්‌ධං එත්‌තාවතා හොති හතො අධම්‌මො|
  count |34|
    block |ඛන්‌තීබලො යුද්‌ධබලං විජෙත්‌වා හන්‌ත්‌වා අධම්‌මං නිහනිත්‌ව භූම්‍යා|
    block |පායාසි විත්‌තො අභිරුය්‌හ සන්‌දනං මග්‌ගෙනෙව අතිබලො සච්‌චනික්‌කමො|
  count |35|
    block |මාතා පිතා සමණබ්‍රාහ්‌මණා ච අසම්‌මානිතා යස්‌ස සකෙ අගාරෙ|
    block |ඉධෙව නික්‌ඛිප්‌ප සරීරදෙහං කායස්‌ස භෙදා නිරයං වජන්‌ති තෙ|
    block |යථා අධම්‌මො පතිතො අවංසිරො|
  count |36|
    block |මාතා පිතා සමණබ්‍රාහ්‌මණා ච සුසම්‌මානිතා යස්‌ස සකෙ අගාරෙ|
    block |ඉධෙව නික්‌ඛිප්‌ප සරීරදෙහං කායස්‌ස භෙදා සුගතිං වජන්‌ති තෙ|
    block |යථාපි ධම්‌මො අභිරුය්‌හ සන්‌දනන්‌ති|
  stand |ධම්‌මදෙවපුත්‌තජාතකං තතියං|
  count |  |
  block |උදයජාතකං|
  count |37|
    block |එකා නිසින්‌නා සුචි සඤ්‌ඤතූරූ පාසාදමාරුය්‌හ අනින්‌දිතඞ්‌ගී|
    block |යාචාමි තං කින්‌නරනෙත්‌තචක්‌ඛු ඉමෙකරත්‌තිං උභයො වසෙම|
  count |38|
    block |ඔකිණ්‌ණන්‌තරපරිඛං දළ්‌හමට්‌ටාලකොට්‌ඨකං|
    block |රක්‌ඛිතං ඛග්‌ගහත්‌ථෙහි දුප්‌පවෙසමිදං පුරං|
  count |39|
    block |දහරස්‌ස යුවිනො චාපි ආගමො ච න විජ්‌ජති|
    block |අථ කෙන නු වණ්‌ණෙන සඞ්‌ගමං ඉච්‌ඡසෙ මයා|
  count |40|
    block |යක්‌ඛොහමස්‌මි කල්‍යාණි ආගතොස්‌මි තවන්‌තිකෙ|
    block |ත්‌වං මං නන්‌දය භද්‌දන්‌තෙ පුණ්‌ණකංසං දදාමි තෙ|
  count |41|
    block |දෙවං ව යක්‌ඛං අථ වා මනුස්‌සං න පත්‌ථයෙ උදයමතිච්‌ච අඤ්‌ඤං|
    block |ගච්‌ඡෙව ත්‌වං යක්‌ඛ මහානුභාව මා චස්‌සු ගන්‌ත්‌වා පුනරාවජිත්‌ථ|
  count |42|
    block |යා සා රති උත්‌තමා කාමභොගිනං යං හෙතු සත්‌තා විසමං චරන්‌ති|
    block |මා තං රතිං ජීයි තුවං සුචිම්‌හි තෙ දදාමි තෙ රූපියං කංසපූරං|
  count |43|
    block |නාරිං නරො නිජ්‌ඣපයං ධනෙන උක්‌කංසතී යත්‌ථ කරොති ඡන්‌දං|
    block |විපච්‌චනීකො තව දෙවධම්‌මො පච්‌චක්‌ඛතො ථොකතරෙන එසි|
  count |44|
    block |ආයු ච වණ්‌ණො ච මනුස්‌සලොකෙ නිහීයති මනුජානං සුග්‌ගත්‌තෙ|
    block |තෙනෙව වණ්‌ණෙන ධනම්‌පි තුය්‌හං නිහීයති ජිණ්‌ණතරාසි අජ්‌ජ|
  count |45|
    block |එවං මෙ පෙක්‌ඛමානස්‌ස රාජපුත්‌ති යසස්‌සිනි|
    block |හායතෙව තව වණ්‌ණො අහොරත්‌තානමච්‌චයෙ|
  count |46|
    block |ඉමිනාව ත්‌වං වයසා රාජපුත්‌ති සුමෙධසෙ|
    block |බ්‍රහ්‌මචරියං චරෙය්‍යාසි භිය්‍යො වණ්‌ණවතී සියා|
  count |47|
    block |දෙවා න ජීරන්‌ති යථා මනුස්‌සා ගත්‌තෙසු තෙසං වලියො න හොන්‌ති|
    block |පුච්‌ඡාමි තං යක්‌ඛ මහානුභාව කථං නු දෙවාන සරීරදෙහො|
  count |48|
    block |දෙවා න ජීරන්‌ති යථා මනුස්‌සා ගත්‌තෙසු තෙසං වලියො න හොන්‌ති|
    block |සුවෙ සුවෙ භිය්‍යතරොව තෙසං දිබ්‌බො ච වණ්‌ණො විපුලා ච භොගා|
  count |49|
    block |කිංසූධ භීතා ජනතා අනෙකා මග්‌ගො ච නෙකායතනං පවුත්‌තො|
    block |පුච්‌ඡාමි තං යක්‌ඛ මහානුභාව කත්‌ථට්‌ඨිතො පරලොකං න භායෙ|
  count |50|
    block |වාචං මනඤ්‌ච පණිධාය සම්‌මා කායෙන පාපානි අකුබ්‌බමානො|
    block |බහුන්‌නපානං ඝරමාවසන්‌තො සද්‌ධො මුදූ සංවිභාගී වදඤ්‌ඤූ|
    block |සඞ්‌ගාහකො සඛිලො සණ්‌හවාචො එත්‌ථට්‌ඨිතො පරලොකං න භායෙ|
  count |51|
    block |අනුසාසසි මං යක්‌ඛ යථා මාතා යථා පිතා|
    block |උළාරවණ්‌ණං පුච්‌ඡාමි කො නු ත්‌වමසි සුබ්‍රහා|
  count |52|
    block |උදයොහමස්‌මි කල්‍යාණි සඞ්‌කරත්‌තා ඉධාගතො|
    block |ආමන්‌ත ඛො තං ගච්‌ඡාමි මුත්‌තොස්‌මි තව සඞ්‌කරා|
  count |53|
    block |සචෙ ඛො ත්‌වං උදයොසි සඞ්‌කරත්‌තා ඉධාගතො|
    block |අනුසාස මං රාජපුත්‌ත යථාස්‌ස පුන සඞ්‌ගමො|
  count |54|
    block |අතිපතති වයො ඛණො තථෙව ඨානං නත්‌ථි ධුවං චවන්‌ති සත්‌තා|
    block |පරිජිය්‍යති අද්‌ධුවං සරීරං උදයෙ මා පමාද චරස්‌සු ධම්‌මං|
  count |55|
    block |කසිණා පථවී ධනස්‌ස පූරා එකස්‌සෙව සියා අනඤ්‌ඤධෙය්‍යා|
    block |තඤ්‌චාපි ජහති අවීතරාගො උදයෙ මා පමාද චරස්‌සු ධම්‌මං|
  count |56|
    block |මාතා ච පිතා ච භාතරො ච භරියා යාපි ධනෙන හොති කීතා|
    block |තෙ චාපි ජහන්‌ති අඤ්‌ඤමඤ්‌ඤං උදයෙ මා පමාද චරස්‌සු ධම්‌මං|
  count |57|
    block |කායො පරභොජනන්‌ති ඤත්‌වා සංසාරෙ සුගතිඤ්‌ච දුග්‌ගතිඤ්‌ච|
    block |ඉත්‌තරවාසොති ජානියාන උදයෙ මා පමාද චරස්‌සු ධම්‌මං|
  count |58|
    block |සාධු භාසතියං යක්‌ඛො අප්‌පං මච්‌චාන ජීවිතං|
    block |කසිරඤ්‌ච පරිත්‌තඤ්‌ච තඤ්‌ච දුක්‌ඛෙන සංයුතං|
    block |සාහං එකා පබ්‌බජිස්‌සාමි හිත්‌වා කාසිං සුරුන්‌ධනන්‌ති|
  stand |උදයජාතකං චතුත්‌ථං|
  count |  |
  block |පානීයජාතකං|
  count |59|
    block |මිත්‌තො මිත්‌තස්‌ස පානීයං අදින්‌නං පරිභුඤ්‌ජිසං|
    block |තෙන පච්‌ඡා විජිගුච්‌ඡිං තං පාපං පකතං මයා|
    block |මා පුන අකරං පාපං තස්‌මා පබ්‌බජිතො අහං|
  count |60|
    block |පරදාරඤ්‌ච දිස්‌වාන ඡන්‌දො මෙ උදපජ්‌ජථ|
    block |තෙන පච්‌ඡා විජිගුච්‌ඡිං තං පාපං පකතං මයා|
    block |මා පුන අකරං පාපං තස්‌මා පබ්‌බජිතො අහං|
  count |61|
    block |පිතරං මෙ මහාරාජ චොරා අගණ්‌හු කානනෙ|
    block |තෙසාහං පුච්‌ඡිතො ජානං අඤ්‌ඤථා නං වියාකරිං|
  count |62|
    block |තෙන පච්‌ඡා විජිගුච්‌ඡිං තං පාපං පකතං මයා|
    block |මා පුන අකරං පාපං තස්‌මා පබ්‌බජිතො අහං|
  count |63|
    block |පාණාතිපාතමකරුං සොමයාගෙ උපට්‌ඨිතෙ|
    block |තෙසාහං සමනුඤ්‌ඤාසිං තෙන පච්‌ඡා විජිගුච්‌ඡිං|
  count |64|
    block |තං පාපං පකතං මයා මා පුන අකරං පාපං|
    block |තස්‌මා පබ්‌බජිතො අහං|
  count |65|
    block |සුරාමෙරයමාධුකා යෙ ජනා පඨමාසු නො|
    block |බහූනං තෙ අනත්‌ථාය මජ්‌ජපානමකප්‌පයුං|
  count |66|
    block |තෙසාහං සමනුඤ්‌ඤාසිං තෙන පච්‌ඡා විජිගුච්‌ඡිං|
    block |තං පාපං පකතං මයා මා පුන අකරං පාපං|
    block |තස්‌මා පබ්‌බජිතො අහං|
  count |67|
    block |ධිරත්‌ථු සුබහූ කාමෙ දුග්‌ගන්‌ධෙ බහුකණ්‌ටකෙ|
    block |යෙ අහං පටිසෙවන්‌තො නාලභිං තාදිසං සුඛං|
  count |68|
    block |මහස්‌සාදා සුඛා කාමා නත්‌ථි කාමා පරං සුඛං|
    block |යෙ කාමෙ පටිසෙවන්‌ති සග්‌ගං තෙ උපපජ්‌ජරෙ|
  count |69|
    block |අප්‌පස්‌සාදා දුඛා කාමා නත්‌ථි කාමා පරං දුඛං|
    block |යෙ කාමෙ පටිසෙවන්‌ති නිරයං තෙ උපපජ්‌ජරෙ|
  count |70|
    block |අසී යථා සුනිසිතො නෙත්‌තිංසොව සුපායිකො|
    block |සත්‌තීව උරසි ඛිත්‌තා කාමා දුක්‌ඛතරා තතො|
  count |71|
    block |අඞ්‌ගාරානංව ජලිතං කාසුං සාධිකපොරිසං|
    block |ඵාලංව දිවසංතත්‌තං කාමා දුක්‌ඛතරා තතො|
  count |72|
    block |විසං යථා හලාහලං තෙලං පක්‌කුථිතං යථා|
    block |තම්‌බලොහ විලීනංව කාමා දුක්‌ඛතරා තතොති|
  stand |පානීයජාතකං පඤ්‌චමං|
  count |  |
  block |යුධඤ්‌චයජාතකං|
  count |73|
    block |මිත්‌තාමච්‌චපරිබ්‍යූළ්‌හං අහං වන්‌දෙ රථෙසභං|
    block |පබ්‌බජිස්‌සාමහං රාජ තං දෙවො අනුමඤ්‌ඤතු|
  count |74|
    block |සචෙ තෙ ඌනං කාමෙහි අහං පරිපූරයාමි තෙ|
    block |යො තං හිංසති වාරෙමි මා පබ්‌බජ යුධඤ්‌චය|
  count |75|
    block |න මත්‌ථි ඌනං කාමෙහි හිංසිතා මෙ න විජ්‌ජති|
    block |දීපඤ්‌ච කාතුමිච්‌ඡාමි යං ජරා නාභිකීරති|
  count |76|
    block |පුත්‌තො වා පිතරං යාචෙ පිතා වා පුත්‌තමොරසං|
    block |නෙගමො තං යාචෙ තාත මා පබ්‌බජ යුධඤ්‌චය|
  count |77|
    block |මා මං දෙව නිවාරෙහි පබ්‌බජන්‌තං රථෙසභ|
    block |මාහං කාමෙහි සම්‌මත්‌තො ජරාය වසමන්‌වගූ|
  count |78|
    block |අහං තං තාත යාචාමි අහං පුත්‌ත නිවාරයෙ|
    block |චිරං තං දට්‌ඨුමිච්‌ඡාමි මා පබ්‌බජ යුධඤ්‌චය|
  count |79|
    block |උස්‌සාවොව තිණග්‌ගම්‌හි සූරියුග්‌ගමනං පති|
    block |එවමායු මනුස්‌සානං මා මං අම්‌ම නිවාරය|
  count |80|
    block |තරමානො ඉමං යානං ආරොපෙතු රථෙසභ|
    block |මා මෙ මාතා තරන්‌තස්‌ස අන්‌තරායකරා අහු|
  count |81|
    block |අභිධාවථ භද්‌දන්‌තෙ සුඤ්‌ඤං හෙස්‌සති රම්‌මකං|
    block |යුධඤ්‌චයො අනුඤ්‌ඤාතො සබ්‌බදත්‌තෙන රාජිනා|
  count |82|
    block |යොහු සෙට්‌ඨො සහස්‌සස්‌ස යුවා කඤ්‌චනසන්‌නිභො|
    block |සොයං කුමාරො පබ්‌බජිතො කාසායවසනො බලී|
  count |83|
    block |උභො කුමාරා පබ්‌බජිතා යුධඤ්‌චයො යුධිට්‌ඨිලො|
    block |පහාය මාතාපිතරො සඞ්‌ගං ඡෙත්‌වාන මච්‌චුනොති|
  stand |යුධඤ්‌චයජාතකං ඡට්‌ඨං|
  count |  |
  block |දසරථජාතකං|
  count |84|
    block |එථ ලක්‌ඛණ සීතා ච උභො ඔතරථොදකං|
    block |එවායං භරතො ආහ රාජා දසරථො මතො|
  count |85|
    block |කෙන රාමප්‌පභාවෙන සොචිතබ්‌බං න සොචසි|
    block |පිතරං කාලකතං සුත්‌වා න තං පසහතෙ දුඛං|
  count |86|
    block |යං න සක්‌කා නිපාලෙතුං පොසෙන ලපතං බහුං|
    block |ස කිස්‌ස විඤ්‌ඤූ මෙධාවී අත්‌තානමුපතාපයෙ|
  count |87|
    block |දහරා ච හි වුද්‌ධා ච යෙ බාලා යෙ ච පණ්‌ඩිතා|
    block |අඩ්‌ඪා චෙව දලිද්‌දා ච සබ්‌බෙ මච්‌චුපරායණා|
  count |88|
    block |ඵලානමිව පක්‌කානං නිච්‌චං පතනතො භයං|
    block |එවං ජාතාන මච්‌චානං නිච්‌ච මරණතො භයං|
  count |89|
    block |සායමෙකෙ න දිස්‌සන්‌ති පාතො දිට්‌ඨා බහුජ්‌ජනා|
    block |පාතො එකෙ න දිස්‌සන්‌ති සායං දිට්‌ඨා බහුජ්‌ජනා|
  count |90|
    block |පරිදෙවයමානො චෙ කිඤ්‌චිදත්‌ථං උදබ්‌බහෙ|
    block |සම්‌මූළ්‌හො හිංසමත්‌තානං කයිරා තං විචක්‌ඛණො|
  count |91|
    block |කිසො විවණ්‌ණො භවති හිංසමත්‌තානමත්‌තනො|
    block |න තෙන පෙතා පාලෙන්‌ති නිරත්‌ථා පරිදෙවනා|
  count |92|
    block |යථා සරණමාදිත්‌තං වාරිනා පරිනිබ්‌බයෙ|
    block |එවම්‌පි ධීරො සුතවා මෙධාවී පණ්‌ඩිතො නරො|
    block |ඛිප්‌පමුප්‌පතිතං සොකං වාතො තූලංව ධංසයෙ|
  count |93|
    block |මච්‌චො එකොව අච්‌චෙති එකොව ජායතෙ කුලෙ|
    block |සංයොගපරමාත්‌වෙව සම්‌භොගා සබ්‌බපාණිනං|
  count |94|
    block |තස්‌මා හි ධීරස්‌ස බහුස්‌සුතස්‌ස සම්‌පස්‌සතො ලොකමිමං පරඤ්‌ච|
    block |අඤ්‌ඤාය ධම්‌මං හදයං මනඤ්‌ච සොකා මහන්‌තාපි න තාපයන්‌ති|
  count |95|
    block |සොහං දස්‌සඤ්‌ච භොක්‌ඛඤ්‌ච භරිස්‌සාමි ච ඤාතකෙ|
    block |සෙසඤ්‌ච පාලයිස්‌සාමි කිච්‌චමෙතං විජානතො|
  count |96|
    block |දස වස්‌සසහස්‌සානි සට්‌ඨි වස්‌සසතානි ච|
    block |කම්‌බුගීවො මහාබාහු රාමො රජ්‌ජමකාරයීති|
  stand |දසරථජාතකං සත්‌තමං|
  count |  |
  block |සංවරජාතකං|
  count |97|
    block |ජානන්‌තො නො මහාරාජ තව සීලං ජනාධිපො|
    block |ඉමෙ කුමාරෙ පූජෙන්‌තො න තං කෙනචි මඤ්‌ඤථ|
  count |98|
    block |තිට්‌ඨන්‌තෙ නො මහාරාජෙ අදු දෙවෙ දිවඞ්‌ගතෙ|
    block |ඤාතී තං සමනුඤ්‌ඤිංසු සම්‌පස්‌සං අත්‌ථමත්‌තනො|
  count |99|
    block |කෙන සංවරවත්‌තෙන සඤ්‌ජාතෙ අභිතිට්‌ඨසි|
    block |කෙන තං නාතිවත්‌තන්‌ති ඤාතිසඞ්‌ඝා සමාගතා|
  count |100|
    block |න රාජපුත්‌ත උසූයාමි සමණානං මහෙසිනං|
    block |සක්‌කච්‌චං තෙ නමස්‌සාමි පාදෙ වන්‌දාමි තාදිනං|
  count |101|
    block |තෙ මං ධම්‌මගුණෙ යුත්‌තං සුස්‌සූසමනුසූයකං|
    block |සමණා මනුසාසන්‌ති ඉසී ධම්‌මගුණෙ රතා|
  count |102|
    block |තෙසාහං වචනං සුත්‌වා සමණානං මහෙසිනං|
    block |න කිඤ්‌චි අතිමඤ්‌ඤාමි ධම්‌මෙ මෙ නිරතො මනො|
  count |103|
    block |හත්‌ථාරොහා අනීකට්‌ඨා රථිකා පත්‌තිකාරකා|
    block |තෙසං නප්‌පටිබන්‌ධාමි නිවිට්‌ඨං භත්‌තවෙතනං|
  count |104|
    block |මහාමත්‌තා ච මෙ අත්‌ථි මන්‌තිනො පරිචාරකා|
    block |බාරාණසිං වොහරන්‌ති බහුමංසසුරොදකං|
  count |105|
    block |අථොපි වාණිජා ඵීතා නානාරට්‌ඨෙහි ආගතා|
    block |තෙසු මෙ විහිතා රක්‌ඛා එවං ජානාහුපොසථ|
  count |106|
    block |ධම්‌මෙන කිර ඤාතීනං රජ්‌ජං කාරෙහි සංවර|
    block |මෙධාවී පණ්‌ඩිතො චාසි අථොපි ඤාතිනං හිතො|
  count |107|
    block |තං තං ඤාතිපරිබ්‍යූළ්‌හං නානාරතනමොචිතං|
    block |අමිත්‌තා නප්‌පසහන්‌ති ඉන්‌දංව අසුරාධිපොති|
  stand |සංවරජාතකං අට්‌ඨමං|
  count |  |
  block |සුප්‌පාරකජාතකං|
  count |108|
    block |උම්‌මුජ්‌ජන්‌ති නිමුජ්‌ජන්‌ති මනුස්‌සා ඛුරනාසිකා|
    block |සුප්‌පාරකං තං පුච්‌ඡාම සමුද්‌දො කතමො අයං|
  count |109|
    block |කුරුකච්‌ඡා පයාතානං වාණිජානං ධනෙසිනං|
    block |නාවාය විප්‌පනට්‌ඨාය ඛුරමාලීති වුච්‌චති|
  count |110|
    block |යථා අග්‌ගීව සුරියොව සමුද්‌දො පටිදිස්‌සති|
    block |සුප්‌පාරකං තං පුච්‌ඡාම සමුද්‌දො කතමො අයං|
  count |111|
    block |කුරුකච්‌ඡා පයාතානං වාණිජානං ධනෙසිනං|
    block |නාවාය විප්‌පනට්‌ඨාය අග්‌ගිමාලීති වුච්‌චති|
  count |112|
    block |යථා දධීව ඛීරංව සමුද්‌දො පටිදිස්‌සති|
    block |සුප්‌පාරකං තං පුච්‌ඡාම සමුද්‌දො කතමො අයං|
  count |113|
    block |කුරුකච්‌ඡා පයාතානං වාණිජානං ධනෙසිනං|
    block |නාවාය විප්‌පනට්‌ඨාය දධිමාලීති වුච්‌චති|
  count |114|
    block |යථා කුසොව සස්‌සොව සමුද්‌දො පටිදිස්‌සති|
    block |සුප්‌පාරකං තං පුච්‌ඡාම සමුද්‌දො කතමො අයං|
  count |115|
    block |කුරුකච්‌ඡා පයාතානං වාණිජානං ධනෙසිනං|
    block |නාවාය විප්‌පනට්‌ඨාය කුසමාලීති වුච්‌චති|
  count |116|
    block |යථා නළොව වෙළූව සමුද්‌දො පටිදිස්‌සති|
    block |සුප්‌පාරකං තං පුච්‌ඡාම සමුද්‌දො කතමො අයං|
  count |117|
    block |කුරුකච්‌ඡා පයාතානං වාණිජානං ධනෙසිනං|
    block |නාවාය විප්‌පනට්‌ඨාය නළමාලීති වුච්‌චති|
  count |118|
    block |මහබ්‌භයො භිංසනකො සද්‌දො සුය්‍යතිමානුසො|
    block |යථා සොබ්‌භො පපාතොව සමුද්‌දො පටිදිස්‌සති|
    block |සුප්‌පාරකං තං පුච්‌ඡාම සමුද්‌දො කතමො අයං|
  count |119|
    block |කුරුකච්‌ඡා පයාතානං වාණිජානං ධනෙසිනං|
    block |නාවාය විප්‌පනට්‌ඨාය බළවාමුඛීති වුච්‌චති|
  count |120|
    block |යතො සරාමි අත්‌තානං යතො පත්‌තොස්‌මි විඤ්‌ඤුතං|
    block |නාභිජානාමි සඤ්‌චිච්‌ච එකපාණම්‌පි හිංසිතං|
    block |එතෙන සච්‌චවජ්‌ජෙන සොත්‌ථිං නාවා නිවත්‌තතූති|
    block |සිරිමාතුසුපොසකනාගවරො පුන ජුණ්‌හක ධම්‌මමුදයවරො|
    block |අථ පානි යුධඤ්‌චයකො ච දසරථ සංවර පාරගතෙන නවාති|
  stand |සුප්‌පාරකජාතකං නවමං|
  stand |එකාදසකනිපාතං නිට්‌ඨිතං|
  block |තස්‌සුද්‌දානං|
