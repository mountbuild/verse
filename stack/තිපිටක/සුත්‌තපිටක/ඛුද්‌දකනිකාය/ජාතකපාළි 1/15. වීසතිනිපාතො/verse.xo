block |වීසතිනිපාතො|
  count |  |
  block |මාතඞ්‌ගජාතකං|
  count |1|
    block |කුතො නු ආගච්‌ඡසි දුම්‌මවාසී ඔතල්‌ලකො පංසුපිසාචකොව|
    block |සඞ්‌කාරචොළං පටිමුඤ්‌ච කණ්‌ඨෙ කො රෙ තුවං හොසි අදක්‌ඛිණෙය්‍යො|
  count |2|
    block |අන්‌නං තවෙදං පකතං යසස්‌සි තං ඛජ්‌ජරෙ භුඤ්‌ජරෙ පිය්‍යරෙ ච|
    block |ජානාසි මං ත්‌වං පරදත්‌තූපජීවිං උත්‌තිට්‌ඨපිණ්‌ඩං ලභතං සපාකො|
  count |3|
    block |අන්‌නං මමෙදං පකතං බ්‍රාහ්‌මණානං අත්‌තත්‌ථාය සද්‌දහතො මමෙදං|
    block |අපෙහි එත්‌තො කිමිධට්‌ඨිතොසි න මාදිසා තුය්‌හං දදන්‌ති ජම්‌ම|
  count |4|
    block |ථලෙ ච නින්‌නෙ ච වපන්‌ති බීජං අනූපඛෙත්‌තෙ ඵලමාසමානා|
    block |එතාය සද්‌ධාය දදාහි දානං අප්‌පෙව ආරාධයෙ දක්‌ඛිණෙය්‍යෙ|
  count |5|
    block |ඛෙත්‌තානි මය්‌හං විදිතානි ලොකෙ යෙසාහං බීජානි පතිට්‌ඨපෙමි|
    block |යෙ බ්‍රාහ්‌මණා ජාතිමන්‌තූපපන්‌නා තානීධ ඛෙත්‌තානි සුපෙසලානි|
  count |6|
    block |ජාතිමදො ච අතිමානිතා ච ලොභො ච දොසො ච මදො ච මොහො|
    block |එතෙ අගුණා යෙසු ච සන්‌ති සබ්‌බෙ තානීධ ඛෙත්‌තානි අපෙසලානි|
  count |7|
    block |ජාතිමදො ච අතිමානිතා ච ලොභො ච දොසො ච මදො ච මොහො|
    block |එතෙ අගුණා යෙසු න සන්‌ති සබ්‌බෙ තානීධ ඛෙත්‌තානි සුපෙසලානි|
  count |8|
    block |ක්‌වෙත්‌ථ ගතා උපජොතියො ච උපජ්‌ඣායො ච අථවා ගණ්‌ඩකුච්‌ඡි|
    block |ඉමස්‌ස දණ්‌ඩඤ්‌ච වධඤ්‌ච දත්‌වා ගලෙ ගහෙත්‌වා ඛලයාථ ජම්‌මං|
  count |9|
    block |ගිරිං නඛෙන ඛණසි අයො දන්‌තෙහි ඛාදසි|
    block |ජාතවෙදං පදහසි යො ඉසිං පරිභාසසි|
  count |10|
    block |ඉදං වත්‌වාන මාතඞ්‌ගො ඉසි සච්‌චපරක්‌කමො|
    block |අන්‌තලික්‌ඛස්‌මිං පක්‌කාමි බ්‍රාහ්‌මණානං උදික්‌ඛතං|
  count |11|
    block |ආවෙල්‌ලිතං පිට්‌ඨිතො උත්‌තමඞ්‌ගං බාහුං පසාරෙති අකම්‌මනෙය්‍යං|
    block |සෙතානි අක්‌ඛීනි යථා මතස්‌ස කො මෙ ඉමං පුත්‌තමකාසි එවං|
  count |12|
    block |ඉධාගමා සමණො දුම්‌මවාසී ඔතල්‌ලකො පංසුපිසාචකොව|
    block |සඞ්‌කාරචොළං පටිමුඤ්‌ච කණ්‌ඨෙ සො තෙ ඉමං පුත්‌තමකාසි එවං|
  count |13|
    block |කතමං දිසං අගමා භූරිපඤ්‌ඤො අක්‌ඛාථ මෙ මාණවා එතමත්‌ථං|
    block |ගන්‌ත්‌වාන තං පටිකරෙමු අච්‌චයං අප්‌පෙව නං පුත්‌ත ලභෙමු ජීවිතං|
  count |14|
    block |වෙහායසං අගමා භූරිපඤ්‌ඤො පථද්‌ධුනො පන්‌නරසෙව චන්‌දො|
    block |අපි චාපි සො පුරිමදිසං අගච්‌ඡි සච්‌චප්‌පටිඤ්‌ඤො ඉසි සාධුරූපො|
  count |15|
    block |ආවෙල්‌ලිතං පිට්‌ඨිතො උත්‌තමඞ්‌ගං බාහුං පසාරෙති අකම්‌මනෙය්‍යං|
    block |සෙතානි අක්‌ඛීනි යථා මතස්‌ස කො මෙ ඉමං පුත්‌තමකාසි එවං|
  count |16|
    block |යක්‌ඛා හවෙ සන්‌ති මහානුභාවා අන්‌වාගතා ඉසයො සාධුරූපා|
    block |තෙ දුට්‌ඨචිත්‌තං කුපිතං විදිත්‌වා යක්‌ඛා හි තෙ පුත්‌තමකංසු එවං|
  count |17|
    block |යක්‌ඛා ච මෙ පුත්‌තමකංසු එවං ත්‌වඤ්‌ඤෙව මෙ මා කුද්‌ධො බ්‍රහ්‌මචාරි|
    block |තුම්‌හෙව පාදෙ සරණං ගතාස්‌මි අන්‌වාගතා පුත්‌තසොකෙන භික්‌ඛු|
  count |18|
    block |තදෙව හි එතරහි ච මය්‌හං මනොපදොසො න මමත්‌ථි කොචි|
    block |පුත්‌තො ච තෙ වෙදමදෙන මත්‌තො අත්‌ථං න ජානාති අධිච්‌ච වෙදෙ|
  count |19|
    block |අද්‌ධා හවෙ භික්‌ඛු මුහුත්‌තකෙන සම්‌මුය්‌හතෙව පුරිසස්‌ස සඤ්‌ඤා|
    block |එකාපරාධං ඛම භූරිපඤ්‌ඤ න පණ්‌ඩිතා කොධබලා භවන්‌ති|
  count |20|
    block |ඉදඤ්‌ච මය්‌හං උත්‌තිට්‌ඨපිණ්‌ඩං තව මණ්‌ඩබ්‍යො භුඤ්‌ජතු අප්‌පපඤ්‌ඤො|
    block |යක්‌ඛා ච තෙ නං න විහෙඨයෙය්‍යුං පුත්‌තො ච තෙ හෙස්‌සති සො අරොගො|
  count |21|
    block |මණ්‌ඩබ්‍ය බාලොසි පරිත්‌තපඤ්‌ඤො යො පුඤ්‌ඤඛෙත්‌තානමකොවිදොසි|
    block |මහක්‌කසාවෙසු දදාසි දානං කිලිට්‌ඨකම්‌මෙසු අසඤ්‌ඤතෙසු|
  count |22|
    block |ජටා ච කෙසා අජිනා නිවත්‌ථා ජරූදපානංව මුඛං පරූළ්‌හං|
    block |පජං ඉමං පස්‌සථ දුම්‌මරූපං න ජටාජිනං තායති අප්‌පපඤ්‌ඤං|
  count |23|
    block |යෙසං රාගො ච දොසො ච අවිජ්‌ජා ච විරාජිතා|
    block |ඛීණාසවා අරහන්‌තො තෙසු දින්‌නං මහප්‌ඵලන්‌ති|
  stand |මාතඞ්‌ගජාතකං පඨමං|
  count |  |
  block |චිත්‌තසම්‌භූතජාතකං|
  count |24|
    block |සබ්‌බං නරානං සඵලං සුචිණ්‌ණං න කම්‌මුනා කිඤ්‌චන මොඝමත්‌ථි|
    block |පස්‌සාමි සම්‌භූතං මහානුභාවං සකම්‌මුනා පුඤ්‌ඤඵලූපපන්‌නං|
  count |25|
    block |සබ්‌බං නරානං සඵලං සුචිණ්‌ණං න කම්‌මුනා කිඤ්‌චන මොඝමත්‌ථි|
    block |කච්‌චින්‌නු චිත්‌තස්‌සපි එවමෙවං ඉද්‌ධො මනො තස්‌ස යථාපි මය්‌හං|
  count |26|
    block |සබ්‌බං නරානං සඵලං සුචිණ්‌ණං න කම්‌මුනා කිඤ්‌චන මොඝමත්‌ථි|
    block |චිත්‌තම්‌පි ජානාහි තථෙව දෙව ඉද්‌ධො මනො තස්‌ස යථාපි තුය්‌හං|
  count |27|
    block |භවං නු චිත්‌තො සුතමඤ්‌ඤතො තෙ උදාහු තෙ කොචි නං එතදක්‌ඛා|
    block |ගාථා සුගීතා න මමත්‌ථි කඞ්‌ඛා දදාමි තෙ ගාමවරං සතඤ්‌ච|
  count |28|
    block |න චාහං චිත්‌තො සුතමඤ්‌ඤතො මෙ ඉසී ච මෙ එතමත්‌ථං අසංසි|
    block |ගන්‌ත්‌වාන රඤ්‌ඤො පටිගාහි ගාථං අපි තෙ වරං අත්‌තමනො දදෙය්‍ය|
  count |29|
    block |යොජෙන්‌තු වෙ රාජරථෙ සුකතෙ චිත්‌තසිබ්‌බනෙ|
    block |කච්‌ඡං නාගානං බන්‌ධථ ගීවෙය්‍යං පටිමුඤ්‌චථ|
  count |30|
    block |ආහඤ්‌ඤන්‌තු භෙරිමුදිඞ්‌ගසඞ්‌ඛෙ සීඝානි යානානි ච යොජයන්‌තු|
    block |අජ්‌ජෙවහං අස්‌සමං තං ගමිස්‌සං යත්‌ථෙව දක්‌ඛිස්‌සමිසිං නිසින්‌නං|
  count |31|
    block |සුලද්‌ධලාභො වත මෙ අහොසි ගාථා සුගීතා පරිසාය මජ්‌ඣෙ|
    block |ස්‌වාහං ඉසිං සීලවතූපපන්‌නං දිස්‌වා පතීතො සුමනොහමස්‌මි|
  count |32|
    block |ආසනං උදකං පජ්‌ජං පටිග්‌ගණ්‌හාතු නො භවං|
    block |අග්‌ඝෙ භවන්‌තං පුච්‌ඡාම අග්‌ඝං කුරුතු නො භවං|
  count |33|
    block |රම්‌මඤ්‌ච තෙ ආවසථං කරොන්‌තු නාරීගණෙහි පරිචාරයස්‌සු|
    block |කරොහි ඔකාසමනුග්‌ගහාය උභොපි මං ඉස්‌සරියං කරොම|
  count |34|
    block |දිස්‌වා ඵලං දුච්‌චරිතස්‌ස රාජ අථො සුචිණ්‌ණස්‌ස මහාවිපාකං|
    block |අත්‌තානමෙව පටිසංයමිස්‌සං න පත්‌ථයෙ පුත්‌ත පසුං ධනං වා|
  count |35|
    block |දසෙවිමා වස්‌සදසා මච්‌චානං ඉධ ජීවිතං|
    block |අපත්‌තඤ්‌ඤෙව තං ඔධිං නළො ඡින්‌නොව සුස්‌සති|
  count |36|
    block |තත්‌ථ කා නන්‌දි කා ඛිඩ්‌ඩා කා රතී කා ධනෙසනා|
    block |කිං මෙ පුත්‌තෙහි දාරෙහි රාජ මුත්‌තොස්‌මි බන්‌ධනා|
  count |37|
    block |සොහං එවං පජානාමි මච්‌චු මෙ නප්‌පමජ්‌ජති|
    block |අන්‌තකෙනාධිපන්‌නස්‌ස කා රතී කා ධනෙසනා|
  count |38|
    block |ජාති නරානං අධමා ජනින්‌ද චණ්‌ඩාලයොනි ද්‌විපදාකනිට්‌ඨා|
    block |සකෙහි කම්‌මෙහි සුපාපකෙහි චණ්‌ඩාලගබ්‌භෙ අවසිම්‌හ පුබ්‌බෙ|
  count |39|
    block |චණ්‌ඩාලාහුම්‌හ අවන්‌තීසු මිගා නෙරඤ්‌ජරං පති|
    block |උක්‌කුසා නම්‌මදාතීරෙ ත්‍යජ්‌ජ බ්‍රාහ්‌මණඛත්‌තියා|
  count |40|
    block |උපනීයති ජීවිතමප්‌පමායු ජරූපනීතස්‌ස න සන්‌ති තාණා|
    block |කරොහි පඤ්‌චාල මමෙත වාක්‍යං මාකාසි කම්‌මානි දුක්‌ඛුද්‍රයානි|
  count |41|
    block |උපනීයති ජීවිතමප්‌පමායු ජරූපනීතස්‌ස න සන්‌ති තාණා|
    block |කරොහි පඤ්‌චාල මමෙත වාක්‍යං මාකාසි කම්‌මානි දුක්‌ඛප්‌ඵලානි|
  count |42|
    block |උපනීයති ජීවිතමප්‌පමායු ජරූපනීතස්‌ස න සන්‌ති තාණා|
    block |කරොහි පඤ්‌චාල මමෙත වාක්‍යං මාකාසි කම්‌මානි රජස්‌සිරානි|
  count |43|
    block |උපනීයති ජීවිතමප්‌පමායු වණ්‌ණං ජරා හන්‌ති නරස්‌ස ජිය්‍යතො|
    block |කරොහි පඤ්‌චාල මමෙත වාක්‍යං මාකාසි කම්‌මං නිරයූපපත්‌තියා|
  count |44|
    block |අද්‌ධා හි සච්‌චං වචනං තවෙතං යථා ඉසී භාසසි එවමෙතං|
    block |කාමා ච මෙ සන්‌ති අනප්‌පරූපා තෙ දුච්‌චජා මාදිසකෙන භික්‌ඛු|
  count |45|
    block |නාගො යථා පඞ්‌කමජ්‌ඣෙ බ්‍යසන්‌නො පස්‌සං ථලං නාභිසම්‌භොති ගන්‌තුං|
    block |එවම්‌පහං කාමපඞ්‌කෙ බ්‍යසන්‌නො න භික්‌ඛුනො මග්‌ගමනුබ්‌බජාමි|
  count |46|
    block |යථාපි මාතා ච පිතා ච පුත්‌තං අනුසාසරෙ කින්‌ති සුඛී භවෙය්‍ය|
    block |එවම්‌පි මං ත්‌වං අනුසාස භන්‌තෙ යථා චිරං පෙච්‌ච සුඛී භවෙය්‍යං|
  count |47|
    block |නො චෙ තුවං උස්‌සහසෙ ජනින්‌ද කාමෙ ඉමෙ මානුසකෙ පහාතුං|
    block |ධම්‌මිං බලිං පට්‌ඨපයස්‌සු රාජ අධම්‌මකාරො තව මාහු රට්‌ඨෙ|
  count |48|
    block |දූතා විධාවන්‌තු දිසා චතස්‌සො නිමන්‌තකා සමණබ්‍රාහ්‌මණානං|
    block |තෙ අන්‌නපානෙන උපට්‌ඨහස්‌සු වත්‌ථෙන සෙනාසනපච්‌චයෙන ච|
  count |49|
    block |අන්‌නෙන පානෙන පසන්‌නචිත්‌තො සන්‌තප්‌පය සමණබ්‍රාහ්‌මණෙ ච|
    block |දත්‌වා ච භුත්‌වා ච යථානුභාවං අනින්‌දිතො සග්‌ගමුපෙහි ඨානං|
  count |50|
    block |සචෙ ච තං රාජ මදො සහෙය්‍ය නාරීගණෙහි පරිචාරයන්‌තං|
    block |ඉමමෙව ගාථං මනසී කරොහි භාසෙසි චෙනං පරිසාය මජ්‌ඣෙ|
  count |51|
    block |අබ්‌භොකාසසයො ජන්‌තු වජන්‌ත්‍යා ඛීරපායිතො|
    block |පරිකිණ්‌ණො සුවානෙහි ස්‌වාජ්‌ජ රාජාති වුච්‌චතීති|
  stand |චිත්‌තසම්‌භූතජාතකං දුතියං|
  count |  |
  block |සිවිජාතකං|
  count |52|
    block |දූරෙ අපස්‌සං ථෙරොව චක්‌ඛුං යාචිතුමාගතො|
    block |එකනෙත්‌තා භවිස්‌සාම චක්‌ඛුං මෙ දෙහි යාචිතො|
  count |53|
    block |කෙනානුසිට්‌ඨො ඉධ මාගතොසි වනිබ්‌බක චක්‌ඛුපථානි යාචිතුං|
    block |සුදුච්‌චජං යාචසි උත්‌තමඞ්‌ගං යමාහු නෙත්‌තං පුරිසෙන දුච්‌චජං|
  count |54|
    block |යමාහු දෙවෙසු සුජම්‌පතීති මඝවාති නං ආහු මනුස්‌සලොකෙ|
    block |තෙනානුසිට්‌ඨො ඉධ මාගතොස්‌මි වනිබ්‌බකො චක්‌ඛුපථානි යාචිතුං|
  count |55|
    block |වනිබ්‌බතො මය්‌හ වනිං අනුත්‌තරං දදාහි තෙ චක්‌ඛුපථානි යාචිතො|
    block |දදාහි මෙ චක්‌ඛුපථං අනුත්‌තරං යමාහු නෙත්‌තං පුරිසෙන දුච්‌චජං|
  count |56|
    block |යෙන අත්‌ථෙන ආගච්‌ඡි යමත්‌ථමභිපත්‌ථයං|
    block |තෙ තෙ ඉජ්‌ඣන්‌තු සඞ්‌කප්‌පා ලභ චක්‌ඛූනි බ්‍රාහ්‌මණ|
  count |57|
    block |එකං තෙ යාචමානස්‌ස උභයානි දදාමහං|
    block |ස චක්‌ඛුමා ගච්‌ඡ ජනස්‌ස පෙක්‌ඛතො යදිච්‌ඡසෙ ත්‌වං තදතෙ සමිජ්‌ඣතු|
  count |58|
    block |මා නො දෙව අදා චක්‌ඛුං මා නො සබ්‌බෙ පරාකරි|
    block |ධනං දෙහි මහාරාජ මුත්‌තා වෙළුරියා බහූ|
  count |59|
    block |යුත්‌තෙ දෙව රථෙ දෙහි ආජානීයෙ චලඞ්‌කතෙ|
    block |නාගෙ දෙහි මහාරාජ හෙමකප්‌පනවාසසෙ|
  count |60|
    block |යථා තං සිවයො සබ්‌බෙ සයොග්‌ගා සරථා සදා|
    block |සමන්‌තා පරිකිරෙය්‍යුං එවං දෙහි රථෙසභ|
  count |61|
    block |යො වෙ දස්‌සන්‌ති වත්‌වාන අදානෙ කුරුතෙ මනො|
    block |භූම්‍යං සො පතිතං පාසං ගීවායං පටිමුඤ්‌චති|
  count |62|
    block |යො වෙ දස්‌සන්‌ති වත්‌වාන අදානෙ කුරුතෙ මනො|
    block |පාපා පාපතරො හොති සම්‌පත්‌තො යමසාධනං|
  count |63|
    block |යඤ්‌හි යාචෙ තඤ්‌හි දදෙ යං න යාචෙ න තං දදෙ|
    block |ස්‌වාහං තමෙව දස්‌සාමි යං මං යාචති බ්‍රාහ්‌මණො|
  count |64|
    block |ආයුං නු වණ්‌ණං නු සුඛං බලං නු කිං පත්‌ථයානො නු ජනින්‌ද දෙසි|
    block |කථඤ්‌හි රාජා සිවිනං අනුත්‌තරො චක්‌ඛූනි දජ්‌ජා පරලොකහෙතු|
  count |65|
    block |න වාහමෙතං යසසා දදාමි න පුත්‌තමිච්‌ඡෙ න ධනං න රට්‌ඨං|
    block |සතඤ්‌ච ධම්‌මො චරිතො පුරාණො ඉච්‌චෙව දානෙ රමතෙ මනො මම|
  count |66|
    block |සඛා ච මිත්‌තො ච මමාසි සීවික සුසික්‌ඛිතො සාධු කරොහි මෙ වචො|
    block |උද්‌ධරිත්‌වා චක්‌ඛූනි මමං ජිගීසතො හත්‌ථෙසු ඨපෙහි වනිබ්‌බකස්‌ස|
  count |67|
    block |චොදිතො සිවිරාජෙන සිවිකො වචනඞ්‌කරො|
    block |රඤ්‌ඤො චක්‌ඛූනුද්‌ධරිත්‌වා බ්‍රාහ්‌මණස්‌සූපනාමයි|
    block |සචක්‌ඛු බ්‍රාහ්‌මණො ආසි අන්‌ධො රාජා උපාවිසි|
  count |68|
    block |තතො සො කතිපාහස්‌ස උපරූළ්‌හෙසු චක්‌ඛුසු|
    block |සූතං ආමන්‌තයී රාජා සිවීනං රට්‌ඨවඩ්‌ඪනො|
  count |69|
    block |යොජෙහි සාරථි යානං යුත්‌තඤ්‌ච පටිවෙදය|
    block |උය්‍යානභූමිං ගච්‌ඡාම පොක්‌ඛරඤ්‌ඤො වනානි ච|
  count |70|
    block |සො ච පොක්‌ඛරණීතීරෙ පල්‌ලඞ්‌කෙන උපාවිසි|
    block |තස්‌ස සක්‌කො පාතුරහු දෙවරාජා සුජම්‌පති|
  count |71|
    block |සක්‌කොහමස්‌මි දෙවින්‌දො ආගතොස්‌මි තවන්‌තිකෙ|
    block |වරං වරස්‌සු රාජීසි යං කිඤ්‌චි මනසිච්‌ඡසි|
  count |72|
    block |පහූතං මෙ ධනං සක්‌ක බලං කොසො චනප්‌පකො|
    block |අන්‌ධස්‌ස මෙ සතො දානි මරණඤ්‌ඤෙව රුච්‌චති|
  count |73|
    block |යානි සච්‌චානි ද්‌විපදින්‌ද තානි භාසස්‌සු ඛත්‌තිය|
    block |සච්‌චං තෙ භණමානස්‌ස පුන චක්‌ඛු භවිස්‌සති|
  count |74|
    block |යෙ මං යාචිතුමායන්‌ති නානාගොත්‌තා වනිබ්‌බකා|
    block |යොපි මං යාචතෙ තත්‌ථ සොපි මෙ මනසො පියො|
    block |එතෙන සච්‌චවජ්‌ජෙන චක්‌ඛු මෙ උපපජ්‌ජථ|
  count |75|
    block |යං මං සො යාචිතුං ආගා දෙහි චක්‌ඛුන්‌ති බ්‍රාහ්‌මණො|
    block |තස්‌ස චක්‌ඛූනි පාදාසිං බ්‍රාහ්‌මණස්‌ස වනිබ්‌බතො|
  count |76|
    block |භිය්‍යො මං ආවිසී පීති සොමනස්‌සඤ්‌චනප්‌පකං|
    block |එතෙන සච්‌චවජ්‌ජෙන දුතියං මෙ උපපජ්‌ජථ|
  count |77|
    block |ධම්‌මෙන භාසිතා ගාථා සිවීනං රට්‌ඨවඩ්‌ඪන|
    block |එතානි තව නෙත්‌තානි දිබ්‌බානි පටිදිස්‌සරෙ|
  count |78|
    block |තිරොකුට්‌ටං තිරොසෙලං සමතිග්‌ගය්‌හ පබ්‌බතං|
    block |සමන්‌තා යොජනසතං දස්‌සනං අනුභොන්‌තු තෙ|
  count |79|
    block |කො නීධ විත්‌තං න දදෙය්‍ය යාචිතො අපි විසිට්‌ඨං සුපියම්‌පි අත්‌තනො|
    block |තදිඞ්‌ඝ සබ්‌බෙ සිවයො සමාගතා දිබ්‌බානි නෙත්‌තානි මමජ්‌ජ පස්‌සථ|
  count |80|
    block |තිරොකුට්‌ටං තිරොසෙලං සමතිග්‌ගය්‌හ පබ්‌බතං|
    block |සමන්‌තා යොජනසතං දස්‌සනං අනුභොන්‌ති මෙ|
  count |81|
    block |න චාගමත්‌තා පරමත්‌ථි කිඤ්‌චි මච්‌චානං ඉධ ජීවිතෙ|
    block |දත්‌වාන මානුසං චක්‌ඛුං ලද්‌ධං මෙ චක්‌ඛුං අමානුසං|
  count |82|
    block |එතම්‌පි දිස්‌වා සිවයො දෙථ දානානි භුඤ්‌ජථ|
    block |දත්‌වා ච භුත්‌වා ච යථානුභාවං අනින්‌දිතා සග්‌ගමුපෙථ ඨානන්‌ති|
  stand |සිවිජාතකං තතියං|
  count |  |
  block |සිරීමන්‌තජාතකං|
  count |83|
    block |පඤ්‌ඤායුපෙතං සිරියා විහීනං යසස්‌සිනං වාපි අපෙතපඤ්‌ඤං|
    block |පුච්‌ඡාමි තං සෙනක එතමත්‌ථං කමෙත්‌ථ සෙය්‍යො කුසලා වදන්‌ති|
  count |84|
    block |ධීරා ච බාලා ච හවෙ ජනින්‌ද සිප්‌පූපපන්‌නා ච අසිප්‌පිනො ච|
    block |සුජාතිමන්‌තොපි අජාතිමස්‌ස යසස්‌සිනො පෙසකරා භවන්‌ති|
    block |එතම්‌පි දිස්‌වාන අහං වදාමි පඤ්‌ඤො නිහීනො සිරීමාව සෙය්‍යො|
  count |85|
    block |තුවම්‌පි පුච්‌ඡාමි අනොමපඤ්‌ඤ මහොසධ කෙවලධම්‌මදස්‌සි|
    block |බාලං යසස්‌සිං පණ්‌ඩිතං අප්‌පභොගං කමෙත්‌ථ සෙය්‍යො කුසලා වදන්‌ති|
  count |86|
    block |පාපානි කම්‌මානි කරොති බාලො ඉධමෙව සෙය්‍යො ඉති මඤ්‌ඤමානො|
    block |ඉධලොකදස්‌සී පරලොකමදස්‌සී උභයත්‌ථ බාලො කලිමග්‌ගහෙසි|
    block |එතම්‌පි දිස්‌වාන අහං වදාමි පඤ්‌ඤොව සෙය්‍යො න යසස්‌සි බාලො|
  count |87|
    block |න සිප්‌පමෙතං විදධාති භොගං න බන්‌ධුවා න සරීරවණ්‌ණො යො|
    block |පස්‌සෙළමූගං සුඛමෙධමානං සිරී හි නං භජතෙ ගොරවින්‌දං|
    block |එතම්‌පි දිස්‌වාන අහං වදාමි පඤ්‌ඤො නිහීනො සිරීමාව සෙය්‍යො|
  count |88|
    block |ලද්‌ධා සුඛං මජ්‌ජති අප්‌පපඤ්‌ඤො දුක්‌ඛෙන ඵුට්‌ඨොපි පමොහමෙති|
    block |ආගන්‌තුනා දුක්‌ඛසුඛෙන ඵුට්‌ඨො පවෙධති වාරිචරොව ඝම්‌මෙ|
    block |එතම්‌පි දිස්‌වාන අහං වදාමි පඤ්‌ඤොව සෙය්‍යො න යසස්‌සි බාලො|
  count |89|
    block |දුමං යථා සාදුඵලං අරඤ්‌ඤෙ සමන්‌තතො සමභිසරන්‌ති පක්‌ඛී|
    block |එවම්‌පි අඩ්‌ඪං සධනං සභොගං බහුජ්‌ජනො භජති අත්‌ථහෙතු|
    block |එතම්‌පි දිස්‌වාන අහං වදාමි පඤ්‌ඤො නිහීනො සිරීමාව සෙය්‍යො|
  count |90|
    block |න සාධු බලවා බාලො සාහසා වින්‌දතෙ ධනං|
    block |කන්‌දන්‌තමෙතං දුම්‌මෙධං කඩ්‌ඪන්‌ති නිරයං භුසං|
    block |එතම්‌පි දිස්‌වාන අහං වදාමි පඤ්‌ඤොව සෙය්‍යො න යසස්‌සි බාලො|
  count |91|
    block |යා කාචි නජ්‌ජො ගඞ්‌ගමභිස්‌සවන්‌ති සබ්‌බාව තා නාමගොත්‌තං ජහන්‌ති|
    block |ගඞ්‌ගා සමුද්‌දං පටිපජ්‌ජමානා න ඛායතෙ ඉද්‌ධිං පඤ්‌ඤොපි ලොකෙ|
    block |එතම්‌පි දිස්‌වාන අහං වදාමි පඤ්‌ඤො නිහීනො සිරීමාව සෙය්‍යො|
  count |92|
    block |යමෙතමක්‌ඛා උදධිං මහන්‌තං සවන්‌ති නජ්‌ජො සබ්‌බකාලමසඞ්‌ඛ්‍යං|
    block |සො සාගරො නිච්‌චමුළාරවෙගො වෙලං න අච්‌චෙති මහාසමුද්‌දො|
  count |93|
    block |එවම්‌පි බාලස්‌ස පජප්‌පිතානි පඤ්‌ඤං න අච්‌චෙති සිරී කදාචි|
    block |එතම්‌පි දිස්‌වාන අහං වදාමි පඤ්‌ඤොව සෙය්‍යො න යසස්‌සි බාලො|
  count |94|
    block |අසඤ්‌ඤතො චෙපි පරෙසමත්‌ථං භණාති සන්‌ධානගතො යසස්‌සී|
    block |තස්‌සෙව තං රූහති ඤාතිමජ්‌ඣෙ සිරී හි නං කාරයතෙ න පඤ්‌ඤා|
    block |එතම්‌පි දිස්‌වාන අහං වදාමි පඤ්‌ඤො නිහීනො සිරීමාව සෙය්‍යො|
  count |95|
    block |පරස්‌ස වා අත්‌තනො වාපි හෙතු බාලො මුසා භාසති අප්‌පපඤ්‌ඤො|
    block |සො නින්‌දිතො හොති සභාය මජ්‌ඣෙ පච්‌ඡාපි සො දුග්‌ගතිගාමී හොති|
    block |එතම්‌පි දිස්‌වාන අහං වදාමි පඤ්‌ඤොව සෙය්‍යො න යසස්‌සි බාලො|
  count |96|
    block |අත්‌ථම්‌පි චෙ භාසති භූරිපඤ්‌ඤො අනාළ්‌හියො අප්‌පධනො දලිද්‌දො|
    block |න තස්‌ස තං රූහති ඤාතිමජ්‌ඣෙ සිරී ච පඤ්‌ඤාණවතො න හොති|
    block |එතම්‌පි දිස්‌වාන අහං වදාමි පඤ්‌ඤො නිහීනො සිරීමාව සෙය්‍යො|
  count |97|
    block |පරස්‌ස වා අත්‌තනො වාපි හෙතු න භාසති අලිකං භූරිපඤ්‌ඤො|
    block |සො පූජිතො හොති සභාය මජ්‌ඣෙ පච්‌ඡාපි සො සුග්‌ගතිගාමී හොති|
    block |එතම්‌පි දිස්‌වාන අහං වදාමි පඤ්‌ඤොව සෙය්‍යො න යසස්‌සි බාලො|
  count |98|
    block |හත්‌ථී ගවස්‌සා මණිකුණ්‌ඩලා ච ථියො ච ඉද්‌ධෙසු කුලෙසු ජාතා|
    block |සබ්‌බාව තා උපභොගා භවන්‌ති ඉද්‌ධස්‌ස පොසස්‌ස අනිද්‌ධිමන්‌තො|
    block |එතම්‌පි දිස්‌වාන අහං වදාමි පඤ්‌ඤො නිහීනො සිරීමාව සෙය්‍යො|
  count |99|
    block |අසංවිහිතකම්‌මන්‌තං බාලං දුම්‌මෙධමන්‌තිනං|
    block |සිරී ජහති දුම්‌මෙධං ජිණ්‌ණංව උරගො තචං|
    block |එතම්‌පි දිස්‌වාන අහං වදාමි පඤ්‌ඤොව සෙය්‍යො න යසස්‌සි බාලො|
  count |100|
    block |පඤ්‌ච පණ්‌ඩිතා මයං භද්‌දන්‌තෙ සබ්‌බෙ පඤ්‌ජලිකා උපට්‌ඨිතා|
    block |ත්‌වං නො අභිභුය්‍ය ඉස්‌සරොසි සක්‌කොව භූතපති දෙවරාජා|
    block |එතම්‌පි දිස්‌වාන අහං වදාමි පඤ්‌ඤො නිහීනො සිරීමාව සෙය්‍යො|
  count |101|
    block |දාසොව පඤ්‌ඤස්‌ස යසස්‌සි බාලො අත්‌ථෙසු ජාතෙසු තථාවිධෙසු|
    block |යං පණ්‌ඩිතො නිපුණං සංවිධෙති සම්‌මොහමාපජ්‌ජති තත්‌ථ බාලො|
    block |එතම්‌පි දිස්‌වාන අහං වදාමි පඤ්‌ඤොව සෙය්‍යො න යසස්‌සි බාලො|
  count |102|
    block |අද්‌ධා හි පඤ්‌ඤාව සතං පසත්‌ථා කන්‌තා සිරී භොගරතා මනුස්‌සා|
    block |ඤාණඤ්‌ච බුද්‌ධානමතුල්‍යරූපං පඤ්‌ඤං න අච්‌චෙති සිරී කදාචි|
  count |103|
    block |යං තං අපුච්‌ඡිම්‌හ අකිත්‌තයී නො මහොසධ කෙවලධම්‌මදස්‌සී|
    block |ගවං සහස්‌සං උසභඤ්‌ච නාගං ආජඤ්‌ඤයුත්‌තෙ ච රථෙ දස ඉමෙ|
    block |පඤ්‌හස්‌ස වෙය්‍යාකරණෙන තුට්‌ඨො දදාමි තෙ ගාමවරානි සොළසාති|
  stand |සිරීමන්‌තජාතකං චතුත්‌ථං|
  count |  |
  block |රොහණමිගජාතකං|
  count |104|
    block |එතෙ යූථා පතියන්‌ති භීතා මරණස්‌ස චිත්‌තක|
    block |ගච්‌ඡ තුවම්‌පි මාකඞ්‌ඛි ජීවිස්‌සන්‌ති තයා සහ|
  count |105|
    block |නාහං රොහණ ගච්‌ඡාමි හදයං මෙ අවකස්‌සති|
    block |න තං අහං ජහිස්‌සාමි ඉධ හිස්‌සාමි ජීවිතං|
  count |106|
    block |තෙ හි නූන මරිස්‌සන්‌ති අන්‌ධා අපරිණායකා|
    block |ගච්‌ඡ තුවම්‌පි මාකඞ්‌ඛි ජීවිස්‌සන්‌ති තයා සහ|
  count |107|
    block |නාහං රොහණ ගච්‌ඡාමි හදයං මෙ අවකස්‌සති|
    block |න තං බද්‌ධං ජහිස්‌සාමි ඉධ හිස්‌සාමි ජීවිතං|
  count |108|
    block |ගච්‌ඡ භීරු පලායස්‌සු කූටෙ බද්‌ධොස්‌මි ආයසෙ|
    block |ගච්‌ඡ තුවම්‌පි මාකඞ්‌ඛි ජීවිස්‌සන්‌ති තයා සහ|
  count |109|
    block |නාහං රොහණ ගච්‌ඡාමි හදයං මෙ අවකස්‌සති|
    block |න තං අහං ජහිස්‌සාමි ඉධ හිස්‌සාමි ජීවිතං|
  count |110|
    block |තෙ හි නූන මරිස්‌සන්‌ති අන්‌ධා අපරිණායකා|
    block |ගච්‌ඡ තුවම්‌පි මාකඞ්‌ඛි ජීවිස්‌සන්‌ති තයා සහ|
  count |111|
    block |නාහං රොහණ ගච්‌ඡාමි හදයං මෙ අවකස්‌සති|
    block |න තං බද්‌ධං ජහිස්‌සාමි ඉධ හිස්‌සාමි ජීවිතං|
  count |112|
    block |අයං සො ලුද්‌දකො එති ලුද්‌දරූපො සහාවුධො|
    block |යො නො වධිස්‌සති අජ්‌ජ උසුනා සත්‌තියා අපි|
  count |113|
    block |සා මුහුත්‌තං පලායිත්‌වා භයට්‌ටා භයතජ්‌ජිතා|
    block |සුදුක්‌කරං අකරා භීරු මරණායූපනිවත්‌තථ|
  count |114|
    block |කින්‌නු තෙමෙ මිගා හොන්‌ති මුත්‌තා බද්‌ධං උපාසරෙ|
    block |න තං චජිතුමිච්‌ඡන්‌ති ජීවිතස්‌සපි කාරණා|
  count |115|
    block |භාතරො හොන්‌ති මෙ ලුද්‌ද සොදරියා එකමාතුකා|
    block |න මං චජිතුමිච්‌ඡන්‌ති ජීවිතස්‌සපි කාරණා|
  count |116|
    block |තෙ හි නූන මරිස්‌සන්‌ති අන්‌ධා අපරිණායකා|
    block |පඤ්‌චන්‌නං ජීවිතං දෙහි භාතරං මුඤ්‌ච ලුද්‌දක|
  count |117|
    block |සො වො අහං පමොක්‌ඛාමි මාතාපෙත්‌තිභරං මිගං|
    block |නන්‌දන්‌තු මාතාපිතරො මුත්‌තං දිස්‌වා මහාමිගං|
  count |118|
    block |එවං ලුද්‌දක නන්‌දස්‌සු සහ සබ්‌බෙහි ඤාතිභි|
    block |යථාහමජ්‌ජ නන්‌දාමි මුත්‌තං දිස්‌වා මහාමිගං|
  count |119|
    block |කථං ත්‌වං පමොක්‌ඛො ආසි උපනීතස්‌මි ජීවිතෙ|
    block |කථං පුත්‌ත අමොචෙසි කූටපාසම්‌හ ලුද්‌දකො|
  count |120|
    block |භණං කණ්‌ණසුඛං වාචං හදයඞ්‌ගං හදයස්‌සිතං|
    block |සුභාසිතාහි වාචාහි චිත්‌තකො මං අමොචයි|
  count |121|
    block |භණං කණ්‌ණසුඛං වාචං හදයඞ්‌ගං හදයස්‌සිතං|
    block |සුභාසිතාහි වාචාහි සුතනා මං අමොචයි|
  count |122|
    block |සුත්‌වා කණ්‌ණසුඛං වාචං හදයඞ්‌ගං හදයස්‌සිතං|
    block |සුභාසිතානි සුත්‌වාන ලුද්‌දකො මං අමොචයි|
  count |123|
    block |එවං ආනන්‌දිතො හොතු සහ දාරෙහි ලුද්‌දකො|
    block |යථා මයජ්‌ජ නන්‌දාම දිස්‌වා රොහණමාගතං|
  count |124|
    block |නනු ත්‌වං අවච ලුද්‌ද මිගචම්‌මානි ආහරිං|
    block |අථ කෙන නු වණ්‌ණෙන මිගචම්‌මානි නාහරි|
  count |125|
    block |ආගමා චෙව හත්‌ථත්‌ථං කූටපාසඤ්‌ච සො මිගො|
    block |අබජ්‌ඣි තං මිගරාජං තඤ්‌ච මුත්‌තා උපාසරෙ|
  count |126|
    block |තස්‌ස මෙ අහු සංවෙගො අබ්‌භුතො ලොමහංසනො|
    block |ඉමඤ්‌චාහං මිගං හඤ්‌ඤෙ අජ්‌ජ හිස්‌සාමි ජීවිතං|
  count |127|
    block |කීදිසා තෙ මිගා ලුද්‌ද කීදිසා ධම්‌මිකා මිගා|
    block |කථංවණ්‌ණා කථංසීලා බාළ්‌හං ඛො නෙ පසංසසි|
  count |128|
    block |ඔදාතසිඞ්‌ගා සුචිවාළා ජාතරූපතචූපමා|
    block |පාදා ලොහිතකා තෙසං අඤ්‌ජිතක්‌ඛා මනොරමා|
  count |129|
    block |එදිසා තෙ මිගා දෙව එදිසා ධම්‌මිකා මිගා|
    block |මාතාපෙත්‌තිභරා දෙව න තෙ සො අභිහාරිතුං|
  count |130|
    block |දම්‌මි නික්‌ඛසතං ලුද්‌ද ථූලඤ්‌ච මණිකුණ්‌ඩලං|
    block |චතුස්‌සදඤ්‌ච පල්‌ලඞ්‌කං උමාපුප්‌ඵසරින්‌නිභං|
  count |131|
    block |ද්‌වෙ ච සාදිසියො භරියා උසභඤ්‌ච ගවං සතං|
    block |ධම්‌මෙන රජ්‌ජං කාරෙස්‌සං බහුකාරො මෙසි ලුද්‌දක|
  count |132|
    block |කසිවාණිජ්‌ජා ඉණදානං උඤ්‌ඡාචරියා ච ලුද්‌දක|
    block |එතෙන දාරං පොසෙහි මා පාපං අකරී පුනාති|
  stand |රොහණමිගජාතකං පඤ්‌චමං|
  count |  |
  block |චූළහංසජාතකං|
  count |133|
    block |එතෙ හංසා පක්‌කමන්‌ති වක්‌කඞ්‌ගා භයමෙරිතා|
    block |හරිත්‌තච හෙමවණ්‌ණ කාමං සුමුඛ පක්‌කම|
  count |134|
    block |ඔහාය මං ඤාතිගණා එකං පාසවසං ගතං|
    block |අනපෙක්‌ඛමානා ගච්‌ඡන්‌ති කිං එසො අවහිය්‍යසි|
  count |135|
    block |පතෙව පතතං සෙට්‌ඨ නත්‌ථි බද්‌ධෙ සහායතා|
    block |මා අනීඝාය හාපෙසි කාමං සුමුඛ පක්‌කම|
  count |136|
    block |නාහං දුක්‌ඛපරෙතොති ධතරට්‌ඨ තුවං ජහෙ|
    block |ජීවිතං මරණං වා මෙ තයා සද්‌ධිං භවිස්‌සති|
  count |137|
    block |එතදරියස්‌ස කල්‍යාණං යං ත්‌වං සුමුඛ භාසසි|
    block |තඤ්‌ච වීමංසමානොහං පතතෙතං අවස්‌සජිං|
  count |138|
    block |අපදෙන පදං යාති අන්‌තලික්‌ඛචරො දිජො|
    block |ආරා පාසං න බුජ්‌ඣි ත්‌වං හංසානං පවරුත්‌තම|
  count |139|
    block |යදා පරාභවො හොති පොසො ජීවිතසඞ්‌ඛයෙ|
    block |අථ ජාලඤ්‌ච පාසඤ්‌ච ආසජ්‌ජාපි න බුජ්‌ඣති|
  count |140|
    block |එතෙ හංසා පක්‌කමන්‌ති වක්‌කඞ්‌ගා භයමෙරිතා|
    block |හරිත්‌තච හෙමවණ්‌ණ ත්‌වඤ්‌ඤෙව අවහිය්‍යසි|
  count |141|
    block |එතෙ භුත්‌වා ච පිත්‌වා ච පක්‌කමන්‌ති විහඞ්‌ගමා|
    block |අනපෙක්‌ඛමානා වක්‌කඞ්‌ගා ත්‌වඤ්‌ඤෙවෙකො උපාසසි|
  count |142|
    block |කින්‌නු ත්‍යායං දිජො හොති මුත්‌තො බද්‌ධං උපාසසි|
    block |ඔහාය සකුණා යන්‌ති කිං එකො අවහිය්‍යසි|
  count |143|
    block |රාජා මෙ සො දිජො මිත්‌තො සඛා පාණසමො ච මෙ|
    block |නෙව නං විජහිස්‌සාමි යාව කාලස්‌ස පරියායං|
  count |144|
    block |යො ච ත්‌වං සඛිනො හෙතු පාණං චජිතුමිච්‌ඡසි|
    block |සො තෙ සහායං මුඤ්‌චාමි හොතු රාජා තවානුගො|
  count |145|
    block |එවං ලුද්‌දක නන්‌දස්‌සු සහ සබ්‌බෙහි ඤාතිභි|
    block |යථාහමජ්‌ජ නන්‌දාමි දිස්‌වා මුත්‌තං දිජාධිපං|
  count |146|
    block |කච්‌චින්‌නු භොතො කුසලං කච්‌චි භොතො අනාමයං|
    block |කච්‌චි රට්‌ඨමිදං ඵීතං ධම්‌මෙන මනුසාසසි|
  count |147|
    block |කුසලඤ්‌චෙව මෙ හංස අථො හංස අනාමයං|
    block |අථො රට්‌ඨමිදං ඵීතං ධම්‌මෙන මනුසාසහං|
  count |148|
    block |කච්‌චි භොතො අමච්‌චෙසු දොසො කොචි න විජ්‌ජති|
    block |කච්‌චි ආරා අමිත්‌තා තෙ ඡායා දක්‌ඛිණතොරිව|
  count |149|
    block |අථොපි මෙ අමච්‌චෙසු දොසො කොචි න විජ්‌ජති|
    block |අථො ආරා අමිත්‌තා මෙ ඡායා දක්‌ඛිණතොරිව|
  count |150|
    block |කච්‌චි තෙ සාදිසී භරියා අස්‌සවා පියභාණිනී|
    block |පුත්‌තරූපයසූපෙතා තව ඡන්‌දවසානුගා|
  count |151|
    block |අථො මෙ සාදිසී භරියා අස්‌සවා පියභාණිනී|
    block |පුත්‌තරූපයසූපෙතා මම ඡන්‌දවසානුගා|
  count |152|
    block |කච්‌චි තෙ බහවො පුත්‌තා සුජාතා රට්‌ඨවඩ්‌ඪන|
    block |පඤ්‌ඤාජවෙන සම්‌පන්‌නා සම්‌මොදන්‌ති තතො තතො|
  count |153|
    block |සතමෙකො ච මෙ පුත්‌තා ධතරට්‌ඨ මයා සුතා|
    block |තෙසං ත්‌වං කිච්‌චමක්‌ඛාහි නාවරුජ්‌ඣන්‌ති තෙ වචො|
  count |154|
    block |උපපන්‌නොපි චෙ හොති ජාතියා විනයෙන වා|
    block |අථ පච්‌ඡා කුරුතෙ යොගං කිච්‌ඡෙ ආපාසු සීදති|
  count |155|
    block |තස්‌ස සංහීරපඤ්‌ඤස්‌ස විවරො ජායතෙ මහා|
    block |රත්‌තිමන්‌ධොව රූපානි ථූලානි මනුපස්‌සති|
  count |156|
    block |අසාරෙ සාරයොගඤ්‌ඤූ මතිං න ත්‌වෙව වින්‌දති|
    block |සරභොව ගිරිදුග්‌ගස්‌මිං අන්‌තරායෙව සීදති|
  count |157|
    block |හීනජච්‌චොපි චෙ හොති උට්‌ඨාතා ධිතිමා නරො|
    block |ආචාරසීලසම්‌පන්‌නො නිසෙ අග්‌ගීව භාසති|
  count |158|
    block |එතං මෙ උපමං කත්‌වා පුත්‌තෙ විජ්‌ජාසු වාචය|
    block |සංවිරූළ්‌හෙථ මෙධාවී ඛෙත්‌තෙ බීජංව වුට්‌ඨියාති|
  stand |චූළහංසජාතකං ඡට්‌ඨං|
  count |  |
  block |සත්‌තිගුම්‌බජාතකං|
  count |159|
    block |මිගලුද්‌දො මහාරාජා පඤ්‌චාලානං රථෙසභො|
    block |නික්‌ඛන්‌තො සහ සෙනාය ඔගණො වනමාගමා|
  count |160|
    block |තත්‌ථද්‌දසා අරඤ්‌ඤස්‌මිං තක්‌කරානං කුටිං කතං|
    block |තස්‌සා කුටියා නික්‌ඛම්‌ම සුවො ලුද්‌දානි භාසති|
  count |161|
    block |සම්‌පන්‌නවාහනො පොසො යුවා සම්‌මට්‌ඨකුණ්‌ඩලො|
    block |සොභති ලොහිතුණ්‌හීසො දිවා සූරියොව භාසති|
  count |162|
    block |මජ්‌ඣන්‌හිකෙ සම්‌පතිකෙ සුත්‌තො රාජා සසාරථි|
    block |හන්‌දස්‌සාභරණං සබ්‌බං ගණ්‌හාම සාහසා මයං|
  count |163|
    block |නිසීථෙපි රහො දානි සුත්‌තො රාජා සසාරථි|
    block |ආදාය වත්‌ථං මණිකුණ්‌ඩලඤ්‌ච හන්‌ත්‌වාන සාඛාහි අවත්‌ථරාම|
  count |164|
    block |කින්‌නු උම්‌මත්‌තරූපොව සත්‌තිගුම්‌බ පභාසසි|
    block |දුරාසදා හි රාජානො අග්‌ගි පජ්‌ජලිතො යථා|
  count |165|
    block |අථ ත්‌වං පතිකොලම්‌බ මත්‌තො ථුල්‌ලානි ගජ්‌ජසි|
    block |මාතරි මය්‌හං නග්‌ගාය කින්‌නු ත්‌වං විජිගුච්‌ඡසෙ|
  count |166|
    block |උට්‌ඨෙහි සම්‌ම තරමානො රථං යොජෙහි සාරථි|
    block |සකුණො මෙ න රුච්‌චති අඤ්‌ඤං ගච්‌ඡාම අස්‌සමං|
  count |167|
    block |යුත්‌තො රථො මහාරාජ යුත්‌තො ච බලවාහනො|
    block |අධිතිට්‌ඨ මහාරාජ අඤ්‌ඤං ගච්‌ඡාම අස්‌සමං|
  count |168|
    block |කො නුමෙව ගතා සබ්‌බෙ යෙ අස්‌මිං පරිචාරකා|
    block |එස ගච්‌ඡති පඤ්‌චාලො මුත්‌තො තෙසං අදස්‌සනා|
  count |169|
    block |කොදණ්‌ඩකානි ගණ්‌හථ සත්‌තියො තොමරානි ච|
    block |එස ගච්‌ඡති පඤ්‌චාලො මා වො මුඤ්‌චිත්‌ථ ජීවතං|
  count |170|
    block |අථාපරො පටිනන්‌දිත්‌ථ සුවො ලොහිතතුණ්‌ඩකො|
    block |ස්‌වාගතං තෙ මහාරාජ අථො තෙ අදුරාගතං|
    block |ඉස්‌සරොසි අනුප්‌පත්‌තො යං ඉධත්‌ථි පවෙදය|
  count |171|
    block |තින්‌දුකානි පියාලානි මධුකෙ කාසුමාරියො|
    block |ඵලානි ඛුද්‌දකප්‌පානි භුඤ්‌ජ රාජ වරං වරං|
  count |172|
    block |ඉදම්‌පි පානීයං සීතං ආභතං ගිරිගබ්‌භරා|
    block |තතො පිව මහාරාජ සචෙ ත්‌වං අභිකඞ්‌ඛසි|
  count |173|
    block |අරඤ්‌ඤං උඤ්‌ඡාය ගතා යෙ අස්‌මිං පරිචාරකා|
    block |සයං උට්‌ඨාය ගණ්‌හව්‌හො හත්‌ථා මෙ නත්‌ථි දාතවෙ|
  count |174|
    block |භද්‌දකො වතයං පක්‌ඛී දිජො පරමධම්‌මිකො|
    block |අථෙසො ඉතරො පක්‌ඛී සුවො ලුද්‌දානි භාසති|
  count |175|
    block |එතං හනථ බන්‌ධථ මා වො මුඤ්‌චිත්‌ථ ජීවතං|
    block |ඉච්‌චෙවං විලපන්‌තස්‌ස සොත්‌ථිං පත්‌තොස්‌මි අස්‌සමං|
  count |176|
    block |භාතරොස්‌ම මහාරාජ සොදරියා එකමාතුකා|
    block |එකරුක්‌ඛස්‌මිං සංවඩ්‌ඪා නානාඛෙත්‌තගතා උභො|
  count |177|
    block |සත්‌තිගුම්‌බො ච චොරානං අහඤ්‌ච ඉසීනං ඉධ|
    block |අසතං සො සතං අහං තෙන ධම්‌මෙන නො විනා|
  count |178|
    block |තත්‌ථ වධො ච බන්‌ධො ච නිකතී වඤ්‌චනානි ච|
    block |ආලොපා සාහසාකාරා තානි සො තත්‌ථ සික්‌ඛති|
  count |179|
    block |ඉධ සච්‌චඤ්‌ච ධම්‌මො ච අහිංසා සංයමො දමො|
    block |ආසනූදකදායීනං අඞ්‌කෙ වද්‌ධොස්‌මි භාරධ|
  count |180|
    block |යං යඤ්‌හි රාජ භජති සන්‌තං වා යදි වා අසං|
    block |සීලවන්‌තං විසීලං වා වසං තස්‌සෙව ගච්‌ඡති|
  count |181|
    block |යාදිසං කුරුතෙ මිත්‌තං යාදිසං චූපසෙවති|
    block |සොපි තාදිසකො හොති සහවාසො හි තාදිසො|
  count |182|
    block |සෙවමානො සෙවමානං සම්‌ඵුට්‌ඨො සම්‌ඵුසං පරං|
    block |සරො දිද්‌ධො කලාපංව අලිත්‌තමුපලිම්‌පති|
    block |උපලෙපභයා ධීරො නෙව පාපසඛා සියා|
  count |183|
    block |පූතිමච්‌ඡං කුසග්‌ගෙන යො නරො උපනය්‌හති|
    block |කුසාපි පූති වායන්‌ති එවං බාලූපසෙවනා|
  count |184|
    block |තගරඤ්‌ච පලාසෙන යො නරො උපනය්‌හති|
    block |පත්‌තාපි සුරභි වායන්‌ති එවං ධීරූපසෙවනා|
  count |185|
    block |තස්‌මා පත්‌තපුටස්‌සෙව ඤත්‌වා සම්‌පාකමත්‌තනො|
    block |අසන්‌තෙ නොපසෙවෙය්‍ය සන්‌තෙ සෙවෙය්‍ය පණ්‌ඩිතො|
    block |අසන්‌තො නිරයං නෙන්‌ති සන්‌තො පාපෙන්‌ති සුග්‌ගතින්‌ති|
  stand |සත්‌තිගුම්‌බජාතකං සත්‌තමං|
  count |  |
  block |භල්‌ලාතියජාතකං|
  count |186|
    block |භල්‌ලාතියො නාම අහොසි රාජා රට්‌ඨං පහාය මිගවං අචාරි සො|
    block |අගමා ගිරිවරං ගන්‌ධමාදනං සුපුප්‌ඵිතං කිම්‌පුරිසානුචිණ්‌ණං|
  count |187|
    block |සාළූරසඞ්‌ඝඤ්‌ච නිසෙධයිත්‌වා ධනුං කලාපඤ්‌ච සො නික්‌ඛිපිත්‌වා|
    block |උපාගමි වචනං වත්‌තුකාමො යත්‌ථට්‌ඨිතා කිම්‌පුරිසා අහෙසුං|
  count |188|
    block |හිමච්‌චයෙ හෙමවතාය තීරෙ කිමිධට්‌ඨිතා මන්‌තයව්‌හො අභිණ්‌හං|
    block |පුච්‌ඡාමි වො මානුසදෙහවණ්‌ණෙ කථං නු ජානන්‌ති මනුස්‌සලොකෙ|
  count |189|
    block |මල්‌ලං ගිරිං පණ්‌ඩරකං තිකූටං සීතොදකා අනුවිචරාම නජ්‌ජො|
    block |මිගා මනුස්‌සාව නිභාසවණ්‌ණා ජානන්‌ති නො කිම්‌පුරිසාති ලුද්‌ද|
  count |190|
    block |සුකිච්‌ඡරූපං පරිදෙවයව්‌හො ආලිඞ්‌ගිතො චාසි පියො පියාය|
    block |පුච්‌ඡාමි වො මානුසදෙහවණ්‌ණෙ කිමිධ වනෙ රොදථ අප්‌පතීතා|
  count |191|
    block |සුකිච්‌ඡරූපං පරිදෙවයව්‌හො ආලිඞ්‌ගිතො චාසි පියො පියාය|
    block |පුච්‌ඡාමි වො මානුසදෙහවණ්‌ණෙ කිමිධ වනෙ විලපථ අප්‌පතීතා|
  count |192|
    block |සුකිච්‌ඡරූපං පරිදෙවයව්‌හො ආලිඞ්‌ගිතො චාසි පියො පියාය|
    block |පුච්‌ඡාමි වො මානුසදෙහවණ්‌ණෙ කිමිධ වනෙ සොචථ අප්‌පතීතා|
  count |193|
    block |මයෙකරත්‌තං විප්‌පවසිම්‌හ ලුද්‌ද අකාමකා අඤ්‌ඤමඤ්‌ඤං සරන්‌තා|
    block |තමෙකරත්‌තං අනුතප්‌පමානා සොචාම සා රත්‌ති පුනං න හෙස්‌සති|
  count |194|
    block |යමෙකරත්‌තං අනුතප්‌පථෙතං ධනං ව නට්‌ඨං පිතරං ව පෙතං|
    block |පුච්‌ඡාමි වො මානුසදෙහවණ්‌ණෙ කථං විනා වාසමකප්‌පයිත්‌ථ|
  count |195|
    block |යමිමං නදිං පස්‌සසි සීඝසොතං නානාදුමච්‌ඡාදනං සෙලකූලං|
    block |තං මෙ පියො උත්‌තරි වස්‌සකාලෙ මමඤ්‌ච මඤ්‌ඤං අනුබන්‌ධතීති|
  count |196|
    block |අහඤ්‌ච අඞ්‌කොලකමොචිනාමි අතිමුත්‌තකං සත්‌තලියොථිකඤ්‌ච|
    block |පියො ච මෙ හෙහිති මාලභාරී අහඤ්‌ච නං මාලිනී අජ්‌ඣුපෙස්‌සං|
  count |197|
    block |අහඤ්‌චිදං කුරවකමොචිනාමි උද්‌දාලකා පාටලිසින්‌ධුවාරකා|
    block |පියො ච මෙ හෙහිති මාලභාරී අහඤ්‌ච නං මාලිනී අජ්‌ඣුපෙස්‌සං|
  count |198|
    block |අහඤ්‌ච සාලස්‌ස සුපුප්‌ඵිතස්‌ස ඔචෙය්‍ය පුප්‌ඵානි කරොමි මාලං|
    block |පියො ච මෙ හෙහිති මාලභාරී අහඤ්‌ච නං මාලිනී අජ්‌ඣුපෙස්‌සං|
  count |199|
    block |අහඤ්‌ච සාලස්‌ස සුපුප්‌ඵිතස්‌ස ඔචෙය්‍ය පුප්‌ඵානි කරොමි භාරං|
    block |ඉදඤ්‌ච නො හෙහිති සන්‌ථරත්‌ථං යත්‌ථජ්‌ජිමං විහරිස්‌සාම රත්‌තිං|
  count |200|
    block |අහඤ්‌ච ඛො අගළුං චන්‌දනඤ්‌ච සිලාය පිංසාමි පමත්‌තරූපා|
    block |පියො ච මෙ හෙහිති රොසිතඞ්‌ගො අහඤ්‌ච නං රොසිතා අජ්‌ඣුපෙස්‌සං|
  count |201|
    block |අථාගමා සලිලං සීඝසොතං නුදං සාලෙ සලළෙ කණ්‌ණිකාරෙ|
    block |ආපූරථ තෙන මුහුත්‌තකෙන සායං නදී ආසි මයා සුදුත්‌තරා|
  count |202|
    block |උභොසු තීරෙසු මයං තදා ඨිතා සම්‌පස්‌සන්‌තා උභයො අඤ්‌ඤමඤ්‌ඤං|
    block |සකිම්‌පි රොදාම සකිං හසාම කිච්‌ඡෙන නො ආගමා සංවරී සා|
  count |203|
    block |පාතොව ඛො උග්‌ගතෙ සූරියම්‌හි චතුක්‌කං නදිං උත්‌තරියාන ලුද්‌ද|
    block |ආලිඞ්‌ගියා අඤ්‌ඤමඤ්‌ඤං මයං උභො සකිම්‌පි රොදාම සකිං හසාම|
  count |204|
    block |තීහූනකං සත්‌තසතානි ලුද්‌ද යමිධ මයං විප්‌පවසිම්‌හ පුබ්‌බෙ|
    block |වස්‌සෙකිමං ජීවිතං භූමිපාල කො නීධ කන්‌තාය විනා වසෙය්‍ය|
  count |205|
    block |ආයුඤ්‌ච වො කීවතකො නු සම්‌ම සචෙපි ජානාථ වදෙථ ආයුං|
    block |අනුස්‌සවා වුඩ්‌ඪතො ආගමා වා අක්‌ඛාථ මෙ තං අවිකම්‌පමානා|
  count |206|
    block |ආයුඤ්‌ච නො වස්‌සසහස්‌සං ලුද්‌ද න චන්‌තරා පාපකො අත්‌ථි රොගො|
    block |අප්‌පඤ්‌ච දුක්‌ඛං සුඛමෙව භිය්‍යො අවීතරාගා විජහාම ජීවිතං|
  count |207|
    block |ඉදඤ්‌ච සුත්‌වාන අමානුසානං භල්‌ලාතියො ඉත්‌තර ජීවිතන්‌ති|
    block |නිවත්‌තථ න මිගවං අචරි අදාසි දානානි අභුඤ්‌ජි භොගෙ|
  count |208|
    block |ඉදඤ්‌ච සුත්‌වාන අමානුසානං සම්‌මොදථ මා කලහං අකත්‌ථ|
    block |මා වො තපී අත්‌තකම්‌මාපරාධො යථාපි තෙ කිම්‌පුරිසෙකරත්‌තං|
  count |209|
    block |ඉදඤ්‌ච සුත්‌වාන අමානුසානං සම්‌මොදථ මා විවාදං අකත්‌ථ|
    block |මා වො තපී අත්‌තකම්‌මාපරාධො යථාපි තෙ කිම්‌පුරිසෙකරත්‌තං|
  count |210|
    block |විවිධං අධිමනා සුණොමහං වචනපථං තව අත්‌ථසංහිතං|
    block |මුඤ්‌චං ගිරං නුදසෙව මෙ දරං සමණ සුඛාවහ ජීව මෙ චිරන්‌ති|
  stand |භල්‌ලාතියජාතකං අට්‌ඨමං|
  count |  |
  block |සොමනස්‌සජාතකං|
  count |211|
    block |කො තං හිංසති හෙඨෙති කිං දුම්‌මනො සොචසි අප්‌පතීතො|
    block |කස්‌සජ්‌ජ මාතාපිතරො රුදන්‌තු ක්‌වජ්‌ජ සෙතු නිහතො පථබ්‍යා|
  count |212|
    block |තුට්‌ඨොස්‌මි දෙව තව දස්‌සනෙන චිරස්‌සං පස්‌සාමි තං භූමිපාල|
    block |අහිංසකො රෙණුමනුප්‌පවිස්‌ස පුත්‌තෙන තෙ හෙඨයිතොස්‌මි දෙව|
  count |213|
    block |ආයන්‌තු දොවාරිකා ඛග්‌ගබන්‌ධා කාසාවියා යන්‌තු අන්‌තෙපුරන්‌තං|
    block |හන්‌ත්‌වාන තං සොමනස්‌සං කුමාරං ඡෙත්‌වාන සීසං වරමාහරන්‌තු|
  count |214|
    block |පෙසිතා රාජිනො දූතා කුමාරං එතදබ්‍රවුං|
    block |ඉස්‌සරෙන විතිණ්‌ණොසි වධං පත්‌තොසි ඛත්‌තිය|
  count |215|
    block |ස රාජපුත්‌තො පරිදෙවයන්‌තො දසඞ්‌ගුලිං අඤ්‌ජලිං පග්‌ගහෙත්‌වා|
    block |අහම්‌පි ඉච්‌ඡාමි ජනින්‌ද දට්‌ඨුං ජීවං මං නෙත්‌වා පටිදස්‌සයෙථ|
  count |216|
    block |තස්‌ස තං වචනං සුත්‌වා රඤ්‌ඤො පුත්‌තං අදස්‌සයුං|
    block |පුත්‌තො ච පිතරං දිස්‌වා දූරතොවජ්‌ඣභාසථ|
  count |217|
    block |ආගච්‌ඡුං දොවාරිකා ඛග්‌ගබන්‌ධා කාසාවියා හන්‌තු මමං ජනින්‌ද|
    block |අක්‌ඛාහි මෙ පුච්‌ඡිතො එතමත්‌ථං අපරාධො කො නිධ මමජ්‌ජ අත්‌ථි|
  count |218|
    block |සායඤ්‌ච පාතො උදකං සජාති අග්‌ගිං සදා පාරිචරතප්‌පමත්‌තො|
    block |තං තාදිසං සංයතං බ්‍රහ්‌මචාරිං කස්‌මා තුවං බ්‍රූසි ගහප්‌පතීති|
  count |219|
    block |තාලා ච මූලා ච ඵලා ච දෙව පරිග්‌ගහා විවිධා සන්‌තිමස්‌ස|
    block |තෙ රක්‌ඛති ගොපයතප්‌පමත්‌තො තස්‌මා අහං බ්‍රූමි ගහප්‌පතීති|
  count |220|
    block |සච්‌චං ඛො එතං වදසි කුමාර පරිග්‌ගහා විවිධා සන්‌තිමස්‌ස|
    block |තෙ රක්‌ඛති ගොපයතප්‌පමත්‌තො ස බ්‍රාහ්‌මණො ගහපති තෙන හොති|
  count |221|
    block |සුණන්‌තු මය්‌හං පරිසා සමාගතා සනෙගමා ජානපදා ච සබ්‌බෙ|
    block |බාලායං බාලස්‌ස වචො නිසම්‌ම අහෙතුනා ඝාතයතෙ මං ජනින්‌දො|
  count |222|
    block |දළ්‌හස්‌මි මූලෙ විසටෙ විරූළ්‌හෙ දුන්‌නික්‌කයො වෙළු පසාඛජාතො|
    block |වන්‌දාමි පාදානි තව ජනින්‌ද අනුජාන මං පබ්‌බජිස්‌සාමි දෙව|
  count |223|
    block |භුඤ්‌ජස්‌සු භොගෙ විපුලෙ කුමාර සබ්‌බඤ්‌ච තෙ ඉස්‌සරියං දදාමි|
    block |අජ්‌ජෙව ත්‌වං කුරූනං හොහි රාජා මා පබ්‌බජී පබ්‌බජ්‌ජා හි දුක්‌ඛා|
  count |224|
    block |කින්‌නූධ දෙව තවමත්‌ථි භොගා පුබ්‌බෙවහං දෙවලොකෙ රමිස්‌සං|
    block |රූපෙහි සද්‌දෙහි අථො රසෙහි ගන්‌ධෙහි ඵස්‌සෙහි මනොරමෙහි|
  count |225|
    block |භුත්‌තා ච මෙ භොගා තිදිවස්‌මිං දෙව පරිවාරිතා අච්‌ඡරානං ගණෙන|
    block |තුවඤ්‌ච බාලං පරනෙය්‍යං විදිත්‌වා න තාදිසෙ රාජකුලෙ වසෙය්‍යං|
  count |226|
    block |සචාහං බාලො පරනෙය්‍යො අස්‌මි එකාපරාධං ඛම පුත්‌ත මය්‌හං|
    block |පුනපි චෙ එදිසකං භවෙය්‍ය යථාමතිං සොමනස්‌ස කරොහි|
  count |227|
    block |අනිසම්‌ම කතං කම්‌මං අනවත්‌ථාය චින්‌තිතං|
    block |භෙසජ්‌ජස්‌සෙව වෙභඞ්‌ගො විපාකො හොති පාපකො|
  count |228|
    block |නිසම්‌ම ච කතං කම්‌මං සම්‌මාවත්‌ථාය චින්‌තිතං|
    block |භෙසජ්‌ජස්‌සෙව සම්‌පත්‌ති විපාකො හොති භද්‍රකො|
  count |229|
    block |අලසො ගිහී කාමභොගී න සාධු අසඤ්‌ඤතො පබ්‌බජිතො න සාධු|
    block |රාජා න සාධු අනිසම්‌මකාරී යො පණ්‌ඩිතො කොධනො තං න සාධු|
  count |230|
    block |නිසම්‌ම ඛත්‌තියො කයිරා නානිසම්‌ම දිසම්‌පති|
    block |නිසම්‌මකාරිනො රාජ යසො කිත්‌ති ච වඩ්‌ඪති|
  count |231|
    block |නිසම්‌ම දණ්‌ඩං පණයෙය්‍ය ඉස්‌සරො වෙගා කතං තප්‌පති භූමිපාල|
    block |සම්‌මාපණීධී ච නරස්‌ස අත්‌ථා අනානුතප්‌පා තෙ භවන්‌ති පච්‌ඡා|
  count |232|
    block |අනානුතප්‌පානි හි යෙ කරොන්‌ති විභජ්‌ජ කම්‌මායතනානි ලොකෙ|
    block |විඤ්‌ඤුප්‌පසත්‌ථානි සුඛුද්‍රයානි භවන්‌ති බුද්‌ධානුමතානි තානි|
  count |233|
    block |ආගච්‌ඡුං දොවාරිකා ඛග්‌ගබන්‌ධා කාසාවියා හන්‌තු මමං ජනින්‌ද|
    block |මාතුඤ්‌ච අඞ්‌කස්‌මිමහං නිසින්‌නො ආකඩ්‌ඪිතො සහසා තෙහි දෙව|
  count |234|
    block |කටුකඤ්‌හි සම්‌බාධං සුකිච්‌ඡං පත්‌තො මධුරම්‌පි යං ජීවිතං ලද්‌ධ රාජ|
    block |කිච්‌ඡෙනහං අජ්‌ජ වධා පමුත්‌තො පබ්‌බජ්‌ජමෙවාභිමනොහමස්‌මි|
  count |235|
    block |පුත්‌තො තවායං තරුණො සුධම්‌මෙ අනුකම්‌පකො සොමනස්‌සො කුමාරො|
    block |තං යාචමානො න ලභාමි ස්‌වජ්‌ජ අරහසි නං යාචිතවෙ තුවම්‌පි|
  count |236|
    block |රමස්‌සු භික්‌ඛාචරියාය පුත්‌ත නිසම්‌ම ධම්‌මෙසු පරිබ්‌බජස්‌සු|
    block |සබ්‌බෙසු භූතෙසු නිධාය දණ්‌ඩං අනින්‌දිතො බ්‍රහ්‌මමුපෙහි ඨානං|
  count |237|
    block |අච්‌ඡෙර රූපං වත යාදිසඤ්‌ච දුක්‌ඛිතං මං දුක්‌ඛාපයසෙ සුධම්‌මෙ|
    block |යාචස්‌සු පුත්‌තං ඉති වුච්‌චමානා භිය්‍යොව උස්‌සාහයසෙ කුමාරං|
  count |238|
    block |යෙ විප්‌පමුත්‌තා අනවජ්‌ජභොගිනො පරිනිබ්‌බුතා ලොකමිමං චරන්‌ති|
    block |තමරියමග්‌ගං පටිපජ්‌ජමානං න උස්‌සහෙ වාරයිතුං කුමාරං|
  count |239|
    block |අද්‌ධා හවෙ සෙවිතබ්‌බා සපඤ්‌ඤා බහුස්‌සුතා යෙ බහුඨානචින්‌තිනො|
    block |යෙසායං සුත්‌වාන සුභාසිතානි අප්‌පොස්‌සුක්‌කා වීතසොකා සුධම්‌මාති|
  stand |සොමනස්‌සජාතකං නවමං|
  count |  |
  block |චම්‌පෙය්‍යජාතකං|
  count |240|
    block |කා නු විජ්‌ජුරිවාභාසි ඔසධී විය තාරකා|
    block |දෙවතා නුසි ගන්‌ධබ්‌බී න තං මඤ්‌ඤාමි මානුසිං|
  count |241|
    block |නම්‌හි දෙවී න ගන්‌ධබ්‌බී න මහාරාජ මානුසී|
    block |නාගකඤ්‌ඤාස්‌මි භද්‌දන්‌තෙ අත්‌ථෙනම්‌හි ඉධාගතා|
  count |242|
    block |විබ්‌භන්‌තචිත්‌තා කුපිතින්‌ද්‍රියාසි නෙත්‌තෙහි තෙ වාරිගණා සවන්‌ති|
    block |කිං තෙ නට්‌ඨං කිං පන පත්‌ථයානා ඉධාගතා නාරි තදිඞ්‌ඝ බ්‍රූහි|
  count |243|
    block |යමුග්‌ගතෙජො උරගොති චාහු නාගොති නං ආහු ජනා ජනින්‌ද|
    block |තමග්‌ගහී පුරිසො ජීවිකත්‌ථො තං බන්‌ධනා මුඤ්‌ච පතී මමෙසො|
  count |244|
    block |කථං න්‌වයං බලවිරියූපපන්‌නො හත්‌ථත්‌ත මාගච්‌ඡි වනිබ්‌බකස්‌ස|
    block |අක්‌ඛාහි මෙ නාගකඤ්‌ඤෙ තමත්‌ථං කථං විජානෙමු ගහීතනාගං|
  count |245|
    block |නගරම්‌පි නාගො භස්‌මං කරෙය්‍ය තථා හි සො බලවිරියූපපන්‌නො|
    block |ධම්‌මඤ්‌ච නාගො අපචායමානො තස්‌මා පරක්‌කම්‌ම තපො කරොති|
  count |246|
    block |චාතුද්‌දසිං පඤ්‌චදසිං ච රාජ චතුප්‌පථෙ සම්‌මති නාගරාජා|
    block |තමග්‌ගහී පුරිසො ජීවිකත්‌ථො තං බන්‌ධනා මුඤ්‌ච පතී මමෙසො|
  count |247|
    block |සොළසිත්‌ථිසහස්‌සානි ආමුත්‌තමණිකුණ්‌ඩලා|
    block |වාරිගෙහසයා නාරී තාපි තං සරණං ගතා|
  count |248|
    block |ධම්‌මෙන මොචෙහි අසාහසෙන ගාමෙන නික්‌ඛෙන ගවං සතෙන|
    block |ඔස්‌සට්‌ඨකායො උරගො චරාතු පුඤ්‌ඤත්‌ථිකො මුඤ්‌චතු බන්‌ධනස්‌මා|
  count |249|
    block |ධම්‌මෙන මොචෙමි අසාහසෙන ගාමෙන නික්‌ඛෙන ගවං සතෙන|
    block |ඔස්‌සට්‌ඨකායො උරගො චරාතු පුඤ්‌ඤත්‌ථිකො මුඤ්‌චතු බන්‌ධනස්‌මා|
  count |250|
    block |දම්‌මි නික්‌ඛසතං ලුද්‌ද ථූලඤ්‌ච මණිකුණ්‌ඩලං|
    block |චතුස්‌සදඤ්‌ච පල්‌ලඞ්‌කං උමාපුප්‌ඵසරින්‌නිභං|
  count |251|
    block |ද්‌වෙ ච සාදිසියො භරියා උසභඤ්‌ච ගවං සතං|
    block |ඔස්‌සට්‌ඨකායො උරගො චරාතු පුඤ්‌ඤත්‌ථිකො මුඤ්‌චතු බන්‌ධනස්‌මා|
  count |252|
    block |විනාපි දානා තව වචනං ජනින්‌ද මුඤ්‌චෙමු නං උරගං බන්‌ධනස්‌මා|
    block |ඔස්‌සට්‌ඨකායො උරගො චරාතු පුඤ්‌ඤත්‌ථිකො මුඤ්‌චතු බන්‌ධනස්‌මා|
  count |253|
    block |මුත්‌තො චම්‌පෙය්‍යකො නාගො රාජානං එතදබ්‍රවි|
    block |නමො තෙ කාසිරාජත්‌ථු නමො තෙ කාසිවඩ්‌ඪන|
    block |අඤ්‌ජලිං තෙ පග්‌ගණ්‌හාමි පස්‌සෙය්‍යං මෙ නිවෙසනං|
  count |254|
    block |අද්‌ධා හි දුබ්‌බිස්‌සසමෙතමාහු යං මානුසො විස්‌සසෙ අමානුසම්‌හි|
    block |සචෙ ච මං යාචසි එතමත්‌ථං දක්‌ඛෙමු තෙ නාග නිවෙසනානි|
  count |255|
    block |සචෙපි වාතො ගිරිමාවහෙය්‍ය චන්‌දො ච සුරියො ච ඡමා පතෙය්‍යුං|
    block |සබ්‌බා ච නජ්‌ජො පටිසොතං වජෙය්‍යුං න ත්‌වෙවහං රාජ මුසා භණෙය්‍යං|
  count |256|
    block |නභං ඵලෙය්‍ය උදධීපි සුස්‌සෙ සංවට්‌ටයෙ භූතධරා වසුන්‌ධරා|
    block |සිලුච්‌චයො මෙරු සමූලමුප්‌පතෙ න ත්‌වෙවහං රාජ මුසා භණෙය්‍යං|
  count |257|
    block |අද්‌ධා හි දුබ්‌බිස්‌සසමෙතමාහු යං මානුසො විස්‌සසෙ අමානුසම්‌හි|
    block |සචෙ ච මං යාචසි එතමත්‌ථං දක්‌ඛෙමු තෙ නාග නිවෙසනානි|
  count |258|
    block |තුම්‌හෙ ඛොත්‌ථ ඝොරවිසා උළාරා මහාතෙජා ඛිප්‌පකොපී ච හොථ|
    block |මංකාරණා බන්‌ධනස්‌මා පමුත්‌තො අරහසි නො ජානිතුයෙ කතානි|
  count |259|
    block |සො පච්‌චතං නිරයෙ ඝොරරූපෙ මා කායිකං සාතමලත්‌ථ කිඤ්‌චි|
    block |පෙළාය බද්‌ධො මරණං උපෙතු යො තාදිසං කම්‌මකතං න ජානෙ|
  count |260|
    block |සච්‌චප්‌පටිඤ්‌ඤා තවමෙස හොතු අක්‌කොධනො හොහි අනුපනාහී|
    block |සබ්‌බඤ්‌ච තෙ නාගකුලං සුපණ්‌ණා අග්‌ගිංව ගිම්‌හෙසු විවජ්‌ජයන්‌තු|
  count |261|
    block |අනුකම්‌පසී නාගකුලං ජනින්‌ද මාතා යථා සුප්‌පියං එකපුත්‌තං|
    block |අහඤ්‌ච තෙ නාගකුලෙන සද්‌ධිං කාහාමි වෙය්‍යාවටිකං උළාරං|
  count |262|
    block |යොජෙන්‌තු වෙ රාජරථෙ සුචිත්‌තෙ කම්‌බොජකෙ අස්‌සතරෙ සුදන්‌තෙ|
    block |නාගෙ ච යොජෙන්‌තු සුවණ්‌ණකප්‌පනෙ දක්‌ඛෙමු නාගස්‌ස නිවෙසනානි|
  count |263|
    block |භෙරී මුදිඞ්‌ගා පණවා ච සඞ්‌ඛා අවජ්‌ජයිංසු උග්‌ගසෙනස්‌ස රඤ්‌ඤො|
    block |පායාසි රාජා බහුසොභමානො පුරක්‌ඛතො නාරිගණස්‌ස මජ්‌ඣෙ|
  count |264|
    block |සුවණ්‌ණචිතකං භූමිං අද්‌දක්‌ඛි කාසිවඩ්‌ඪනො|
    block |සොවණ්‌ණමයපාසාදෙ වෙළුරියඵලකත්‌ථතෙ|
  count |265|
    block |ස රාජා පාවිසි බ්‍යම්‌හං චම්‌පෙය්‍යස්‌ස නිවෙසනං|
    block |ආදිච්‌චවණ්‌ණසන්‌නිභං කංසවිජ්‌ජු පභස්‌සරං|
  count |266|
    block |නානාරුක්‌ඛෙහි සඤ්‌ඡන්‌නං නානාගන්‌ධසමීරිතං|
    block |සො පාවෙක්‌ඛි කාසිරාජා චම්‌පෙය්‍යස්‌ස නිවෙසනං|
  count |267|
    block |පවිට්‌ඨස්‌මිං කාසිරඤ්‌ඤෙ චම්‌පෙය්‍යස්‌ස නිවෙසනං|
    block |දිබ්‌බා තූරියා පවජ්‌ජිංසු නාගකඤ්‌ඤා ච නච්‌චිසුං|
  count |268|
    block |තං නාගකඤ්‌ඤා චරිතං ගණෙන අන්‌වාරුහී කාසිරාජා පසන්‌නො|
    block |නිසීදි සොවණ්‌ණමයම්‌හි පීඨෙ සාපස්‌සයෙ චන්‌දනසාරලිත්‌තෙ|
  count |269|
    block |සො තත්‌ථ භුත්‌වා ච අථො රමිත්‌වා චම්‌පෙය්‍යකං කාසිරාජා අවොච|
    block |විමානසෙට්‌ඨානි ඉමානි තුය්‌හං ආදිච්‌චවණ්‌ණානි පභස්‌සරානි|
    block |නෙතාදිසං අත්‌ථි මනුස්‌සලොකෙ කිං පත්‌ථයං නාග තපො කරොසි|
  count |270|
    block |තා කම්‌බුකායූරධරා සුවත්‌ථා වට්‌ටඞ්‌ගුලී තම්‌බතලූපපන්‌නා|
    block |පග්‌ගය්‌හ පායෙන්‌ති අනොමවණ්‌ණා නෙතාදිසං අත්‌ථි මනුස්‌සලොකෙ|
    block |කිං පත්‌ථයං නාග තපො කරොසි|
  count |271|
    block |නජ්‌ජො ච තෙමා පුථුලොමමච්‌ඡා ආටා සකුන්‌තාභිරුදා සුතිත්‌ථා|
    block |නෙතාදිසං අත්‌ථි මනුස්‌සලොකෙ කිං පත්‌ථයං නාග තපො කරොසි|
  count |272|
    block |කොඤ්‌චා මයූරා දිවියා ච හංසා වග්‌ගුස්‌සරා කොකිලා සම්‌පතන්‌ති|
    block |නෙතාදිසං අත්‌ථි මනුස්‌සලොකෙ කිං පත්‌ථයං නාග තපො කරොසි|
  count |273|
    block |අම්‌බා ච සාලා තිලකා ච ජම්‌බුයො උද්‌දාලකා පාටලියො ච ඵුල්‌ලා|
    block |නෙතාදිසං අත්‌ථි මනුස්‌සලොකෙ කිං පත්‌ථයං නාග තපො කරොසි|
  count |274|
    block |ඉමා ච තෙ පොක්‌ඛරඤ්‌ඤො සමන්‌තතො දිබ්‌බා ච ගන්‌ධා සතතං පවායන්‌ති|
    block |නෙතාදිසං අත්‌ථි මනුස්‌සලොකෙ කිං පත්‌ථයං නාග තපො කරොසි|
  count |275|
    block |න පුත්‌තහෙතු න ධනස්‌ස හෙතු න ආයුනො චාපි ජනින්‌ද හෙතු|
    block |මනුස්‌සයොනිං අභිපත්‌ථයානො තස්‌මා පරක්‌කම්‌ම තපො කරොමි|
  count |276|
    block |ත්‌වං ලොහිතක්‌ඛො විහතන්‌තරංසො අලඞ්‌කතො කප්‌පිතකෙසමස්‌සු|
    block |සුරොසිතො ලොහිතචන්‌දනෙන ගන්‌ධබ්‌බරාජාව දිසා පභාසසි|
  count |277|
    block |දෙවිද්‌ධිපත්‌තොසි මහානුභාවො සබ්‌බෙහි කාමෙහි සමඞ්‌ගිභූතො|
    block |පුච්‌ඡාමි තං නාගරාජෙතමත්‌ථං සෙය්‍යො ඉතො කෙන මනුස්‌සලොකො|
  count |278|
    block |ජනින්‌ද නාඤ්‌ඤත්‍ර මනුස්‌සලොකා සුද්‌ධී ව සංවිජ්‌ජති සංයමො වා|
    block |අහඤ්‌ච ලද්‌ධාන මනුස්‌සයොනිං කාහාමි ජාතිමරණස්‌ස අන්‌තං|
  count |279|
    block |අද්‌ධා හවෙ සෙවිතබ්‌බා සපඤ්‌ඤා බහුස්‌සුතා යෙ බහුඨානචින්‌තිනො|
    block |නාරියො ච දිස්‌වාන තුවඤ්‌ච නාග කාහාමි පුඤ්‌ඤානි අනප්‌පකානි|
  count |280|
    block |අද්‌ධා හවෙ සෙවිතබ්‌බා සපඤ්‌ඤා බහුස්‌සුතා යෙ බහුඨානචින්‌තිනො|
    block |නාරියො ච දිස්‌වාන මමඤ්‌ච රාජ කරොහි පුඤ්‌ඤානි අනප්‌පකානි|
  count |281|
    block |ඉදඤ්‌ච මෙ ජාතරූපං පහූතං රාසී සුවණ්‌ණස්‌ස ච තාලමත්‌තා|
    block |ඉතො හරිත්‌වාන සුවණ්‌ණඝරානි කරස්‌සු රූපියපාකාරං කරොන්‌තු|
  count |282|
    block |මුත්‌තා ච වාහසහස්‌සානි පඤ්‌ච වෙළුරියමිස්‌සානි ඉතො හරිත්‌වා|
    block |අන්‌තෙපුරෙ භූමියං සන්‌ථරන්‌තු නික්‌කද්‌දමා හෙහිති නීරජා ච|
  count |283|
    block |එතාදිසං ආවස රාජසෙට්‌ඨ විමානසෙට්‌ඨං බහු සොභමානං|
    block |බාරාණසිං නගරං ඉද්‌ධං ඵීතං රජ්‌ජඤ්‌ච කාරෙහි අනොමපඤ්‌ඤාති|
  stand |චම්‌පෙය්‍යජාතකං දසමං|
  count |  |
  block |මහාපලොභනජාතකං|
  count |284|
    block |බ්‍රහ්‌මලොකා චවිත්‌වාන දෙවපුත්‌තො මහිද්‌ධිකො|
    block |රඤ්‌ඤො පුත්‌තො උදපාදි සබ්‌බකාමසමිද්‌ධිසු|
  count |285|
    block |කාමා වා කාමසඤ්‌ඤා වා බ්‍රහ්‌මලොකෙ න විජ්‌ජති|
    block |ස්‌වාස්‌සු තායෙව සඤ්‌ඤාය කාමෙහි විජිගුච්‌ඡථ|
  count |286|
    block |තස්‌ස චන්‌තෙපුරෙ ආසි ඣානාගාරං සුමාපිතං|
    block |සො තත්‌ථ පටිසල්‌ලීනො එකො රහසි ඣායථ|
  count |287|
    block |ස රාජා පරිදෙවෙසි පුත්‌තසොකෙන අට්‌ටිතො|
    block |එකපුත්‌තො චයං මය්‌හං න ච කාමානි භුඤ්‌ජති|
  count |288|
    block |කො නු ඛ්‌වෙත්‌ථ උපායො සො කො වා ජානාති කිඤ්‌චනං|
    block |යො මෙ පුත්‌තං පලොභෙය්‍ය යථා කාමානි පත්‌ථයෙ|
  count |289|
    block |අහු කුමාරී තත්‌ථෙව වණ්‌ණරූපසමාහිතා|
    block |කුසලා නච්‌චගීතස්‌ස වාදිතෙ ච පදක්‌ඛිණා|
  count |290|
    block |සා තත්‌ථ උපසඞ්‌කම්‌ම රාජානං එතදබ්‍රවි|
    block |අහං ඛො නං පලොභෙය්‍යං සචෙ භත්‌තා භවිස්‌සති|
  count |291|
    block |තං තථාවාදිනිං රාජා කුමාරිං එතදබ්‍රවි|
    block |ත්‌වඤ්‌ඤෙව නං පලොභෙහි තව භත්‌තා භවිස්‌සති|
  count |292|
    block |සා ච අන්‌තෙපුරං ගන්‌ත්‌වා බහුං කාමුපසංහිතං|
    block |හදයඞ්‌ගමා පෙමනීයා චිත්‍රා ගාථා අභාසථ|
  count |293|
    block |තස්‌සා ච ගායමානාය සද්‌දං සුත්‌වාන නාරියා|
    block |කාමච්‌ඡන්‌දස්‌ස උප්‌පජ්‌ජි ජනං සො පරිපුච්‌ඡථ|
  count |294|
    block |කස්‌සෙසො සද්‌දො කො වා සො භණති උච්‌චාවචං බහුං|
    block |හදයඞ්‌ගමං පෙමනීයං අහො කණ්‌ණසුඛං මම|
  count |295|
    block |එසා ඛො පමදා දෙව ඛිඩ්‌ඩා එසා අනප්‌පිකා|
    block |සචෙ ත්‌වං කාමෙ භුඤ්‌ජෙය්‍ය භිය්‍යො භිය්‍යො ඡාදෙය්‍යු තං|
  count |296|
    block |ඉඞ්‌ඝ ආගච්‌ඡතොරෙන අවිදූරම්‌හි ගායතු|
    block |අස්‌සමස්‌ස සමීපම්‌හි සන්‌තිකෙ මය්‌හං ගායතු|
  count |297|
    block |තිරොකුට්‌ටම්‌හි ගායිත්‌වා ඣානාගාරම්‌හි පාවිසි|
    block |බන්‌ධි නං අනුපුබ්‌බෙන ආරඤ්‌ඤමිව කුඤ්‌ජරං|
  count |298|
    block |තස්‌ස කාමරසං ඤත්‌වා ඉස්‌සාධම්‌මො අජායථ|
    block |අහමෙව කාමෙ භුඤ්‌ජෙය්‍යං මා අඤ්‌ඤො පුරිසො අහු|
  count |299|
    block |තතො අසිං ගහෙත්‌වාන පුරිසෙ හන්‌තුං උපක්‌කමි|
    block |අහමෙවෙකො භුඤ්‌ජිස්‌සං මා අඤ්‌ඤො පුරිසො සියා|
  count |300|
    block |තතො ජානපදා සබ්‌බෙ වික්‌කන්‌දිංසු සමාගතා|
    block |පුත්‌තො ත්‍යායං මහාරාජ ජනං හෙඨෙත්‍යදූසකං|
  count |301|
    block |තඤ්‌ච රාජා විවාහෙසි සම්‌හා රට්‌ඨා ච ඛත්‌තියො|
    block |යාවතා විජිතං මය්‌හං න තෙ වත්‌ථබ්‌බ තාවදෙ|
  count |302|
    block |තතො සො භරියමාදාය සමුද්‌දං උපසඞ්‌කමි|
    block |පණ්‌ණසාලං කරිත්‌වාන වනමුඤ්‌ඡාය පාවිසි|
  count |303|
    block |අථෙත්‌ථ ඉසි මාගච්‌ඡි සමුද්‌දං උපරූපරි|
    block |සො තස්‌ස ගෙහං පාවෙක්‌ඛි භත්‌තකාලෙ උපට්‌ඨිතෙ|
  count |304|
    block |තඤ්‌ච භරියා පලොභෙසි පස්‌ස යාව සුදාරුණං|
    block |චුතො සො බ්‍රහ්‌මචරියම්‌හා ඉද්‌ධියා පරිහායථ|
  count |305|
    block |රාජපුත්‌තො ච උඤ්‌ඡාතො වනමූලඵලං බහුං|
    block |සායං කාජෙන ආදාය අස්‌සමං උපසඞ්‌කමි|
  count |306|
    block |ඉසී ච ඛත්‌තියං දිස්‌වා සමුද්‌දං උපසඞ්‌කමි|
    block |වෙහායසං ගමිස්‌සන්‌ති සීදතෙ සො මහණ්‌ණවෙ|
  count |307|
    block |ඛත්‌තියො ච ඉසිං දිස්‌වා සීදමානං මහණ්‌ණවෙ|
    block |තස්‌සෙව අනුකම්‌පාය ඉමා ගාථා අභාසථ|
  count |308|
    block |අභිජ්‌ජමානෙ වාරිස්‌මිං සයං ආගම්‌ම ඉද්‌ධියා|
    block |මිස්‌සීභාවිත්‌ථියා ගන්‌ත්‌වා සංසීදසි මහණ්‌ණවෙ|
  count |309|
    block |ආවට්‌ටනී මහාමායා බ්‍රහ්‌මචරියවිකොපනා|
    block |සීදන්‌ති නං විදිත්‌වාන ආරකා පරිවජ්‌ජයෙ|
  count |310|
    block |අනලා මුදුසම්‌භාසා දුප්‌පූරා තා නදීසමා|
    block |සීදන්‌ති නං විදිත්‌වාන ආරකා පරිවජ්‌ජයෙ|
  count |311|
    block |යං එතා උපසෙවන්‌ති ඡන්‌දසා වා ධනෙන වා|
    block |ජාතවෙදොව සං ඨානං ඛිප්‌පං අනුදහන්‌ති නං|
  count |312|
    block |ඛත්‌තියස්‌ස වචො සුත්‌වා ඉසිස්‌ස නිබ්‌බිදා අහු|
    block |ලද්‌ධා පොරාණකං මග්‌ගං ගච්‌ඡතෙ සො විහායසං|
  count |313|
    block |ඛත්‌තියො ච ඉසිං දිස්‌වා ගච්‌ඡමානං විහායසං|
    block |සංවෙගං අලභී ධීරො පබ්‌බජ්‌ජං සමරොචයි|
  count |314|
    block |තතො සො පබ්‌බජිත්‌වාන කාමරාගං විරාජයි|
    block |කාමරාගං විරාජෙත්‌වා බ්‍රහ්‌මලොකූපගො අහූති|
  stand |මහාපලොභනජාතකං එකාදසමං|
  count |  |
  block |පඤ්‌චපණ්‌ඩිතජාතකං|
  count |315|
    block |පඤ්‌ච පණ්‌ඩිතා සමාගතාත්‌ථ පඤ්‌හා මෙ පටිභාති තං සුණාථ|
    block |නින්‌දියමත්‌ථං පසංසියං වා කස්‌සෙවාවිකරෙය්‍ය ගුය්‌හමත්‌ථං|
  count |316|
    block |ත්‌වං ආවිකරොහි භූමිපාල භත්‌තා භාරසහො තුවං වදෙ තං|
    block |තව ඡන්‌දරුචීනි සම්‌මසිත්‌වා අථ වක්‌ඛන්‌ති ජනින්‌ද පඤ්‌ච ධීරා|
  count |317|
    block |යා සීලවතී අනඤ්‌ඤථෙය්‍යා භත්‌තුච්‌ඡන්‌දවසානුගා පියා මනාපා|
    block |නින්‌දියමත්‌ථං පසංසියං වා භරියායාවිකරෙය්‍ය ගුය්‌හමත්‌ථං|
  count |318|
    block |යො කිච්‌ඡගතස්‌ස ආතුරස්‌ස සරණං හොති ගතී පරායනඤ්‌ච|
    block |නින්‌දියමත්‌ථං පසංසියං වා සඛිනො වාවිකරෙය්‍ය ගුය්‌හමත්‌ථං|
  count |319|
    block |ජෙට්‌ඨො අථ මජ්‌ඣිමො කනිට්‌ඨො යො චෙ සීලසමාහිතො ඨිතත්‌තො|
    block |නින්‌දියමත්‌ථං පසංසියං වා භාතු වාවීකරෙය්‍ය ගුය්‌හමත්‌ථං|
  count |320|
    block |යො වෙ පිතුහදයස්‌ස පද්‌ධගූ අනුජාතො පිතරං අනොමපඤ්‌ඤො|
    block |නින්‌දියමත්‌ථං පසංසියං වා පුත්‌තස්‌සාවිකරෙය්‍ය ගුය්‌හමත්‌ථං|
  count |321|
    block |මාතා ද්‌විපදාජනින්‌දසෙට්‌ඨ යා නං පොසෙති ඡන්‌දසා පියෙන|
    block |නින්‌දියමත්‌ථං පසංසියං වා මාතුයාවීකරෙය්‍ය ගුය්‌හමත්‌ථං|
  count |322|
    block |ගුය්‌හස්‌ස හි ගුය්‌හමෙව සාධු න හි ගුය්‌හස්‌ස පසත්‌ථමාවිකම්‌මං|
    block |අනිප්‌ඵන්‌නතා සහෙය්‍ය ධීරො නිප්‌ඵන්‌නොව යථාසුඛං භණෙය්‍ය|
  count |323|
    block |කිං ත්‌වං විමනොසි රාජසෙට්‌ඨ ද්‌විපදජනින්‌ද වචනං සුණොම මෙතං|
    block |කිං චින්‌තයමානො දුම්‌මනොසි නූන දෙව අපරාධො අත්‌ථි මය්‌හං|
  count |324|
    block |පණ්‌හෙ වජ්‌ඣො මහොසධොති ආණත්‌තො මෙ වධාය භූරිපඤ්‌ඤො|
    block |තං චින්‌තයමානො දුම්‌මනොස්‌මි න හි දෙවී අපරාධො අත්‌ථි තුය්‌හං|
  count |325|
    block |අභිදොසගතො දානි එහිසි කිං සුත්‌වා කිං සඞ්‌කතෙ මනො තෙ|
    block |කො තෙ කිමවොච භූරිපඤ්‌ඤ ඉඞ්‌ඝ වචනං සුණොම බ්‍රූහි මෙතං|
  count |326|
    block |පණ්‌හෙ වජ්‌ඣො මහොසධොති යදි තෙ මන්‌තයිතං ජනින්‌ද දොසං|
    block |භරියාය රහොගතො අසංසි ගුය්‌හං පාතුකතං සුතං මමෙතං|
  count |327|
    block |යං සාලවනස්‌මිං සෙනකො පාපකම්‌මං අකාසි අසබ්‌භිරූපං|
    block |සඛිනොව රහොගතො අසංසි ගුය්‌හං පාතුකතං සුතං මමෙතං|
  count |328|
    block |පුක්‌කුස පුරිසස්‌ස තෙ ජනින්‌ද උප්‌පන්‌නො රොගො අරාජයුත්‌තො|
    block |භාතුඤ්‌ච රහොගතො අසංසි ගුය්‌හං පාතුකතං සුතං මමෙතං|
  count |329|
    block |ආබාධොයං අසබ්‌භිරූපො කාමින්‌දො නරදෙවෙන ඵුට්‌ඨො|
    block |පුත්‌තස්‌ස රහොගතො අසංසි ගුය්‌හං පාතුකතං සුතං මමෙතං|
  count |330|
    block |අට්‌ඨවඞ්‌කං මණිරතනං උළාරං සක්‌කො තෙ අදදා පිතාමහස්‌ස|
    block |දෙවින්‌දස්‌ස ගතං තදජ්‌ජ හත්‌ථං මාතුඤ්‌ච රහොගතො අසංසි|
    block |ගුය්‌හං පාතුකතං සුතං මමෙතං|
  count |331|
    block |ගුය්‌හස්‌ස හි ගුය්‌හමෙව සාධු න හි ගුය්‌හස්‌ස පසත්‌ථමාවිකම්‌මං|
    block |අනිප්‌ඵන්‌නතා සහෙය්‍ය ධීරො නිප්‌ඵන්‌නොව යථාසුඛං භණෙය්‍ය|
  count |332|
    block |න ගුය්‌හමත්‌ථං විවරෙය්‍ය රක්‌ඛෙය්‍ය නං යථා නිධිං|
    block |න හි පාතුකතො සාධු ගුය්‌හො අත්‌ථො පජානතා|
  count |333|
    block |ථියා ගුය්‌හං න සංසෙය්‍ය අමිත්‌තස්‌ස ච පණ්‌ඩිතො|
    block |යො චාමිසෙන සංහීරො හදයත්‌ථෙනො ච යො නරො|
  count |334|
    block |ගුය්‌හමත්‌ථං අසම්‌බුද්‌ධං සම්‌බොධයති යො නරො|
    block |මන්‌තභෙදභයා තස්‌ස දාසභූතො තිතික්‌ඛති|
  count |335|
    block |යාවන්‌තො පුරිසස්‌සත්‌ථං ගුය්‌හං ජානන්‌ති මන්‌තිනං|
    block |තාවන්‌තො තස්‌ස උබ්‌බෙගා තස්‌මා ගුය්‌හං න විස්‌සජෙ|
  count |336|
    block |විවිච්‌ච භාසෙය්‍ය දිවා රහස්‌සං රත්‌තිං ගිරං නාතිවෙලං පමුඤ්‌චෙ|
    block |උපස්‌සුතිකා හි සුණන්‌ති මන්‌තං තස්‌මා මන්‌තො ඛිප්‌පමුපෙති භෙදන්‌ති|
  stand |පඤ්‌චපණ්‌ඩිතජාතකං ද්‌වාදසමං|
  count |  |
  block |හත්‌ථිපාලජාතකං|
  count |337|
    block |චිරස්‌සං වත පස්‌සාම බ්‍රාහ්‌මණං දෙවවණ්‌ණිනං|
    block |මහාජටං ඛාරිධරං පඞ්‌කදන්‌තං රජස්‌සිරං|
  count |338|
    block |චිරස්‌සං වත පස්‌සාම ඉසිං ධම්‌මගුණෙ රතං|
    block |කාසායවත්‌ථවසනං වාකචීරං පටිච්‌ඡදං|
  count |339|
    block |ආසනං උදකං පජ්‌ජං පටිගණ්‌හාතු නො භවං|
    block |අග්‌ඝෙ භවන්‌තං පුච්‌ඡාම අග්‌ඝං කුරුතු නො භවං|
  count |340|
    block |අධිච්‌ච වෙදෙ පරියෙස විත්‌තං පුත්‌තෙ ගහෙ තාත පතිට්‌ඨපෙත්‌වා|
    block |ගන්‌ධෙ රසෙ පච්‌චනුභුය්‍ය සබ්‌බං අරඤ්‌ඤං සාධු මුනි සො පසත්‌ථො|
  count |341|
    block |වෙදා න සච්‌චා න ච විත්‌තලාභො න පුත්‌තලාභෙන ජරං විහන්‌ති|
    block |ගන්‌ධෙ රසෙ මුච්‌චන මාහු සන්‌තො සකම්‌මුනා හොති ඵලූපපත්‌ති|
  count |342|
    block |අද්‌ධා හි සච්‌චං වචනං තවෙතං සකම්‌මුනා හොති ඵලූපපත්‌ති|
    block |ජිණ්‌ණා ච මාතාපිතරො තවීමෙ පස්‌සෙය්‍යුං තං වස්‌සසතං අරොගං|
  count |343|
    block |යස්‌සස්‌ස සක්‌ඛී මරණෙන රාජ ජරාය මෙත්‌තී නරවීරසෙට්‌ඨ|
    block |යො චාපි ජඤ්‌ඤා න මරිස්‌සං කදාචි පස්‌සෙය්‍යුං තං වස්‌සසතං අරොගං|
  count |344|
    block |යථාපි නාවං පුරිසො දකම්‌හි එරෙති චෙ නං උපනෙති තීරං|
    block |එවම්‌පි බ්‍යාධී සතතං ජරා ච උපනෙති මච්‌චං වසමන්‌තකස්‌ස|
  count |345|
    block |පඞ්‌කො ච කාමා පලිපො ච කාමා මනොහරා දුත්‌තරා මච්‌චුධෙය්‍යා|
    block |එතස්‌මිං පඞ්‌කෙ පලිපෙ බ්‍යසන්‌නා හීනත්‌තරූපා න තරන්‌ති පාරං|
  count |346|
    block |අයං පුරෙ ලුද්‌දමකාසි කම්‌මං ස්‌වායං ගහීතො න හි මොක්‌ඛිතො මෙ|
    block |ඔරුන්‌ධියා නං පරිරක්‌ඛිස්‌සාමි මායං පුන ලුද්‌දමකාසි කම්‌මං|
  count |347|
    block |ගවංව නට්‌ඨං පුරිසො යථා වනෙ අන්‌වෙසතී රාජ අපස්‌සමානො|
    block |එවං නට්‌ඨො එසුකාරී මමත්‌ථො සොහං කථං න ගවෙසෙය්‍යං රාජ|
  count |348|
    block |හිය්‍යොති හිය්‍යති පොසො පරෙති පරිහායති|
    block |අනාගතං නෙතමත්‌ථීති ඤත්‌වා උප්‌පන්‌නඡන්‌දං කො පනුදෙය්‍ය ධීරො|
  count |349|
    block |පස්‌සාමි වොහං දහරං කුමාරිං මත්‌තූපමං කෙතකපුප්‌ඵනෙත්‌තං|
    block |අභුත්‌තභොගෙ පඨමෙ වයස්‌මිං ආදාය මච්‌චු වජතෙ කුමාරිං|
  count |350|
    block |යුවා සුජාතො සුමුඛො සුදස්‌සනො සාමො කුසුම්‌භපරිකිණ්‌ණමස්‌සු|
    block |හිත්‌වාන කාමෙ පටිකච්‌ච ගෙහං අනුජාන මං පබ්‌බජිස්‌සාමි දෙව|
  count |351|
    block |සාඛාහි රුක්‌ඛො ලභතෙ සමඤ්‌ඤං පහීනසාඛං පන ඛාණුමාහු|
    block |පහීනපුත්‌තස්‌ස මමජ්‌ජ භොති වාසෙට්‌ඨි භික්‌ඛාචරියාය කාලො|
  count |352|
    block |අඝස්‌මි කොඤ්‌චාව යථා හිමච්‌චයෙ කතානි ජාලානි පදාලිය හංසා|
  block |ගච්‌ඡන්‌ති පුත්‌තා ච පතී ච මය්‌හං සාහං කථං නානුවජෙ පජානං|
  count |353|
    block |එතෙ භුත්‌වා වමිත්‌වා ච පක්‌කමන්‌ති විහඞ්‌ගමා|
    block |යෙ ච භුත්‌වාන වමිංසු තෙ මෙ හත්‌ථත්‌ත මාගතා|
  count |354|
    block |අවමී බ්‍රාහ්‌මණො කාමෙ සො ත්‌වං පච්‌චාවමිස්‌සසි|
    block |වන්‌තාදො පුරිසො රාජ න සො හොති පසංසියො|
  count |355|
    block |පඞ්‌කෙ ච පොසං පලිපෙ බ්‍යසන්‌නං බලී යථා දුබ්‌බලමුද්‌ධරෙය්‍ය|
    block |එවම්‌පි මං ත්‌වං උදතාරි භොති පඤ්‌චාලි ගාථාහි සුභාසිතාහි|
  count |356|
    block |ඉදං වත්‌වා මහාරාජා එසුකාරී දිසම්‌පති|
    block |රට්‌ඨං හිත්‌වාන පබ්‌බජි නාගො ඡෙත්‌වාව බන්‌ධනං|
  count |357|
    block |රාජා ච පබ්‌බජ්‌ජමරොචයිත්‌ථ රට්‌ඨං පහාය නරවීරසෙට්‌ඨො|
    block |තුවම්‌පි නො හොති යථෙව රාජා අම්‌හෙහි ගුත්‌තා අනුසාස රජ්‌ජං|
  count |358|
    block |රාජා ච පබ්‌බජ්‌ජමරොචයිත්‌ථ රට්‌ඨං පහාය නරවීරසෙට්‌ඨො|
    block |අහම්‌පි එකා චරිස්‌සාමි ලොකෙ හිත්‌වාන කාමානි මනොරමානි|
  count |359|
    block |රාජා ච පබ්‌බජ්‌ජමරොචයිත්‌ථ රට්‌ඨං පහාය නරවීරසෙට්‌ඨො|
    block |අහම්‌පි එකා චරිස්‌සාමි ලොකෙ හිත්‌වාන කාමානි යථොධිකානි|
  count |360|
    block |අච්‌චෙන්‌ති කාලා තරයන්‌ති රත්‌තියො වයොගුණා අනුපුබ්‌බං ජහන්‌ති|
    block |අහම්‌පි එකා චරිස්‌සාමි ලොකෙ හිත්‌වාන කාමානි මනොරමානි|
  count |361|
    block |අච්‌චෙන්‌ති කාලා තරයන්‌ති රත්‌තියො වයොගුණා අනුපුබ්‌බං ජහන්‌ති|
    block |අහම්‌පි එකා චරිස්‌සාමි ලොකෙ හිත්‌වාන කාමානි යථොධිකානි|
  count |362|
    block |අච්‌චෙන්‌ති කාලා තරයන්‌ති රත්‌තියො වයොගුණා අනුපුබ්‌බං ජහන්‌ති|
    block |අහම්‌පි එකා චරිස්‌සාමි ලොකෙ සීතිභූතා සබ්‌බමතිච්‌ච සඞ්‌ගන්‌ති|
  stand |හත්‌ථිපාලජාතකං තෙරසමං|
  count |  |
  block |අයොඝරජාතකං|
  count |363|
    block |යමෙකරත්‌තිං පඨමං ගබ්‌භෙ වසති මාණවො|
    block |අබ්‌භුට්‌ඨිතොව සො යාති සගච්‌ඡං න නිවත්‌තති|
  count |364|
    block |න යුජ්‌ඣමානා න බලෙනවස්‌සිතා නරා න ජීරන්‌ති න චාපි මිය්‍යරෙ|
    block |සබ්‌බං හිදං ජාතිජරායුපද්‌දුතං තං මෙ මතී හොති චරාමි ධම්‌මං|
  count |365|
    block |චතුරඞ්‌ගිනිං සෙනං සුභිංසරූපං ජයන්‌ති රට්‌ඨාධිපතී පසය්‌හ|
    block |න මච්‌චුනො ජයිතුමුස්‌සහන්‌ති තං මෙ මතී හොති චරාමි ධම්‌මං|
  count |366|
    block |හත්‌ථීහි අස්‌සෙහි රථෙහි පත්‌තිභි පරිවාරිතා මුච්‌චරෙ එකච්‌චෙය්‍යා|
    block |න මච්‌චුනො මුච්‌චිතුමුස්‌සහන්‌ති තං මෙ මතී හොති චරාමි ධම්‌මං|
  count |367|
    block |හත්‌ථීහි අස්‌සෙහි රථෙහි පත්‌තිභි සූරා පභඤ්‌ජන්‌ති පධංසයන්‌ති|
    block |න මච්‌චුනො භඤ්‌ජිතුමුස්‌සහන්‌ති තං මෙ මතී හොති චරාමි ධම්‌මං|
  count |368|
    block |මත්‌තා ගජා භින්‌නගළා පභින්‌නා නගරානි මද්‌දන්‌ති ජනං හනන්‌ති|
    block |න මච්‌චුනො මද්‌දිතුමුස්‌සහන්‌ති තං මෙ මතී හොති චරාමි ධම්‌මං|
  count |369|
    block |ඉස්‌සාසිනො කතහත්‌ථාපි වීරා දූරෙපාතී අක්‌ඛණවෙධිනොපි|
    block |න මච්‌චුනො විජ්‌ඣිතුමුස්‌සහන්‌ති තං මෙ මතී හොති චරාමි ධම්‌මං|
  count |370|
    block |සරානි ඛීයන්‌ති සසෙලකානනා සබ්‌බං හිදං ඛීයති දීඝමන්‌තරං|
    block |සබ්‌බං හිදං භඤ්‌ජරෙ කාලපරියායං තං මෙ මතී හොති චරාමි ධම්‌මං|
  count |371|
    block |සබ්‌බෙ සමෙවං හි නරානනාරිනං චලාචලං පාණභුනොධ ජීවිතං|
    block |පටොව ධුත්‌තස්‌ස දුමොව කූලජො තං මෙ මතී හොති චරාමි ධම්‌මං|
  count |372|
    block |දුමප්‌ඵලානෙව පතන්‌ති මාණවා දහරා ච වුද්‌ධා ච සරීරභෙදා|
    block |නාරියො නරා මජ්‌ඣිමපොරිසා ච තං මෙ මතී හොති චරාමි ධම්‌මං|
  count |373|
    block |නායං වයො තාරකරාජසන්‌නිභො යදබ්‌භතීතං ගතමෙව දානි තං|
    block |ජිණ්‌ණස්‌ස හී නත්‌ථි රතී කුතො සුඛං තං මෙ මතී හොති චරාමි ධම්‌මං|
  count |374|
    block |යක්‌ඛා පිසාචා අථවාපි පෙතා කුපිතාතෙ අස්‌සසන්‌ති මනුස්‌සෙ|
    block |න මච්‌චුනො අස්‌සසිතුස්‌සහන්‌ති තං මෙ මතී හොති චරාමි ධම්‌මං|
  count |375|
    block |යක්‌ඛෙ පිසාචෙ අථවාපි පෙතෙ කුපිතෙපි තෙ නිජ්‌ඣපනං කරොන්‌ති|
    block |න මච්‌චුනො නිජ්‌ඣපනං කරොන්‌ති තං මෙ මතී හොති චරාමි ධම්‌මං|
  count |376|
    block |අපරාධකෙ දූසකෙ හෙඨකෙ ච රාජානො දණ්‌ඩෙන්‌ති විදිත්‌වාන දොසං|
    block |න මච්‌චුනො දණ්‌ඩයිතුස්‌සහන්‌ති තං මෙ මතී හොති චරාමි ධම්‌මං|
  count |377|
    block |අපරාධකා දූසකා හෙට්‌ඨකා ච ලභන්‌ති තෙ රාජිනො නිජ්‌ඣපෙතුං|
    block |න මච්‌චුනො නිජ්‌ඣපනං කරොන්‌ති තං මෙ මතී හොති චරාමි ධම්‌මං|
  count |378|
    block |න ඛත්‌තියොති න ච බ්‍රාහ්‌මණොති න අඩ්‌ඪකා බලවා තෙජවාපි|
    block |න මච්‌චුරාජස්‌ස අපෙක්‌ඛමත්‌ථි තං මෙ මතී හොති චරාමි ධම්‌මං|
  count |379|
    block |සීහා ච බ්‍යග්‌ඝා ච අථොපි දීපියො පසය්‌හ ඛාදන්‌ති විප්‌ඵන්‌දමානං|
    block |න මච්‌චුනො ඛාදිතුමුස්‌සහන්‌ති තං මෙ මතී හොති චරාමි ධම්‌මං|
  count |380|
    block |මායාකාරා රඞ්‌ගමජ්‌ඣෙ කරොන්‌තා මොහෙන්‌ති චක්‌ඛූනි ජනස්‌ස තාවදෙ|
    block |න මච්‌චුනො මොහයිතුස්‌සහන්‌ති තං මෙ මතී හොති චරාමි ධම්‌මං|
  count |381|
    block |ආසීවිසා කුපිතා උග්‌ගතෙජා ඩංසන්‌ති මාරෙන්‌තිපි තෙ මනුස්‌සෙ|
    block |න මච්‌චුනො ඩංසිතුමුස්‌සහන්‌ති තං මෙ මතී හොති චරාමි ධම්‌මං|
  count |382|
    block |ආසීවිසා කුපිතා යං ඩංසන්‌ති තිකිච්‌ඡකා තෙස විසං හනන්‌ති|
    block |න මච්‌චුනො දට්‌ඨවිසං හනන්‌ති තං මෙ මතී හොති චරාමි ධම්‌මං|
  count |383|
    block |ධම්‌මන්‌තරී වෙත්‌තරණී ච භොජො විසානි හන්‌ත්‌වාන භුජඞ්‌ගමානං|
    block |සුය්‍යන්‌ති තෙ කාලකතා තථෙව තං මෙ මතී හොති චරාමි ධම්‌මං|
  count |384|
    block |විජ්‌ජාධරා ඝොරමධීයමානා අදස්‌සනං ඔසධෙහි වජන්‌ති|
    block |න මච්‌චුරාජස්‌ස වජන්‌තදස්‌සනං තං මෙ මතී හොති චරාමි ධම්‌මං|
  count |385|
    block |ධම්‌මො හවෙ රක්‌ඛති ධම්‌මචාරිං ධම්‌මො සුචිණ්‌ණො සුඛමාවහාති|
    block |එසානිසංසො ධම්‌මෙ සුචිණ්‌ණෙ න දුග්‌ගතිං ගච්‌ඡති ධම්‌මචාරී|
  count |386|
    block |න හි ධම්‌මො අධම්‌මො ච උභො සමවිපාකිනො|
    block |අධම්‌මො නිරයං නෙති ධම්‌මො පාපෙති සුග්‌ගතින්‌ති|
    block |මාතඞ්‌ග සම්‌භූත සිවි සිරිමන්‌තො රොහණ හංස සත්‌තිගුම්‌බො භල්‌ලාතිය|
    block |සොමනස්‌ස චම්‌පෙය්‍ය බ්‍රහ්‌ම පඤ්‌ච-පණ්‌ඩිත චිරස්‌සංවත අයොඝරාති|
  stand |අයොඝරජාතකං චුද්‌දසමං|
  block |තස්‌සුද්‌දානං|
  stand |වීසතිනිපාතං නිට්‌ඨිතං|
