block |ද්‌වාදසකනිපාතො|
  count |  |
  block |චූළකුණාලජාතකං|
  count |1|
    block |ලුද්‌ධානං ලහුචිත්‌තානං අකතඤ්‌ඤූන දුබ්‌භිනං|
    block |නාදෙවසත්‌තො පුරිසො ථීනං සද්‌ධාතුමරහති|
  count |2|
    block |න තා පජානන්‌ති කතං න කිච්‌චං න මාතරං පිතරං භාතරං වා|
    block |අනරියා සමතික්‌කන්‌තධම්‌මා සස්‌සෙව චිත්‌තස්‌ස වසං වජන්‌ති|
  count |3|
    block |චිරානුවුට්‌ඨම්‌පි පියං මනාපං අනුකම්‌පකං පාණසමම්‌පි භත්‌තුං|
    block |ආවාසු කිච්‌චෙසු ච නං ජහන්‌ති තස්‌මාහමිත්‌ථීනං න විස්‌සසාමි|
  count |4|
    block |ථීනඤ්‌හි චිත්‌තං යථා වානරස්‌ස කන්‌නප්‌පකන්‌නං යථා රුක්‌ඛඡායා|
    block |චලාචලං හදයමිත්‌ථියානං චක්‌කස්‌ස නෙමි විය පරිවත්‌තති|
  count |5|
    block |යදා තා පස්‌සන්‌ති සමෙක්‌ඛමානා ආදෙය්‍යරූපං පුරිසස්‌ස විත්‌තං|
    block |සණ්‌හාහි වාචාහි නයන්‌ති මෙනං කම්‌බොජකා ජලජෙනෙව අස්‌සං|
  count |6|
    block |යදා න පස්‌සන්‌ති සමෙක්‌ඛමානා ආදෙය්‍යරූපං පුරිසස්‌ස විත්‌තං|
    block |සමන්‌තතො නං පරිවජ්‌ජයන්‌ති තිණ්‌ණො නදීපාරගතොව කුල්‌ලං|
  count |7|
    block |සිලෙසූපමා සිඛිරිව සබ්‌බභක්‌ඛා තික්‌ඛමායා නදීරිව සීඝසොතා|
    block |සෙවන්‌ති හෙතා පියමප්‌පියඤ්‌ච නාවා යථා ඔරකූලං පරඤ්‌ච|
  count |8|
    block |න තා එකස්‌ස න ද්‌වින්‌නං ආපණොව පසාරිතො|
    block |යො තා මය්‌හන්‌ති මඤ්‌ඤෙය්‍ය වාතං ජාලෙන බාධයෙ|
  count |9|
    block |යථා නදී ච පන්‌ථො ච පානාගාරං සභා පපා|
    block |එවං ලොකිත්‌ථියො නාම වෙලා තාසං න විජ්‌ජති|
  count |10|
    block |ඝතාසනසමා එතා කණ්‌හසප්‌පසිරූපමා|
    block |ගාවො බහිතිණස්‌සෙව ඔමසන්‌ති වරං වරං|
  count |11|
    block |ඝතාසනං කුඤ්‌ජරං කණ්‌හසප්‌පං මුද්‌ධාභිසිත්‌තං පමදා ච සබ්‌බා|
    block |එතෙ නරො නිච්‌චයතො භජෙථ තෙසං හවෙ දුබ්‌බිදු සබ්‌බභාවො|
  count |12|
    block |නච්‌චන්‌තවණ්‌ණා න බහූනං කන්‌තා න දක්‌ඛිණා පමදා සෙවිතබ්‌බා|
    block |න පරස්‌ස භරියා න ධනස්‌ස හෙතු එතිත්‌ථියො පඤ්‌ච න සෙවිතබ්‌බාති|
  stand |චූළකුණාලජාතකං පඨමං|
  count |  |
  block |භද්‌දසාලජාතකං|
  count |13|
    block |කා ත්‌වං සුද්‌ධෙහි වත්‌ථෙහි අඝෙ වෙහායසං ඨිතා|
    block |කෙන ත්‍යාස්‌සූනි වත්‌තන්‌ති කුතො තං භයමාගතං|
  count |14|
    block |තවෙව දෙව විජිතෙ භද්‌දසාලොති මං විදූ|
    block |සට්‌ඨි වස්‌සසහස්‌සානි තිට්‌ඨතො පූජිතස්‌ස මෙ|
  count |15|
    block |කාරයන්‌තා නගරානි අගාරෙ ච දිසම්‌පති|
    block |විවිධෙ චාපි පාසාදෙ න මං තෙ අච්‌චමඤ්‌ඤිසුං|
    block |යථෙව මං තෙ පූජෙසුං තථෙව ත්‌වම්‌පි පූජය|
  count |16|
    block |තං ඉවාහං න පස්‌සාමි ථූලං කායෙන තෙ දුමං|
    block |ආරොහපරිණාහෙන අභිරූපොසි ජාතියා|
  count |17|
    block |පාසාදං කාරයිස්‌සාමි එකත්‌ථම්‌භං මනොරමං|
    block |තත්‌ථ තං උපනෙස්‌සාමි චිරං තෙ යක්‌ඛ ජීවිතං|
  count |18|
    block |එවං චිත්‌තං උදපාදි සරීරෙන විනාභාවො|
    block |පුථුසො මං විකන්‌තිත්‌වා ඛණ්‌ඩසො අවකන්‌තථ|
  count |19|
    block |අග්‌ගෙ ච ඡෙත්‌වා මජ්‌ඣෙ ච පච්‌ඡා මූලම්‌හි ඡින්‌දථ|
    block |එවං මෙ ඡිජ්‌ජමානස්‌ස න දුක්‌ඛං මරණං සියා|
  count |20|
    block |හත්‌ථපාදං යථා ඡින්‌දෙ කණ්‌ණනාසඤ්‌ච ජීවතො|
    block |තතො පච්‌ඡා සිරො ඡින්‌දෙ තං දුක්‌ඛං මරණං සියා|
  count |21|
    block |සුඛං නු ඛණ්‌ඩසො ඡින්‌නං භද්‌දසාලවනප්‌පති|
    block |කිං හෙතු කිං උපාදාය ඛණ්‌ඩසො ඡින්‌නමිච්‌ඡසි|
  count |22|
    block |යඤ්‌ච හෙතුමුපාදාය හෙතුං ධම්‌මූපසංහිතං|
    block |ඛණ්‌ඩසො ඡින්‌නමිච්‌ඡාමි මහාරාජ සුණොහි මෙ|
  count |23|
    block |ඤාතී මෙ සුඛසංවද්‌ධා මම පස්‌සෙ නිවාතජා|
    block |තෙපිහං උපහිංසෙය්‍යං පරෙසං අසුඛොචිතං|
  count |24|
    block |චෙතෙය්‍යරූපං චෙතෙසි භද්‌දසාලවනප්‌පති|
    block |හිතකාමොසි ඤාතීනං අභයං සම්‌ම දම්‌මි තෙති|
  stand |භද්‌දසාලජාතකං දුතියං|
  count |  |
  block |සමුද්‌දවාණිජජාතකං|
  count |25|
    block |කසන්‌ති වපන්‌ති තෙ ජනා මනුජා කම්‌මඵලූපජීවිනො|
    block |නයිමස්‌ස දීපකස්‌ස භාගිනො ජම්‌බුදීපා ඉදමෙව නො වරං|
  count |26|
    block |තිපඤ්‌චරත්‌තූපගතම්‌හි චන්‌දෙ වෙගො මහා හෙහිති සාගරස්‌ස|
    block |උප්‌ලවිස්‌සං දීපමිමං උළාරං මා වො වධී ගච්‌ඡථ ලෙණමඤ්‌ඤං|
  count |27|
    block |න ජාතුයං සාගරවාරිවෙගො උප්‌ලවිස්‌සං දීපමිමං උළාරං|
    block |තං මෙ නිමිත්‌තෙහි බහූහි දිට්‌ඨං මා භෙථ කිං සොචථ මොදථව්‌හො|
  count |28|
    block |පහූතභක්‌ඛං බහුඅන්‌නපානං පත්‌තත්‌ථ ආවාසමිමං උළාරං|
    block |න වො භයං පටිපස්‌සාමි කිඤ්‌චි ආපුත්‌තපුත්‌තෙහි පමොදථව්‌හො|
  count |29|
    block |යො දෙවොයං දක්‌ඛිණායං දිසායං ඛෙමන්‌ති පක්‌කොසති තස්‌ස සච්‌චං|
    block |න උත්‌තරො වෙදි භයාභයස්‌ස මා භෙථ කිං සොචථ මොදථව්‌හො|
  count |30|
    block |යථා ඉමෙ විප්‌පවදන්‌ති යක්‌ඛා එකො භයං සංසති ඛෙමමෙකො|
    block |තදිඞ්‌ඝ මය්‌හං වචනං සුණාථ ඛිප්‌පං ලහුං මා විනස්‌සිම්‌හ සබ්‌බෙ|
  count |31|
    block |සබ්‌බෙ සමාගම්‌ම කරොම නාවං දොණිං දළ්‌හං සබ්‌බයන්‌තූපපන්‌නං|
    block |සචෙ අයං දක්‌ඛිණො සච්‌චමාහ මොඝං පටික්‌කොසති උත්‌තරොයං|
    block |සා චෙව නො හෙහිති ආපදත්‌ථා ඉමඤ්‌ච දීපං න පරිච්‌චජෙම|
  count |32|
    block |සචෙ ච ඛො උත්‌තරො සච්‌චමාහ මොඝං පටික්‌කොසති දක්‌ඛිණොයං|
    block |තමෙව නාවං අභිරුය්‌හ සබ්‌බෙ එවං මයං සොත්‌ථි තරෙමු පාරං|
  count |33|
    block |න වෙ සුගණ්‌හං පඨමෙන සෙට්‌ඨං කනිට්‌ඨමාපාථගතං ගහෙත්‌වා|
    block |යො චීධ තච්‌ඡං පවිචෙය්‍ය ගණ්‌හති ස වෙ නරො සෙට්‌ඨමුපෙති ඨානං|
  count |34|
    block |යථාපි තෙ සාගරවාරිමජ්‌ඣෙ සකම්‌මුනා සොත්‌ථි වහිංසු වාණිජා|
    block |අනාගතත්‌ථං පටිවිජ්‌ඣියාන අප්‌පම්‌පි නාච්‌චෙති ස භූරිපඤ්‌ඤො|
  count |35|
    block |බාලා ච මොහෙන රසානුගිද්‌ධා අනාගතං අප්‌පටිවිජ්‌ඣියත්‌ථං|
  block |පච්‌චුප්‌පන්‌නෙ සීදන්‌ති අත්‌ථජාතෙ සමුද්‌දමජ්‌ඣෙ යථා තෙ මනුස්‌සා|
  count |36|
    block |අනාගතං පටිකයිරාථ කිච්‌චං මා මං කිච්‌චං කිච්‌චකාලෙ බ්‍යධෙසි|
    block |තං තාදිසං පටිකත කිච්‌චකාරිං න තං කිච්‌චං කිච්‌චකාලෙ බ්‍යධෙතීති|
  stand |සමුද්‌දවාණිජජාතකං තතියං|
  count |  |
  block |කාමජාතකං|
  count |37|
    block |කාමං කාමයමානස්‌ස තස්‌ස චෙ තං සමිජ්‌ඣති|
    block |අද්‌ධා පීතිමනො හොති ලද්‌ධා මච්‌චො යදිච්‌ඡති|
  count |38|
    block |කාමං කාමයමානස්‌ස තස්‌ස චෙ තං සමිජ්‌ඣති|
    block |තතො නං අපරං කාමෙ ධම්‌මෙ තණ්‌හංව වින්‌දති|
  count |39|
    block |ගවංව සිඞ්‌ගිනො සිඞ්‌ගං වඩ්‌ඪමානස්‌ස වඩ්‌ඪති|
    block |එවං මන්‌දස්‌ස පොසස්‌ස බාලස්‌ස අවිජානතො|
    block |භිය්‍යො තණ්‌හා පිපාසා ච වඩ්‌ඪමානස්‌ස වඩ්‌ඪති|
  count |40|
    block |පථබ්‍යා සාලියවකං ගවස්‌සං දාසපොරිසං|
    block |දත්‌වා ච නාලමෙකස්‌ස ඉති විද්‌වා සමං චරෙ|
  count |41|
    block |රාජා පසය්‌හ පථවිං විජිත්‌වා සසාගරන්‌තං මහිමාවසන්‌තො|
    block |ඔරං සමුද්‌දස්‌ස අතිත්‌තරූපො පාරං සමුද්‌දස්‌සපි පත්‌ථයෙථ|
  count |42|
    block |යාව අනුස්‌සරං කාමෙ මනසා තිත්‌ති නාජ්‌ඣගා|
    block |තතො නිවත්‌තා පටිකම්‌ම දිස්‌වා තෙ වෙ සුතිත්‌තා යෙ පඤ්‌ඤාය තිත්‌තා|
  count |43|
    block |පඤ්‌ඤාය තිත්‌තිනං සෙට්‌ඨං න සො කාමෙහි තප්‌පති|
    block |පඤ්‌ඤාය තිත්‌තං පුරිසං තණ්‌හා න කුරුතෙ වසං|
  count |44|
    block |අපචිනෙථෙව කාමානං අප්‌පිච්‌ඡස්‌ස අලොලුපො|
    block |සමුද්‌දමත්‌තො පුරිසො න සො කාමෙහි තප්‌පති|
  count |45|
    block |රථකාරොව චම්‌මස්‌ස පරිකන්‌තං උපාහනං|
    block |යං යං චජති කාමානං තං තං සම්‌පජ්‌ජතෙ සුඛං|
    block |සබ්‌බං චෙ සුඛමිච්‌ඡෙය්‍ය සබ්‌බෙ කාමෙ පරිච්‌චජෙ|
  count |46|
    block |අට්‌ඨ තෙ භාසිතා ගාථා සබ්‌බා හොන්‌ති සහස්‌සියො|
    block |පටිගණ්‌හ මහාබ්‍රහ්‌මෙ සාධෙතං තව භාසිතං|
  count |47|
    block |න මෙ අත්‌ථො සහස්‌සෙහි සතෙහි නහුතෙහි වා|
    block |පච්‌ඡිමං භාසතො ගාථං කාමෙ මෙ න රතො මනො|
  count |48|
    block |භද්‍රකො වතායං මාණවකො සබ්‌බලොකවිදූ මුනි|
    block |යො ඉමං තණ්‌හං දුක්‌ඛජනනිං පරිජානාති පණ්‌ඩිතොති|
  stand |කාමජාතකං චතුත්‌ථං|
  count |  |
  block |ජනසන්‌ධජාතකං|
  count |49|
    block |දස ඛලු ඉමානි ඨානානි යානි පුබ්‌බෙ අකරිත්‌වා|
    block |ස පච්‌ඡා මනුතප්‌පති ඉච්‌චෙවාහ ජනසන්‌ධො|
  count |50|
    block |අලද්‌ධා විත්‌තං තප්‌පති පුබ්‌බෙ අසමුදානිතං|
    block |න පුබ්‌බෙ ධනමෙසිස්‌සං ඉති පච්‌ඡානුතප්‌පති|
  count |51|
    block |සක්‍යරූපං පුරෙ සන්‌තං මයා සිප්‌පං න සික්‌ඛිතං|
    block |කිච්‌ඡා වුත්‌ති අසිප්‌පස්‌ස ඉති පච්‌ඡානුතප්‌පති|
  count |52|
    block |කූටවෙදී පුරෙ ආසිං පිසුණො පිට්‌ඨිමංසිකො|
    block |චණ්‌ඩො ච ඵරුසො චාපි ඉති පච්‌ඡානුතප්‌පති|
  count |53|
    block |පාණාතිපාතී පුරෙ ආසිං ලුද්‌දො චාපි අනාරියො|
    block |භූතානං නාපචායිස්‌සං ඉති පච්‌ඡානුතප්‌පති|
  count |54|
    block |බහූසු වත සන්‌තීසු අනාපාදාසු ඉත්‌ථිසු|
    block |පරදාරං අසෙවිස්‌සං ඉති පච්‌ඡානුතප්‌පති|
  count |55|
    block |බහුම්‌හි වත සන්‌තම්‌හි අන්‌නපානෙ උපට්‌ඨිතෙ|
    block |න පුබ්‌බෙ අදදං දානං ඉති පච්‌ඡානුතප්‌පති|
  count |56|
    block |මාතරං පිතරඤ්‌චාපි ජිණ්‌ණකං ගතයොබ්‌බනං|
    block |පහු සන්‌තො න පොසිස්‌සං ඉති පච්‌ඡානුතප්‌පති|
  count |57|
    block |ආචරියමනුසත්‌ථාරං සබ්‌බකාමරසාහරං|
    block |පිතරං අතිමඤ්‌ඤිස්‌සං ඉති පච්‌ඡානුතප්‌පති|
  count |58|
    block |සමණෙ බ්‍රාහ්‌මණෙ චාපි සීලවන්‌තෙ බහුස්‌සුතෙ|
    block |න පුබ්‌බෙ පයිරුපාසිස්‌සං ඉති පච්‌ඡානුතප්‌පති|
  count |59|
    block |සාධු හොති තපො චිණ්‌ණො සන්‌තො ච පයිරුපාසිතො|
    block |න ච පුබ්‌බෙ තපො චිණ්‌ණො ඉති පච්‌ඡානුතප්‌පති|
  count |60|
    block |යො ච එතානි ඨානානි යොනිසො පටිපජ්‌ජති|
    block |කරං පුරිසකිච්‌චානි ස පච්‌ඡා නානුතප්‌පතීති|
  stand |ජනසන්‌ධජාතකං පඤ්‌චමං|
  count |  |
  block |මහාකණ්‌හජාතකං|
  count |61|
    block |කණ්‌හො කණ්‌හො ච ඝොරො ච සුක්‌කදාඨො පභාසවා|
    block |බද්‌ධො පඤ්‌චහි රජ්‌ජූහි කිං රවි සුනඛො තව|
  count |62|
    block |නායං මිගානමත්‌ථාය උසීනක භවිස්‌සති|
    block |මනුස්‌සානං අනයො හුත්‌වා තදා කණ්‌හො පමොක්‌ඛති|
  count |63|
    block |පත්‌තහත්‌ථා සමණකා මුණ්‌ඩා සඞ්‌ඝාටිපාරුතා|
    block |නඞ්‌ගලෙහි කසිස්‌සන්‌ති තදා කණ්‌හො පමොක්‌ඛති|
  count |64|
    block |තපස්‌සිනියො පබ්‌බජිතා මුණ්‌ඩා සඞ්‌ඝාටිපාරුතා|
    block |යදා ලොකෙ ගමිස්‌සන්‌ති තදා කණ්‌හො පමොක්‌ඛති|
  count |65|
    block |දීඝොත්‌තරොට්‌ඨා ජටිලා පඞ්‌කදන්‌තා රජස්‌සිරා|
    block |ඉණං චොදාය ගච්‌ඡන්‌ති තදා කණ්‌හො පමොක්‌ඛති|
  count |66|
    block |අධිච්‌ච වෙදෙ සාවිත්‌තිං යඤ්‌ඤතන්‌තඤ්‌ච බ්‍රාහ්‌මණා|
    block |භතිකාය යජිස්‌සන්‌ති තදා කණ්‌හො පමොක්‌ඛති|
  count |67|
    block |මාතරං පිතරඤ්‌චාපි ජිණ්‌ණකං ගතයොබ්‌බනං|
    block |පහූ සන්‌තො න භරන්‌ති තදා කණ්‌හො පමොක්‌ඛති|
  count |68|
    block |මාතරං පිතරඤ්‌චාපි ජිණ්‌ණකං ගතයොබ්‌බනං|
    block |බාලා තුම්‌හෙති වක්‌ඛන්‌ති තදා කණ්‌හො පමොක්‌ඛති|
  count |69|
    block |ආචරියභරියං සඛිං මාතුලානිං පිතුච්‌ඡකිං|
    block |යදා ලොකෙ ගමිස්‌සන්‌ති තදා කණ්‌හො පමොක්‌ඛති|
  count |70|
    block |අසිචම්‌මං ගහෙත්‌වාන ඛග්‌ගං පග්‌ගය්‌හ බ්‍රාහ්‌මණා|
    block |පන්‌ථඝාතං කරිස්‌සන්‌ති තදා කණ්‌හො පමොක්‌ඛති|
  count |71|
    block |සුක්‌කච්‌ඡවී වෙධවෙරා ථූලබාහූ අපාතුභා|
    block |මිත්‌තභෙදං කරිස්‌සන්‌ති තදා කණ්‌හො පමොක්‌ඛති|
  count |72|
    block |මායාවිනො නෙකතිකා අසප්‌පුරිසචින්‌තකා|
    block |යදා ලොකෙ භවිස්‌සන්‌ති තදා කණ්‌හො පමොක්‌ඛතීති|
  stand |මහාකණ්‌හජාතකං ඡට්‌ඨං|
  count |  |
  block |කොසියජාතකං|
  count |73|
    block |නෙව කිණාමි නපි වික්‌කිණාමි න චාපි මෙ සන්‌නිචයො ච අත්‌ථි|
    block |සුකිච්‌ඡරූපං වතිදං පරිත්‌තං පත්‌ථොදනො නාලමයං දුවින්‌නං|
  count |74|
    block |අප්‌පම්‌හා අප්‌පකං දජ්‌ජා අනුමජ්‌ඣතො මජ්‌ඣකං|
    block |බහුම්‌හා බහුකං දජ්‌ජා අදානං නුපපජ්‌ජති|
  count |75|
    block |තං තං වදාමි කොසිය දෙහි දානානි භුඤ්‌ජ ච|
    block |අරියමග්‌ගං සමාරූහ නෙකාසී ලභතෙ සුඛං|
  count |76|
    block |මොඝඤ්‌චස්‌ස හුතං හොති මොඝඤ්‌චාපි සමීහිතං|
    block |අතිථිස්‌මිං යො නිසින්‌නස්‌මිං එකො භුඤ්‌ජති භොජනං|
  count |77|
    block |තං තං වදාමි කොසිය දෙහි දානානි භුඤ්‌ජ ච|
    block |අරියමග්‌ගං සමාරූහ නෙකාසී ලභතෙ සුඛං|
  count |78|
    block |සච්‌චඤ්‌චස්‌ස හුතං හොති සච්‌චඤ්‌චාපි සමීහිතං|
    block |අතිථිස්‌මිං යො නිසින්‌නස්‌මිං නෙකො භුඤ්‌ජති භොජනං|
  count |79|
    block |තං තං වදාමි කොසිය දෙහි දානානි භුඤ්‌ජ ච|
    block |අරියමග්‌ගං සමාරූහ නෙකාසී ලභතෙ සුඛං|
  count |80|
    block |සරඤ්‌ච ජුහති පොසො බහුකාය ගයාය ච|
    block |දොණෙ තිම්‌බරුතිත්‌ථස්‌මිං සීඝසොතෙ මහාවහෙ|
  count |81|
    block |අත්‍ර චස්‌ස හුතං හොති අත්‍ර චස්‌ස සමීහිතං|
    block |අතිථිස්‌මිං යො නිසින්‌නස්‌මිං නෙකො භුඤ්‌ජති භොජනං|
  count |82|
    block |තං තං වදාමි කොසිය දෙහි දානානි භුඤ්‌ජ ච|
    block |අරියමග්‌ගං සමාරූහ නෙකාසී ලභතෙ සුඛං|
  count |83|
    block |බළිසඤ්‌හි සො නිගිලති දීඝසුත්‌තං සබන්‌ධනං|
    block |අතිථිස්‌මිං යො නිසින්‌නස්‌මිං එකො භුඤ්‌ජති භොජනං|
  count |84|
    block |තං තං වදාමි කොසිය දෙහි දානානි භුඤ්‌ජ ච|
    block |අරියමග්‌ගං සමාරූහ නෙකාසී ලභතෙ සුඛං|
  count |85|
    block |උළාරවණ්‌ණා වත බ්‍රාහ්‌මණා ඉමෙ අයඤ්‌ච වො සුනඛො කිස්‌ස හෙතු|
    block |උච්‌චාවචං වණ්‌ණනිභං විකුබ්‌බති අක්‌ඛාථ නො බ්‍රාහ්‌මණා කෙ නු තුම්‌හෙ|
  count |86|
    block |චන්‌දො ච සුරියො ච උභො ඉධාගතා අයං පන මාතලි දෙවසාරථි|
    block |සක්‌කොහමස්‌මි තිදසානමින්‌දො එසො ච ඛො පඤ්‌චසිඛොති වුච්‌චති|
  count |87|
    block |පාණිස්‌සරා මුදිඞ්‌ගා ච මුරජාලම්‌බරානි ච|
    block |සුත්‌තමෙනං පබොධෙන්‌ති පටිබුද්‌ධො ච නන්‌දති|
  count |88|
    block |යෙ කෙචිමෙ මච්‌ඡරිනො කදරියා පරිභාසකා සමණබ්‍රාහ්‌මණානං|
    block |ඉධෙව නික්‌ඛිප්‌ප සරීරදෙහං කායස්‌ස භෙදා නිරයං වජන්‌ති|
  count |89|
    block |යෙ කෙචිමෙ සුග්‌ගතිමාසමානා ධම්‌මෙ ඨිතා සංයමෙ සංවිභාගෙ|
    block |ඉධෙව නික්‌ඛිප්‌ප සරීරදෙහං කායස්‌ස භෙදා සුගතිං වජන්‌ති|
  count |90|
    block |ත්‌වං නොසි ඤාති පුරිමාසු ජාතිසු සො මච්‌ඡරී රොසකො පාපධම්‌මො|
    block |තවෙව අත්‌ථාය ඉධාගතම්‌හා මා පාපධම්‌මො නිරයං ගමිත්‌ථ|
  count |91|
    block |අද්‌ධා හි මං වො හිතකාමා යං මං සමනුසාසථ|
    block |සොහං තථා කරිස්‌සාමි සබ්‌බං වුත්‌තං හිතෙසිභි|
  count |92|
    block |එසාහමජ්‌ජෙව උපාරමාමි න චාපිහං කිඤ්‌චි කරෙය්‍ය පාපං|
    block |න චාපි මෙ කිඤ්‌චි අදෙය්‍යමත්‌ථි න චාපිදත්‌වා උදකං පිවාමි|
  count |93|
    block |එවඤ්‌ච මෙ දදතො සබ්‌බකාලං භොගා ඉමෙ වාසව ඛීයිස්‌සන්‌ති|
    block |තතො අහං පබ්‌බජිස්‌සාමි සක්‌ක හිත්‌වාන කාමානි යථොධිකානීති|
  stand |කොසියජාතකං සත්‌තමං|
  count |  |
  block |මෙණ්‌ඩකපඤ්‌හජාතකං|
  count |94|
    block |යෙසං න කදාචි භූතපුබ්‌බං සඛ්‍යං සත්‌තපදම්‌පිමස්‌මි ලොකෙ|
    block |ජාතා අමිත්‌තා දුවෙ සහායා පටිසන්‌ධාය චරන්‌ති කිස්‌ස හෙතු|
  count |95|
    block |යදි මෙ අජ්‌ජ පාතරාසකාලෙ පඤ්‌හං න සක්‌කුණෙය්‍යාථ වත්‌තුමෙතං|
    block |රට්‌ඨා පබ්‌බාජයිස්‌සාමි වො සබ්‌බෙ න හි මත්‌ථො දුප්‌පඤ්‌ඤජාතිකෙහි|
  count |96|
    block |මහාජනසමාගමම්‌හි ඝොරෙ ජනකොලාහලසඞ්‌ගමම්‌හි ජාතෙ|
    block |වික්‌ඛිත්‌තමනා අනෙකචිත්‌තා පඤ්‌හං න සක්‌කුණොම වත්‌තුමෙතං|
  count |97|
    block |එකග්‌ගචිත්‌තාව එකමෙකා රහසි ගතා අත්‌ථං නිචින්‌තයිත්‌වා|
    block |පවිවෙකෙ සම්‌මසිත්‌වාන ධීරා අථ වක්‌ඛන්‌ති ජනින්‌ද එතමත්‌ථං|
  count |98|
    block |උග්‌ගපුත්‌ත-රාජපුත්‌තියානං උරබ්‌භස්‌ස මංසං පියං මනාපං|
    block |න සුනඛස්‌ස තෙ අදෙන්‌ති මංසං අථ මෙණ්‌ඩස්‌ස සුණෙන සඛ්‍යමස්‌ස|
  count |99|
    block |චම්‌මං විහනන්‌ති එළකස්‌ස අස්‌සපිට්‌ඨත්‌ථරස්‌සුඛස්‌ස හෙතු|
    block |න ච තෙ සුනඛස්‌ස අත්‌ථරන්‌ති අථ මෙණ්‌ඩස්‌ස සුණෙන සඛ්‍යමස්‌ස|
  count |100|
    block |ආවෙල්‌ලිතසිඞ්‌ගිකො හි මෙණ්‌ඩො න ච සුනඛස්‌ස විසාණකානි අත්‌ථි|
    block |තිණභක්‌ඛො මංසභොජනො ච අථ මෙණ්‌ඩස්‌ස සුණෙන සඛ්‍යමස්‌ස|
  count |101|
    block |තිණමාසි පලාසමාසි මෙණ්‌ඩො න ච සුනඛො තිණමාසි නො පලාසං|
    block |ගණ්‌හෙය්‍ය සුණො සසං බිළාරං අථ මෙණ්‌ඩස්‌ස සුණෙන සඛ්‍යමස්‌ස|
  count |102|
    block |අට්‌ඨඩ්‌ඪපදො චතුප්‌පදස්‌ස මෙණ්‌ඩො අට්‌ඨනඛො අදිස්‌සමානො|
    block |ඡාදියමාහරතී අයං ඉමස්‌ස මංසං ආහරතී අයං අමුස්‌ස|
  count |103|
    block |පාසාදවරගතො විදෙහසෙට්‌ඨො විතිහාරං අඤ්‌ඤමඤ්‌ඤභොජනානං|
    block |අද්‌දක්‌ඛි කිර සක්‌ඛිකං ජනින්‌දො බුභුක්‌කස්‌ස පුණ්‌ණං මුඛස්‌ස චෙතං|
  count |104|
    block |ලාභා වත මෙ අනප්‌පරූපා යස්‌ස මෙදිසා පණ්‌ඩිතා කුලම්‌හි|
    block |පඤ්‌හස්‌ස ගම්‌භීරගතං නිපුණමත්‌ථං පටිවිජ්‌ඣන්‌ති සුභාසිතෙන ධීරා|
  count |105|
    block |අස්‌සතරිරථඤ්‌ච එකමෙකං ඵීතං ගාමවරඤ්‌ච එකමෙකං|
    block |සබ්‌බෙසං වො දම්‌මි පණ්‌ඩිතානං පරමප්‌පතීතමනො සුභාසිතෙනාති|
  stand |මෙණ්‌ඩකපඤ්‌හජාතකං අට්‌ඨමං|
  count |  |
  block |මහාපදුමජාතකං|
  count |106|
    block |නාදට්‌ඨා පරතො දොසං අණුං ථූලානි සබ්‌බසො|
    block |ඉස්‌සරො පණයෙ දණ්‌ඩං සාමං අප්‌පටිවෙක්‌ඛිය|
  count |107|
    block |යො ච අප්‌පටිවෙක්‌ඛිත්‌වා දණ්‌ඩං කුබ්‌බති ඛත්‌තියො|
    block |සකණ්‌ටකං සො ගිලති ජච්‌චන්‌ධොව සමක්‌ඛිකං|
  count |108|
    block |අදණ්‌ඩියං දණ්‌ඩයති දණ්‌ඩියඤ්‌ච අදණ්‌ඩියං|
    block |අන්‌ධොව විසමං මග්‌ගං න ජානාති සමාසමං|
  count |109|
    block |යො ච එතානි ඨානානි අණුං ථූලානි සබ්‌බසො|
    block |සුදිට්‌ඨමනුසාසෙය්‍ය ස වෙ වොහරිතු මරහති|
  count |110|
    block |නෙකන්‌තමුදුනා සක්‌කා එකන්‌තතිඛිණෙන වා|
    block |අත්‌තං මහන්‌තෙ ඨපෙතුං තස්‌මා උභයමාචරෙ|
  count |111|
    block |පරිභූතො මුදු හොති අතිතික්‌ඛො ච වෙරවා|
    block |එතඤ්‌ච උභයං ඤත්‌වා අනුමජ්‌ඣං සමාචරෙ|
  count |112|
    block |බහුම්‌පි රත්‌තො භාසෙය්‍ය දුට්‌ඨොපි බහු භාසති|
    block |න ඉත්‌ථිකාරණා රාජ පුත්‌තං ඝාතෙතුමරහසි|
  count |113|
    block |සබ්‌බොව ලොකො එකතො ඉත්‌ථී ච අයමෙකිකා|
    block |තෙනාහං පටිපජ්‌ජිස්‌සං ගච්‌ඡථ පක්‌ඛිපථෙව තං|
  count |114|
    block |අනෙකතාලෙ නරකෙ ගම්‌භීරෙ ච සුදුත්‌තරෙ|
    block |පාතිතො ගිරිදුග්‌ගස්‌මිං කෙන ත්‌වං තත්‌ථ නාමරි|
  count |115|
    block |නාගො ජාතඵණො තත්‌ථ ථාමවා ගිරිසානුජො|
    block |පච්‌චග්‌ගහි මං භොගෙහි තෙනාහං තත්‌ථ නාමරිං|
  count |116|
    block |එහි තං පටිනෙස්‌සාමි රාජපුත්‌ත සකං ඝරං|
    block |රජ්‌ජං කාරෙහි භද්‌දන්‌තෙ කිං අරඤ්‌ඤෙ කරිස්‌සසි|
  count |117|
    block |යථා ගිලිත්‌වා බළිසං උද්‌ධරෙය්‍ය සලොහිතං|
    block |උද්‌ධරිත්‌වා සුඛී අස්‌ස එවං පස්‌සාමි අත්‌තනං|
  count |118|
    block |කිං නු ත්‌වං බළිසං බ්‍රූසි කිං ත්‌වං බ්‍රූසි සලොහිතං|
    block |කිං නු ත්‌වං උබ්‌භතං බ්‍රූසි තං මෙ අක්‌ඛාහි පුච්‌ඡිතො|
  count |119|
    block |කාමාහං බළිසං බ්‍රූමි හත්‌ථිඅස්‌සං සලොහිතං|
    block |චත්‌තාහං උබ්‌භතං බ්‍රූමි එවං ජානාහි ඛත්‌තිය|
  count |120|
    block |චිඤ්‌චාමාණවිකා මාතා දෙවදත්‌තො ච මෙ පිතා|
    block |ආනන්‌දො පණ්‌ඩිතො නාගො සාරිපුත්‌තො ච දෙවතා|
    block |රාජපුත්‌තො අහං ආසිං එවං ධාරෙථ ජාතකන්‌ති|
  stand |මහාපදුමජාතකං නවමං|
  count |  |
  block |මිත්‌තාමිත්‌තජාතකං|
  count |121|
    block |කානි කම්‌මානි කුබ්‌බානං කථං විඤ්‌ඤූ පරක්‌කමෙ|
    block |අමිත්‌තං ජානෙය්‍ය මෙධාවී දිස්‌වා සුත්‌වා ච පණ්‌ඩිතො|
  count |122|
    block |න නං උම්‌හයතෙ දිස්‌වා න ච නං පටිනන්‌දති|
    block |චක්‌ඛූනි චස්‌ස න දදාති පටිලොමඤ්‌ච වත්‌තති|
  count |123|
    block |අමිත්‌තෙ තස්‌ස භජති මිත්‌තෙ තස්‌ස න සෙවති|
    block |වණ්‌ණකාමෙ නිවාරෙති අක්‌කොසන්‌තෙ පසංසති|
  count |124|
    block |ගුය්‌හඤ්‌ච තස්‌ස නක්‌ඛාති තස්‌ස ගුය්‌හං න ගූහති|
    block |කම්‌මං තස්‌ස න වණ්‌ණෙති පඤ්‌ඤස්‌ස නප්‌පසංසති|
  count |125|
    block |අභවෙ නන්‌දති තස්‌ස භවෙ තස්‌ස න නන්‌දති|
    block |අච්‌ඡෙරං භොජනං ලද්‌ධා තස්‌ස නුප්‌පජ්‌ජතෙ සති|
    block |තතො නං නානුකම්‌පති අහො සොපි ලභෙය්‍යිතො|
  count |126|
    block |ඉච්‌චෙතෙ සොළසාකාරා අමිත්‌තස්‌මිං පතිට්‌ඨිතා|
    block |යෙහි අමිත්‌තං ජානෙය්‍ය දිස්‌වා සුත්‌වා ච පණ්‌ඩිතො|
  count |127|
    block |කානි කම්‌මානි කුබ්‌බානං කථං විඤ්‌ඤූ පරක්‌කමෙ|
    block |මිත්‌තං ජානෙය්‍ය මෙධාවී දිස්‌වා සුත්‌වා ච පණ්‌ඩිතො|
  count |128|
    block |පවුත්‌ථං තස්‌ස සරති ආගතං අභිනන්‌දති|
    block |තතො කෙලායිතො හොති වාචාය පටිනන්‌දති|
  count |129|
    block |මිත්‌තෙ තස්‌සෙව භජති අමිත්‌තෙ තස්‌ස න සෙවති|
    block |අක්‌කොසන්‌තෙ නිවාරෙති වණ්‌ණකාමෙ පසංසති|
  count |130|
    block |ගුය්‌හඤ්‌ච තස්‌ස අක්‌ඛාති තස්‌ස ගුය්‌හඤ්‌ච ගූහති|
    block |කම්‌මඤ්‌ච තස්‌ස වණ්‌ණෙති පඤ්‌ඤං තස්‌ස පසංසති|
  count |131|
    block |භවෙ ච නන්‌දති තස්‌ස අභවෙ තස්‌ස න නන්‌දති|
    block |අච්‌ඡෙරං භොජනං ලද්‌ධා තස්‌ස උප්‌පජ්‌ජතෙ සති|
    block |තතො නං අනුකම්‌පති අහො සොපි ලභෙය්‍යිතො|
  count |132|
    block |ඉච්‌චෙතෙ සොළසාකාරා මිත්‌තස්‌මිං සුප්‌පතිට්‌ඨිතා|
    block |යෙහි මිත්‌තඤ්‌ච ජානෙය්‍ය දිස්‌වා සුත්‌වා ච පණ්‌ඩිතොති|
    block |ලහුචිත්‌ත සසාල කසන්‌ති පුන අථ කාම දසඛලුට්‌ඨානවරො|
    block |අථ කණ්‌හ සුකොසිය මෙණ්‌ඩවරො පදුමො පුන මිත්‌තවරෙන දසාති|
  stand |මිත්‌තාමිත්‌තජාතකං දසමං|
  stand |ද්‌වාදසකනිපාතං නිට්‌ඨිතං|
  block |තස්‌සුද්‌දානං|
