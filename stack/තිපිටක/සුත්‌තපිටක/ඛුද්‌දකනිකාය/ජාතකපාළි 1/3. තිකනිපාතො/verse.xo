block |තිකනිපාතො|
  block |සඞ්‌කප්‌පවග්‌ගො|
    count |  |
    block |සඞ්‌කප්‌පරාගජාතකං --|
    count |1|
      block |සඞ්‌කප්‌පරාගධොතෙන විතක්‌කනිසිතෙන ච|
      block |නාලඞ්‌කතෙන භද්‍රෙන උසුකාරාකතෙන ච|
    count |2|
      block |න කණ්‌ණායතමුත්‌තෙන නාපි මොරූපසෙවිනා|
      block |තෙනම්‌හි හදයෙ විද්‌ධො සබ්‌බඞ්‌ගපරිදාහිනා|
    count |3|
      block |ආවෙධඤ්‌ච න පස්‌සාමි යතො රුහිරමස්‌සවෙ|
      block |යාව අයොනිසො චිත්‌තං සයං මෙ දුක්‌ඛමාභතන්‌ති|
    stand |සඞ්‌කප්‌පරාගජාතකං පඨමං|
    count |  |
    block |තිලමුට්‌ඨිජාතකං --|
    count |4|
      block |අජ්‌ජාපි මෙ තං මනසි යං මං ත්‌වං තිලමුට්‌ඨියා|
      block |බාහාය මං ගහෙත්‌වාන ලට්‌ඨියා අනුතාළයි|
    count |5|
      block |නනු ජීවිතෙ න රමසි යෙනාසි බ්‍රාහ්‌මණාගතො|
      block |යං මං බාහා ගහෙත්‌වාන තික්‌ඛත්‌තුං අනුතාළයි|
    count |6|
      block |අරියො අනරියං කුබ්‌බන්‌තං යො දණ්‌ඩෙන නිසෙධති|
      block |සාසනං තං න තං වෙරං ඉති නං පණ්‌ඩිතා විදූති|
    stand |තිලමුට්‌ඨිජාතකං දුතියං|
    count |  |
    block |මණිකණ්‌ඨජාතකං --|
    count |7|
      block |මමන්‌නපානං විපුලං උළාරං උප්‌පජ්‌ජතීමස්‌ස මණිස්‌ස හෙතු|
      block |තං තෙ න දස්‌සං අතියාචකොසි න චාපි තෙ අස්‌සමමාගමිස්‌සං|
    count |8|
      block |සුසූ යථා සක්‌ඛරධොතපාණී තාසෙසි මං සෙලං යාචමානො|
      block |තං තෙ න දස්‌සං අතියාචකොසි න චාපි තෙ අස්‌සමමාගමිස්‌සං|
    count |9|
      block |න තං යාචෙ යස්‌ස පියං ජිගීසෙ දෙස්‌සො හොති අතියාචනාය|
      block |නාගො මණිං යාචිතො බ්‍රාහ්‌මණෙන අදස්‌සනංයෙව තදජ්‌ඣගමාති|
    stand |මණිකණ්‌ඨජාතකං තතියං|
    count |  |
    block |කුණ්‌ඩකකුච්‌ඡිසින්‌ධවජාතකං --|
    count |10|
      block |භුත්‌වා තිණපරිඝාසං භුත්‌වා ආචාමකුණ්‌ඩකං|
      block |එතං තෙ භොජනං ආසි කස්‌මා දානි න භුඤ්‌ජසි|
    count |11|
      block |යත්‌ථ පොසං න ජානන්‌ති ජාතියා විනයෙන වා|
      block |බහුං තත්‌ථ මහාබ්‍රම්‌හෙ අපි ආචාමකුණ්‌ඩකං|
    count |12|
      block |ත්‌වඤ්‌ච ඛො මං පජානාසි යාදිසායං හයුත්‌තමො|
      block |ජානන්‌තො ජානමාගම්‌ම න තෙ භක්‌ඛාමි කුණ්‌ඩකන්‌ති|
    stand |කුණ්‌ඩකකුච්‌ඡිසින්‌ධවජාතකං චතුත්‌ථං|
    count |  |
    block |සුකජාතකං --|
    count |13|
      block |යාව සො මත්‌තමඤ්‌ඤාසි භොජනස්‌මිං විහඞ්‌ගමො|
      block |තාව අද්‌ධානමාපාදි මාතරඤ්‌ච අපොසයි|
    count |14|
      block |යතො ච ඛො බහුතරං භොජනං අජ්‌ඣවාහරි|
      block |තතො තත්‌ථෙව සංසීදි අමත්‌තඤ්‌ඤූ හි සො අහු|
    count |15|
      block |තස්‌මා මත්‌තඤ්‌ඤුතා සාධු භොජනස්‌මිං අගිද්‌ධතා|
      block |අමත්‌තඤ්‌ඤූ හි සීදන්‌ති මත්‌තඤ්‌ඤූ ච න සීදරෙති|
    stand |සුකජාතකං පඤ්‌චමං|
    count |  |
    block |ජරූදපානජාතකං --|
    count |16|
      block |ජරූදපානං ඛණමානා වාණිජා උදකත්‌ථිකා|
      block |අජ්‌ඣගමුං අයසං ලොහං තිපුසීසඤ්‌ච වාණිජා|
      block |රජතං ජාතරූපඤ්‌ච මුත්‌තා වෙළූරියා බහූ|
    count |17|
      block |තෙ ච තෙන අසන්‌තුට්‌ඨා භිය්‍යො භිය්‍යො අඛාණිසුං|
      block |තෙ තත්‌ථාසීවිසො ඝොරො තෙජස්‌සී තෙජසා හනි|
    count |18|
      block |තස්‌මා ඛණෙ නාතිඛණෙ අතිඛාතං හි පාපකං|
      block |ඛාතෙන ච ධනං ලද්‌ධං අතිඛාතෙන නාසිතන්‌ති|
    stand |ජරූදපානජාතකං ඡට්‌ඨං|
    count |  |
    block |ගාමණිචන්‌දජාතකං --|
    count |19|
      block |නායං ඝරානං කුසලො ලොලො අයං වලීමුඛො|
      block |කතං කතං ඛො දූසෙය්‍ය එවංධම්‌මමිදං කුලං|
    count |20|
      block |නයිදං චිත්‌තවතො ලොමං නායං අස්‌සාසිකො මිගො|
      block |සිට්‌ඨං මෙ ජනසන්‌ධෙන නායං කිඤ්‌චි විජානති|
    count |21|
      block |න මාතරං පිතරං වා භාතරං භගිනිං සකං|
      block |භරෙය්‍ය තාදිසො පොසො සිට්‌ඨං දසරථෙන මෙති|
    stand |ගාමණිචන්‌ද ජාතකං සත්‌තමං|
    count |  |
    block |මන්‌ධාතුජාතකං --|
    count |22|
      block |යාවතා චන්‌දිමසූරියා පරිහරන්‌ති දිසා භන්‌ති විරොචනා|
      block |සබ්‌බෙව දාසා මන්‌ධාතු යෙ පාණා පථවිස්‌සිතා|
    count |23|
      block |න කහාපණවස්‌සෙන තිත්‌ති කාමෙසු විජ්‌ජති|
      block |අප්‌පස්‌සාදා දුඛා කාමා ඉති විඤ්‌ඤාය පණ්‌ඩිතො|
    count |24|
      block |අපි දිබ්‌බෙසු කාමෙසු රතිං සො නාධිගච්‌ඡති|
      block |තණ්‌හක්‌ඛයරතො හොති සම්‌මාසම්‌බුද්‌ධසාවකොති|
    stand |මන්‌ධාතුජාතකං අට්‌ඨමං|
    count |  |
    block |තිරීටවච්‌ඡජාතකං --|
    count |25|
      block |නයිමස්‌ස විජ්‌ජාමයමත්‌ථි කිඤ්‌චි න බන්‌ධවො නො පන තෙ සහායො|
      block |අථ කෙන වණ්‌ණෙන තිරීටවච්‌ඡො තෙදණ්‌ඩිකො භුඤ්‌ජති අග්‌ගපිණ්‌ඩං|
    count |26|
      block |ආපාසු මෙ යුද්‌ධපරාජිතස්‌ස එකස්‌ස කත්‌වා විවනස්‌මි ඝොරෙ|
      block |පසාරයී කිච්‌ඡගතස්‌ස පාණිං තෙනූදතාරිං දුඛසංපරෙතො|
    count |27|
      block |එතස්‌ස කිච්‌චෙන ඉධානුපත්‌තො වෙසායිනො විසයා ජීවලොකෙ|
      block |ලාභාරහො තාත තිරීටවච්‌ඡො දෙථස්‌ස භොගං යජථඤ්‌ච යඤ්‌ඤන්‌ති|
    stand |තිරීටවච්‌ඡජාතකං නවමං|
    count |  |
    block |දූතජාතකං --|
    count |28|
      block |යස්‌සත්‌ථා දූරමායන්‌ති අමිත්‌තමපි යාචිතුං|
      block |තස්‌සූදරස්‌සහං දූතො මා මෙ කුජ්‌ඣ රථෙසභ|
    count |29|
      block |යස්‌ස දිවා ච රත්‌තො ච වසමායන්‌ති මාණවා|
      block |තස්‌සූදරස්‌සහං දූතො මා මෙ කුජ්‌ඣ රථෙසභ|
    count |30|
      block |දදාමි තෙ බ්‍රාහ්‌මණ රොහිණීනං ගවං සහස්‌සං සහ පුඞ්‌ගවෙන|
      block |දූතො හි දූතස්‌ස කථං න දජ්‌ජං මයම්‌පි තස්‌සෙව භවාම දූතාති|
      block |උසුකාරවරො තිලමුට්‌ඨි මණි හයරාජ විහඞ්‌ගම ආසිවිසො|
      block |ජනසන්‌ධ කහාපණවස්‌ස පුන තිරිටං පුන දූතවරෙන දසාති|
    stand |දූතජාතකං දසමං|
    stand |සඞ්‌කප්‌පවග්‌ගො පඨමො|
    block |තස්‌සුද්‌දානං|
  block |පදුමවග්‌ගො|
    count |  |
    block |පදුමජාතකං --|
    count |31|
      block |යථා කෙසා ච මස්‌සූ ච ඡින්‌නං ඡින්‌නං විරූහති|
      block |එවං රූහතු තෙ නාසා පදුමං දෙහි යාචිතො|
    count |32|
      block |යථා සාරදිකං බීජං ඛෙත්‌තෙ වුත්‌තං විරූහති|
      block |එවං රූහතු තෙ නාසා පදුමං දෙහි යාචිතො|
    count |33|
      block |උභොපි පලපන්‌තෙතෙ අපි පද්‌මානි දස්‌සති|
      block |වජ්‌ජුං වා තෙ න වා වජ්‌ජුං නත්‌ථි නාසාය රූහනා|
      block |දෙහි සම්‌ම පදුමානි අහං යාචාමි යාචිතොති|
    stand |පදුමජාතකං පඨමං|
    count |  |
    block |මුදුපාණිජාතකං --|
    count |34|
      block |පාණි චෙ මුදුකො චස්‌ස නාගො චස්‌ස සුකාරිතො|
      block |අන්‌ධකාරො ච වස්‌සෙය්‍ය අථ නූන තදා සියා|
    count |35|
      block |අනලා මුදුසම්‌භාසා දුප්‌පූරා තා නදීසමා|
      block |සීදන්‌ති නං විදිත්‌වාන ආරකා පරිවජ්‌ජයෙ|
    count |36|
      block |යං එතා උපසෙවන්‌ති ඡන්‌දසා වා ධනෙන වා|
      block |ජාතවෙදොව සං ඨානං ඛිප්‌පං අනුදහන්‌ති නන්‌ති|
    stand |මුදුපාණිජාතකං දුතියං|
    count |  |
    block |චූළපලොභනජාතකං --|
    count |37|
      block |අභිජ්‌ජමානෙ වාරිස්‌මිං සයං ආගම්‌ම ඉද්‌ධියා|
      block |මිස්‌සීභාවිත්‌ථියා ගන්‌ත්‌වා සංසීදසි මහණ්‌ණවෙ|
    count |38|
      block |ආවට්‌ටනී මහාමායා බ්‍රහ්‌මචරියවිකොපනා|
      block |සීදන්‌ති නං විදිත්‌වාන ආරකා පරිවජ්‌ජයෙ|
    count |39|
      block |යං එතා උපසෙවන්‌ති ඡන්‌දසා වා ධනෙන වා|
      block |ජාතවෙදොව සං ඨානං ඛිප්‌පං අනුදහන්‌ති නන්‌ති|
    stand |චූළපලොභන ජාතකං තතියං|
    count |  |
    block |මහාපනාදජාතකං --|
    count |40|
      block |පනාදො නාම සො රාජා යස්‌ස යූපො සුවණ්‌ණයො|
      block |තිරියං සොළසුබ්‌බෙධො උද්‌ධමාහු සහස්‌සධා|
    count |41|
      block |සහස්‌සකණ්‌ඩො සතගෙණ්‌ඩු ධජාසු හරිතාමයො|
      block |අනච්‌චුං තත්‌ථ ගන්‌ධබ්‌බා ඡ සහස්‌සානි සත්‌තධා|
    count |42|
      block |එවමෙතං තදා ආසි යථා භාසසි භද්‌දජි|
      block |සක්‌කො අහං තදා ආසිං වෙය්‍යාවච්‌චකරො තවාති|
    stand |මහාපනාදජාතකං චතුත්‌ථං|
    count |  |
    block |ඛුරප්‌පජාතකං --|
    count |43|
      block |දිස්‌වා ඛුරප්‌පෙ ධනුවෙගනුන්‌නෙ ඛග්‌ගෙ ගහීතෙ තිඛිණෙ තෙලධොතෙ|
      block |තස්‌මිං භයස්‌මිං මරණෙ වියූළ්‌හෙ කස්‌මා නු තෙ නාහු ඡම්‌භිතත්‌තං|
    count |44|
      block |දිස්‌වා ඛුරප්‌පෙ ධනුවෙගනුන්‌නෙ ඛග්‌ගෙ ගහීතෙ තිඛිණෙ තෙලධොතෙ|
      block |තස්‌මිං භයස්‌මිං මරණෙ වියූළ්‌හෙ වෙදං අලත්‌ථං විපුලං උළාරං|
    count |45|
      block |සො වෙදජාතො අජ්‌ඣභවිං අමිත්‌තෙ පුබ්‌බෙව මෙ ජීවිතමාසි චත්‌තං|
      block |න හි ජීවිතෙ ආලයං කුබ්‌බමානො සූරො කයිරා සූරකිච්‌චං කදාචීති|
    stand |ඛුරප්‌පජාතකං පඤ්‌චමං|
    count |  |
    block |වාතග්‌ගසින්‌ධවජාතකං --|
    count |46|
      block |යෙනාසි කිසියා පණ්‌ඩු යෙන භත්‌තං න රුච්‌චති|
      block |අයං සො ආගතො භත්‌තා කස්‌මා දානි පලායසි|
    count |47|
      block |සචෙ පනාදිකෙනෙව සන්‌ථවො නාම ජායති|
      block |යසො හායති ඉත්‌ථීනං තස්‌මා තාත පලායහං|
    count |48|
      block |යස්‌සස්‌සිනං කුලෙ ජාතං ආගතං යා න ඉච්‌ඡති|
      block |සොචති චිරරත්‌තාය වාතග්‌ගමිව භද්‌දලීති|
    stand |වාතග්‌ගසින්‌ධවජාතකං ඡට්‌ඨං|
    count |  |
    block |කක්‌කටකජාතකං --|
    count |49|
      block |සිඞ්‌ගීමිගො ආයතචක්‌ඛුනෙත්‌තො අට්‌ඨිත්‌තචො වාරිසයො අලොමො|
      block |තෙනාභිභූතො කපණං රුදාමි මා හෙව මං පාණසමං ජහෙය්‍ය|
    count |50|
      block |අය්‍ය න තං ජහිස්‌සාමි කුඤ්‌ජරං සට්‌ඨිහායනං|
      block |පථබ්‍යා චාතුරන්‌තාය සුප්‌පියො හොසි මෙ තුවං|
    count |51|
      block |යෙ කුළීරා සමුද්‌දස්‌මිං ගඞ්‌ගාය යමුනාය ච|
      block |තෙසං ත්‌වං වාරිජො සෙට්‌ඨො මුඤ්‌ච රොදන්‌තියා පතින්‌ති|
    stand |කක්‌කටක ජාතකං සත්‌තමං|
    count |  |
    block |ආරාමදූසකජාතකං --|
    count |52|
      block |යො වෙ සබ්‌බසමෙතානං අහුවා සෙට්‌ඨසම්‌මතො|
      block |තස්‌සායං එදිසී පඤ්‌ඤා කිමෙව ඉතරා පජා|
    count |53|
      block |එවමෙව තුවං බ්‍රහ්‌මෙ අනඤ්‌ඤාය විනින්‌දසි|
      block |කථං මූලං අදිස්‌වාන රුක්‌ඛං ජඤ්‌ඤා පතිට්‌ඨිතං|
    count |54|
      block |නාහං තුම්‌හෙ විනින්‌දාමි යෙ චඤ්‌ඤෙ වානරා වනෙ|
      block |විස්‌සසෙනොව ගාරය්‌හො යස්‌සත්‌ථා රුක්‌ඛරොපකාති|
    stand |ආරාමදූසකජාතකං අට්‌ඨමං|
    count |  |
    block |සුජාතජාතකං --|
    count |55|
      block |න හි වණ්‌ණෙන සම්‌පන්‌නා මඤ්‌ජුකා පියදස්‌සනා|
      block |ඛරවාචා පියා හොති අස්‌මිං ලොකෙ පරම්‌හි ච|
    count |56|
      block |නනු පස්‌සසිමං කාළිං දුබ්‌බණ්‌ණං තිලකාහතං|
      block |කොකිලං සණ්‌හවාචෙන බහූනං පාණිනං පියං|
    count |57|
      block |තස්‌මා සඛිලවාචස්‌ස මන්‌තභාණී අනුද්‌ධතො|
      block |අත්‌ථං ධම්‌මඤ්‌ච දීපෙති මධුරං තස්‌ස භාසිතන්‌ති|
    stand |සුජාතජාතකං නවමං|
    count |  |
    block |උලූකජාතකං --|
    count |58|
      block |සබ්‌බෙහි කිර ඤාතීහි කොසියො ඉස්‌සරො කතො|
      block |සචෙ ඤාතීහි අනුඤ්‌ඤාතො භණෙය්‍යාහං එකවාචිකං|
    count |59|
      block |භණ සම්‌ම අනුඤ්‌ඤාතො අත්‌ථං ධම්‌මඤ්‌ච කෙවලං|
      block |සන්‌ති හි දහරා පක්‌ඛී පඤ්‌ඤවන්‌තො ජුතින්‌ධරා|
    count |60|
      block |න මෙ රුච්‌චති භද්‌දං වො උලූකස්‌සාභිසෙචනං|
      block |අක්‌කුද්‌ධස්‌ස මුඛං පස්‌ස කථං කුද්‌ධො කරිස්‌සතීති|
      block |පදුමුත්‌තම නාගසිරිව්‌හයනො ස-මහණ්‌ණව යූප ඛුරප්‌පවරො|
      block |අථ භද්‌දලී කුඤ්‌ජර රුක්‌ඛ පුන ඛරවාච උලූකවරෙන දසාති|
    stand |උලූකජාතකං දසමං|
    stand |පදුමවග්‌ගො දුතියො|
    block |තස්‌සුද්‌දානං|
  block |උදපානවග්‌ගො|
    count |  |
    block |උදපානදූසකජාතකං --|
    count |61|
      block |ආරඤ්‌ඤිකස්‌ස ඉසිනො චිරරත්‌තං තපස්‌සිනො|
      block |කිච්‌ඡාකතං උදපානං කථං සම්‌ම අවාහසි|
    count |62|
      block |එස ධම්‌මො සිඞ්‌ගාලානං යං පිත්‌වා ඔහදාමසෙ|
      block |පිතුපිතාමහං ධම්‌මො න තං උජ්‌ඣාතුමරහසි|
    count |63|
      block |යෙසං වො එදිසො ධම්‌මො අධම්‌මො පන කීදිසො|
      block |මා වො ධම්‌මං අධම්‌මං වා අද්‌දසාම කුදාචනන්‌ති|
    stand |උදපානදූසකජාතකං පඨමං|
    count |  |
    block |බ්‍යග්‌ඝජාතකං --|
    count |64|
      block |යෙන මිත්‌තෙන සංසග්‌ගා යොගක්‌ඛෙමො විහිය්‍යති|
      block |පුබ්‌බෙවජ්‌ඣාභවං තස්‌ස රුක්‌ඛෙ අක්‌ඛීව පණ්‌ඩිතො|
    count |65|
      block |යෙන මිත්‌තෙන සංසග්‌ගා යොගක්‌ඛෙමො පවඩ්‌ඪති|
      block |කරෙය්‍යත්‌තසමං වුත්‌තිං සබ්‌බකිච්‌චෙසු පණ්‌ඩිතො|
    count |66|
      block |එථ බ්‍යග්‌ඝා නිවත්‌තව්‌හො පච්‌චුපෙථ මහාවනං|
      block |මා වනං ඡින්‌දි නිබ්‍යග්‌ඝං බ්‍යග්‌ඝා මාහෙසු නිබ්‌බනාති|
    stand |බ්‍යග්‌ඝජාතකං දුතියං|
    count |  |
    block |කච්‌ඡපජාතකං --|
    count |67|
      block |කො නු උද්‌ධිතභත්‌තොව පූරහත්‌ථොව බ්‍රාහ්‌මණො|
      block |කහං නු භික්‌ඛං අචරි කං සද්‌ධං උපසඞ්‌කමි|
    count |68|
      block |අහං කපිස්‌මි දුම්‌මෙධො අනාමාසානි ආමසිං|
      block |ත්‌වං මං මොචය භද්‌දන්‌තෙ මුත්‌තො ගච්‌ඡෙය්‍ය පබ්‌බතං|
    count |69|
      block |කච්‌ඡපා කස්‌සපා හොන්‌ති කොණ්‌ඩඤ්‌ඤා හොන්‌ති මක්‌කටා|
      block |මුඤ්‌ච කස්‌සප කොණ්‌ඩඤ්‌ඤං කතං මෙථුනකං තයාති|
    stand |කච්‌ඡපජාතකං තතියං|
    count |  |
    block |ලොලජාතකං --|
    count |70|
      block |කායං බලාකා සිඛිනී චොරී ලඞ්‌ඝිපිතාමහා|
      block |ඔරං බලාකෙ ආගච්‌ඡ චණ්‌ඩො මෙ වායසො සඛා|
    count |71|
      block |නාහං බලාකා සිඛිනී අහං ලොලොස්‌මි වායසො|
      block |අකත්‌වා වචනං තුය්‌හං පස්‌ස ලූනොස්‌මි ආගතො|
    count |72|
      block |පුනපාපජ්‌ජසී සම්‌ම සීලඤ්‌හි තව තාදිසං|
      block |න හි මානුසකා භොගා සුභුඤ්‌ජා හොන්‌ති පක්‌ඛිනාති|
    stand |ලොලජාතකං චතුත්‌ථං|
    count |  |
    block |රුචිරජාතකං --|
    count |73|
      block |කායං බලාකා රුචිරා කාකනීළස්‌මිමච්‌ඡති|
      block |චණ්‌ඩො කාකො සඛා මය්‌හං යස්‌ස චෙතං කුලාවකං|
    count |74|
      block |නනු මං සම්‌ම ජානාසි දිජ සාමාකභොජන|
      block |අකත්‌වා වචනං තුය්‌හං පස්‌ස ලූනොස්‌මි ආගතො|
    count |75|
      block |පුනපාපජ්‌ජසී සම්‌ම සීලඤ්‌හි තව තාදිසං|
      block |න හි මානුසකා භොගා සුභුඤ්‌ජා හොන්‌ති පක්‌ඛිනාති|
    stand |රුචිරජාතකං පඤ්‌චමං|
    count |  |
    block |කුරුධම්‌මජාතකං --|
    count |76|
      block |තව සද්‌ධඤ්‌ච සීලඤ්‌ච විදිත්‌වාන ජනාධිප|
      block |වණ්‌ණං අඤ්‌ජනවණ්‌ණෙන කාලිඞ්‌ගස්‌මිං නිමිම්‌හසෙ|
    count |77|
      block |අන්‌නභච්‌චා චභච්‌චා ච යොධ උද්‌දිස්‌ස ගච්‌ඡති|
      block |සබ්‌බෙ තෙ අප්‌පටික්‌ඛිප්‌පා පුබ්‌බාචරියවචො ඉදං|
    count |78|
      block |දදාමි වො බ්‍රාහ්‌මණා නාගමෙතං රාජාරහං රාජභොග්‌ගං යසස්‌සිනං|
      block |අලඞ්‌කතං හෙමජාලාභිඡන්‌නං සසාරථිං ගච්‌ඡථ යෙන කාමන්‌ති|
    stand |කුරුධම්‌මජාතකං ඡට්‌ඨං|
    count |  |
    block |රොමකජාතකං --|
    count |79|
      block |වස්‌සානි පඤ්‌ඤාස සමාධිකානි වසිම්‌හ සෙලස්‌ස ගුහාය රොමක|
      block |අසඞ්‌කමානා අභිනිබ්‌බුතත්‌තා හත්‌ථත්‌ත මායන්‌ති මමණ්‌ඩජා පුරෙ|
    count |80|
      block |තෙ දානි වක්‌කඞ්‌ග කිමත්‌ථමුස්‌සුකා භජන්‌ති අඤ්‌ඤං ගිරිකන්‌දරං දිජා|
      block |න නූන මඤ්‌ඤන්‌ති මමං යථා පුරෙ චිරප්‌පවුත්‌ථා අථ වා න තෙ ඉමෙ|
    count |81|
      block |ජානාම තං න මයං සම්‌පමූළ්‌හා සොයෙව ත්‌වං තෙ මයමස්‌ම නාඤ්‌ඤෙ|
      block |චිත්‌තඤ්‌ච තෙ අස්‌මිං ජනෙ පදුට්‌ඨං ආජීවිකා තෙන තමුත්‌තසාමාති|
    stand |රොමකජාතකං සත්‌තමං|
    count |  |
    block |මහිංසරාජජාතකං --|
    count |82|
      block |කිමත්‌ථ මභිසන්‌ධාය ලහුචිත්‌තස්‌ස දුබ්‌භිනො|
      block |සබ්‌බකාමදදස්‌සෙව ඉමං දුක්‌ඛං තිතික්‌ඛසි|
    count |83|
      block |සිඞ්‌ගෙන නිහනාහෙතං පදසා ච අධිට්‌ඨහ|
      block |භිය්‍යො බාලා පකුජ්‌ඣෙය්‍යුං නො චස්‌ස පටිසෙධකො|
    count |84|
      block |මමෙවායං මඤ්‌ඤමානො අඤ්‌ඤෙපෙවං කරිස්‌සති|
      block |තෙ නං තත්‌ථ වධිස්‌සන්‌ති සා මෙ මුත්‌ති භවිස්‌සතීති|
    stand |මහිංසරාජජාතකං අට්‌ඨමං|
    count |  |
    block |සතපත්‌තජාතකං --|
    count |85|
      block |යථා මාණවකො පන්‌ථෙ සිඞ්‌ගාලිං වනගොචරිං|
      block |අත්‌ථකාමං පවෙදෙන්‌තිං අනත්‌ථකාමාති මඤ්‌ඤති|
      block |අනත්‌ථකාමං සතපත්‌තං අත්‌ථකාමොති මඤ්‌ඤති|
    count |86|
      block |එවමෙව ඉධෙකච්‌චො පුග්‌ගලො හොති තාදිසො|
      block |හිතෙහි වචනං වුත්‌තො පටිගණ්‌හාති වාමතො|
    count |87|
      block |යෙ ච ඛො නං පසංසන්‌ති භයා උක්‌කංසයන්‌ති වා|
      block |තඤ්‌හි සො මඤ්‌ඤතෙ මිත්‌තං සතපත්‌තංව මාණවොති|
    stand |සතපත්‌තජාතකං නවමං|
    count |  |
    block |පුටදූසකජාතකං --|
    count |88|
      block |අද්‌ධා හි නූන මිගරාජා පුටකම්‌මස්‌ස කොවිදො|
      block |තථා හි පුටං දූසෙති අඤ්‌ඤං නූන කරිස්‌සති|
    count |89|
      block |න මෙ මාතා වා පිතා වා පුටකම්‌මස්‌ස කොවිදො|
      block |කතං කතං ඛො දූසෙම එවං ධම්‌මමිදං කුලං|
    count |90|
      block |යෙසං වො එදිසො ධම්‌මො අධම්‌මො පන කීදිසො|
      block |මා වො ධම්‌මං අධම්‌මං වා අද්‌දසාම කුදාචනන්‌ති|
      block |උදපානවරං වනබ්‍යග්‌ඝ කපි සිඛිනී ච බලාක රුචිරවරො|
      block |සුජනාධිපරොමකදූස පුන සතපත්‌තවරො පුටකම්‌ම දසාති|
    stand |පුටදූසකජාතකං දසමං|
    stand |උදපානවග්‌ගො තතියො|
    block |තස්‌සුද්‌දානං|
  block |අබ්‌භන්‌තරවග්‌ගො|
    count |  |
    block |අබ්‌භන්‌තරජාතකං --|
    count |91|
      block |අබ්‌භන්‌තරො නාම දුමො යස්‌ස දිබ්‍යමිදං ඵලං|
      block |භුත්‌වා දොහළිනී නාරී චක්‌කවත්‌තිං විජායති|
    count |92|
      block |ත්‌වම්‌පි භද්‌දෙ මහෙසීසි සා චාපි පතිනො පියා|
      block |ආහරිස්‌සති තෙ රාජා ඉදං අබ්‌භන්‌තරං ඵලං|
    count |93|
      block |භත්‌තුරත්‌ථෙ පරක්‌කන්‌තො යං ඨානමධිගච්‌ඡති|
      block |සූරො අත්‌තපරිච්‌චාගී ලභමානො භවාමහන්‌ති|
    stand |අබ්‌භන්‌තරජාතකං පඨමං|
    count |  |
    block |සෙය්‍යජාතකං --|
    count |94|
      block |සෙය්‍යංසො සෙය්‍යසො හොති යො සෙය්‍යමුපසෙවති|
      block |එකෙන සන්‌ධිං කත්‌වාන සතං වජ්‌ඣෙ අමොචයිං|
    count |95|
      block |තස්‌මා සබ්‌බෙන ලොකෙන සන්‌ධිං කත්‌වාන එකතො|
      block |පෙච්‌ච සග්‌ගං නිගච්‌ඡෙය්‍ය ඉදං සුණාථ කාසියා|
    count |96|
      block |ඉදං වත්‌වා මහාරාජා කංසො බාරාණසිග්‌ගහො|
      block |ධනුං කණ්‌ඩඤ්‌ච නික්‌ඛිප්‌ප සංයමං අජ්‌ඣුපාගමීති|
    stand |සෙය්‍යජාතකං දුතියං|
    count |  |
    block |වඩ්‌ඪකීසූකරජාතකං --|
    count |97|
      block |වරං වරං ත්‌වං නිහනං පුරෙ චරි අස්‌මිං පදෙසෙ අභිභුය්‍ය සූකරෙ|
      block |සො දානි එකො බ්‍යපගම්‌ම ඣායසි බලං නු තෙ බ්‍යග්‌ඝ න චජ්‌ජ විජ්‌ජති|
    count |98|
      block |ඉමෙ සුදං යන්‌ති දිසොදිසං පුරෙ භයට්‌ටිතා ලෙණගවෙසිනො පුථු|
      block |තෙ දානි සඞ්‌ගම්‌ම වසන්‌ති එකතො යත්‌ථට්‌ඨිතා දුප්‌පසහජ්‌ජමෙ මයා|
    count |99|
      block |නමත්‌ථු සඞ්‌ඝාන සමාගතානං දිස්‌වා සයං සඛ්‍ය වදාමි අබ්‌භුතං|
      block |බ්‍යග්‌ඝං මිගා යත්‌ථ ජිනිංසු දාඨිනො සාමග්‌ගියා දාඨබලෙසු මුච්‌චරෙති|
    stand |වඩ්‌ඪකීසූකරජාතකං තතියං|
    count |  |
    block |සිරිජාතකං --|
    count |100|
      block |යං උස්‌සුකා සඞ්‌ඝරන්‌ති අලක්‌ඛිකා බහුං ධනං|
      block |සිප්‌පවන්‌තො අසිප්‌පා ච ලක්‌ඛිවා තානි භුඤ්‌ජති|
    count |101|
      block |සබ්‌බත්‌ථ කතපුඤ්‌ඤස්‌ස අතිච්‌චඤ්‌ඤෙව පාණිනො|
      block |උප්‌පජ්‌ජන්‌ති බහූ භොගා අප්‌පනායතනෙසුපි|
    count |102|
      block |කුක්‌කුටො මණයො දණ්‌ඩො ථියො ච පුඤ්‌ඤලක්‌ඛණා|
      block |උප්‌පජ්‌ජන්‌ති අපාපස්‌ස කතපුඤ්‌ඤස්‌ස ජන්‌තුනොති|
    stand |සිරිජාතකං චතුත්‌ථං|
    count |  |
    block |මණිසූකරජාතකං --|
    count |103|
      block |දරියා සත්‌ත වස්‌සානි තිංසමත්‌තා වසාමසෙ|
      block |හඤ්‌ඤාම මණිනො ආභං ඉති නො මන්‌තනං අහු|
    count |104|
      block |යාවතා මණිං ඝංසාම භිය්‍යො වොදායතෙ මණි|
      block |ඉදඤ්‌ච දානි පුච්‌ඡාම කිං කිච්‌චං ඉධ මඤ්‌ඤසි|
    count |105|
      block |අයං මණි වෙළූරියො අකාචො විමලො සුභො|
      block |නාස්‌ස සක්‌කා සිරිං හන්‌තුං අපක්‌කමථ සූකරාති|
    stand |මණිසූකර ජාතකං පඤ්‌චමං|
    count |  |
    block |සාලූකජාතකං --|
    count |106|
      block |මා සාලූකස්‌ස පිහයි ආතුරන්‌නානි භුඤ්‌ජති|
      block |අප්‌පොස්‌සුක්‌කො භුසං ඛාද එතං දීඝායුලක්‌ඛණං|
    count |107|
      block |ඉදානි සො ඉධාගන්‌ත්‌වා අතිථී යුත්‌තසෙවකො|
      block |අථ දක්‌ඛසි සාලූකං සයන්‌තං මුසලුත්‌තරං|
    count |108|
      block |විකන්‌තං සූකරං දිස්‌වා සයන්‌තං මුසලුත්‌තරං|
      block |ජරග්‌ගවා විචින්‌තෙසුං වරම්‌හාකං භුසාමිවාති|
    stand |සාලූකජාතකං ඡට්‌ඨං|
    count |  |
    block |ලාභගරහජාතකං --|
    count |109|
      block |නානුම්‌මත්‌තො නාපිසුණො නානටො නාකුතූහලො|
      block |මූළ්‌හෙසු ලභතෙ ලාභං එසා තෙ අනුසාසනී|
    count |110|
      block |ධිරත්‌ථු තං යසලාභං ධනලාභඤ්‌ච බ්‍රාහ්‌මණ|
      block |යා වුත්‌ති විනිපාතෙන අධම්‌මචරණෙන වා|
    count |111|
      block |අපි චෙ පත්‌තමාදාය අනගාරො පරිබ්‌බජෙ|
      block |එසාව ජීවිකා සෙය්‍යො යා චාධම්‌මෙන එසනාති|
    stand |ලාභගරහජාතකං සත්‌තමං|
    count |  |
    block |මච්‌ඡුද්‌දානජාතකං --|
    count |112|
      block |අග්‌ඝන්‌ති මච්‌ඡා අධිකං සහස්‌සං න සො අත්‌ථි යො ඉමං සද්‌දහෙය්‍ය|
      block |මය්‌හඤ්‌ච අස්‌සු ඉධ සත්‌ත මාසා අහම්‌පි තං මච්‌ඡුද්‌දානං කිණෙය්‍යං|
    count |113|
      block |මච්‌ඡානං භොජනං දත්‌වා මම දක්‌ඛිණමාදිසි|
      block |තං දක්‌ඛිණං සරන්‌තියා කතං අපචිතිං තයා|
    count |114|
      block |පදුට්‌ඨචිත්‌තස්‌ස න ඵාති හොති න චාපි තං දෙවතා පූජයන්‌ති|
      block |යො භාතරං පෙත්‌තිකං සාපතෙය්‍යං අවඤ්‌චයී දුක්‌කටකම්‌මකාරීති|
    stand |මච්‌ඡුද්‌දානජාතකං අට්‌ඨමං|
    count |  |
    block |නානාඡන්‌දජාතකං --|
    count |115|
      block |නානාඡන්‌දා මහාරාජ එකාගාරෙ වසාමසෙ|
      block |අහං ගාමවරං ඉච්‌ඡෙ බ්‍රාහ්‌මණී ච ගවං සතං|
    count |116|
      block |පුත්‌තො ච ආජඤ්‌ඤරථං කඤ්‌ඤා ච මණිකුණ්‌ඩලං|
      block |යා චෙසා පුණ්‌ණිකා ජම්‌මී උදුක්‌ඛලංභිකඞ්‌ඛති|
    count |117|
      block |බ්‍රාහ්‌මණස්‌ස ගාමවරං බ්‍රාහ්‌මණියා ගවං සතං|
      block |පුත්‌තස්‌ස ආජඤ්‌ඤරථං කඤ්‌ඤාය මණිකුණ්‌ඩලං|
      block |යඤ්‌චෙතං පුණ්‌ණිකං ජම්‌මිං පටිපාදෙථුදුක්‌ඛලන්‌ති|
    stand |නානාඡන්‌දජාතකං නවමං|
    count |  |
    block |සීලවීමංසකජාතකං --|
    count |118|
      block |සීලං කිරෙව කල්‍යාණං සීලං ලොකෙ අනුත්‌තරං|
      block |පස්‌ස ඝොරවිසො නාගො සීලවාති න හඤ්‌ඤති|
    count |119|
      block |සොහං සීලං සමාදිස්‌සං ලොකෙ අනුමතං සිවං|
      block |අරියවුත්‌තිසමාචාරො යෙන වුච්‌චති සීලවා|
    count |120|
      block |ඤාතීනඤ්‌ච පියො හොති මිත්‌තෙසු ච විරොචති|
      block |කායස්‌ස භෙදා සුගතිං උපපජ්‌ජති සීලවාති|
      block |දුම කංසවරුත්‌තමබ්‍යග්‌ඝමිගා මණයො මණි සාලුකමව්‌හයනො|
      block |අනුසාසනියොපි ච මච්‌ඡවරො මණිකුණ්‌ඩලකෙන කිරෙන දසාති|
    stand |සීලවීමංසකජාතකං දසමං|
    stand |අබ්‌භන්‌තරවග්‌ගො චතුත්‌ථො|
    block |තස්‌සුද්‌දානං|
  block |කුම්‌භවග්‌ගො|
    count |  |
    block |සුරාඝටජාතකං --|
    count |121|
      block |සබ්‌බකාමදදං කුම්‌භං කුටං ලද්‌ධාන ධුත්‌තකො|
      block |යාව නං අනුපාලෙති තාව සො සුඛමෙධති|
    count |122|
      block |යදා මත්‌තො ච දිත්‌තො ච පමාදා කුම්‌භමබ්‌භිදා|
      block |තදා නග්‌ගො ච පොත්‌ථො ච පච්‌ඡා බාලො විහඤ්‌ඤති|
    count |123|
      block |එවමෙව යො ධනං ලද්‌ධා පමත්‌තො පරිභුඤ්‌ජති|
      block |පච්‌ඡා තප්‌පති දුම්‌මෙධො කුටං භිත්‌වාව ධුත්‌තකොති|
    stand |සුරාඝට ජාතකං පඨමං|
    count |  |
    block |සුපත්‌තජාතකං --|
    count |124|
      block |බාරාණස්‍යං මහාරාජ කාකරාජා නිවාසකො|
      block |අසීතියා සහස්‌සෙහි සුපත්‌තො පරිවාරිතො|
    count |125|
      block |තස්‌ස දොහළිනී භරියා සුඵස්‌සා භක්‌ඛිතුමිච්‌ඡති|
      block |රඤ්‌ඤො මහානසෙ පක්‌කං පච්‌චග්‌ඝං රාජභොජනං|
    count |126|
      block |තෙසාහං පහිතො දූතො රඤ්‌ඤො චම්‌හි ඉධාගතො|
      block |භත්‌තු අපචිතිං කුම්‌මි නාසායමකරං වණන්‌ති|
    stand |සුපත්‌තජාතකං දුතියං|
    count |  |
    block |කායනිබ්‌බින්‌දජාතකං --|
    count |127|
      block |ඵුට්‌ඨස්‌ස මෙ අඤ්‌ඤතරෙන බ්‍යාධිනා රොගෙන බාළ්‌හං දුඛිතස්‌ස රුප්‌පතො|
      block |පරිසුස්‌සති ඛිප්‌පමිදං කළෙවරං පුප්‌ඵං යථා පංසුනි ආතපෙ කතං|
    count |128|
      block |අජඤ්‌ඤං ජඤ්‌ඤසඞ්‌ඛාතං අසුචිං සුචිසම්‌මතං|
      block |නානාකුණපපරිපූරං ජඤ්‌ඤරූපං අපස්‌සතො|
    count |129|
      block |ධිරත්‌ථුමං ආතුරං පූතිකායං ජෙගුච්‌ඡියං අස්‌සුචිං බ්‍යාධිධම්‌මං|
      block |යත්‌ථප්‌පමත්‌තා අධිමුච්‌ඡිතා පජා හාපෙන්‌ති මග්‌ගං සුගතූපපත්‌තියාති|
    stand |කායනිබ්‌බින්‌ද ජාතකං තතියං|
    count |  |
    block |ජම්‌බුඛාදකජාතකං --|
    count |130|
      block |කොයං බින්‌දුස්‌සරො වග්‌ගු සරවන්‌තාන මුත්‌තමො|
      block |අච්‌චුතො ජම්‌බුසාඛාය මොරච්‌ඡාපොව කූජති|
    count |131|
      block |කුලපුත්‌තොව ජානාති කුලපුත්‌තං පසංසිතුං|
      block |බ්‍යග්‌ඝච්‌ඡාපසරීවණ්‌ණ භුඤ්‌ජ සම්‌ම දදාමි තෙ|
    count |132|
      block |චිරස්‌සං වත පස්‌සාමි මුසාවාදී සමාගතෙ|
      block |වන්‌තාදං කුණපාදඤ්‌ච අඤ්‌ඤමඤ්‌ඤං පසංසකෙති|
    stand |ජම්‌බුඛාදකජාතකං චතුත්‌ථං|
    count |  |
    block |අන්‌තජාතකං --|
    count |133|
      block |උසභස්‌සෙව තෙ ඛන්‌ධො සීහස්‌සෙව විජම්‌භිතං|
      block |මිගරාජ නමො ත්‍යත්‌ථු අපි කිඤ්‌චි ලභාමසෙ|
    count |134|
      block |කුලපුත්‌තොව ජානාති කුලපුත්‌තං පසංසිතුං|
      block |මයූරගීවසඞ්‌කාස ඉතො පරියාහි වායස|
    count |135|
      block |මිගානං සිඞ්‌ගාලො අන්‌තො පක්‌ඛීනං පන වායසො|
      block |එරණ්‌ඩො අන්‌තො රුක්‌ඛානං තයො අන්‌තා සමාගතාති|
    stand |අන්‌තජාතකං පඤ්‌චමං|
    count |  |
    block |සමුද්‌දජාතකං --|
    count |136|
      block |කො නායං ලොණතොයස්‌මිං සමන්‌තා පරිධාවති|
      block |මච්‌ඡෙ මකරෙ ච වාරෙති ඌමීසු ච විහඤ්‌ඤති|
    count |137|
      block |අනන්‌තපායී සකුණො අතිත්‌තොති දිසාසුතො|
      block |සමුද්‌දං පාතුමිච්‌ඡාමි සාගරං සරිතං පතිං|
    count |138|
      block |සො අයං හායති චෙව පූරතෙ ච මහොදධි|
      block |නාස්‌ස නායති පීතන්‌තො අපෙය්‍යො කිර සාගරොති|
    stand |සමුද්‌දජාතකං ඡට්‌ඨං|
    count |  |
    block |කාමවිලාපජාතකං --|
    count |139|
      block |උච්‌චෙ සකුණ ඩෙමාන පත්‌තයාන විහඞ්‌ගම|
      block |වජ්‌ජාසි ඛො ත්‌වං වාමූරුං චිරං ඛො සා කරිස්‌සති|
    count |140|
      block |ඉදං ඛො සා න ජානාති අසිං සත්‌තිඤ්‌ච ඔඩ්‌ඩිතං|
      block |සා චණ්‌ඩී කාහති කොධං තං මෙ තපති නො ඉදං|
    count |141|
      block |එස උප්‌පලසන්‌නාහො නික්‌ඛඤ්‌චුස්‌සීසකොහිතං|
      block |කාසිකඤ්‌ච මුදුං වත්‌ථං තප්‌පෙතු ධනිකා පියාති|
    stand |කාමවිලාපජාතකං සත්‌තමං|
    count |  |
    block |උදුම්‌බරජාතකං --|
    count |142|
      block |උදුම්‌බරා චිමෙ පක්‌කා නිග්‍රොධා ච කපිත්‌ථනා|
      block |එහි නික්‌ඛම භුඤ්‌ජස්‌සු කිං ජිඝච්‌ඡාය මිය්‍යසි|
    count |143|
      block |එවං සො සුහිතො හොති යො වුඩ්‌ඪමපචායති|
      block |යථාහමජ්‌ජ සුහිතො දුමපක්‌කානි මාසිතො|
    count |144|
      block |යං වනෙජො වනෙජස්‌ස වඤ්‌චෙය්‍ය කපිනො කපි|
      block |දහරො කපි සද්‌ධෙය්‍ය න හි ජිණ්‌ණො ජරාකපීති|
    stand |උදුම්‌බරජාතකං අට්‌ඨමං|
    count |  |
    block |කොමාරපුත්‌තජාතකං --|
    count |145|
      block |පුරෙ තුවං සීලවතං සකාසෙ ඔක්‌කන්‌තිකං කීළසි අස්‌සමම්‌හි|
      block |කරොහරෙ මක්‌කටියානි මක්‌කට න තං මයං සීලවතං රමාම|
    count |146|
      block |සුතා හි මය්‌හං පරමා විසුද්‌ධි කොමාරපුත්‌තස්‌ස බහුස්‌සුතස්‌ස|
      block |මා දානි මං මඤ්‌ඤි තුවං යථා පුරෙ ඣානානුයුත්‌තො විහරාමි ආවුසො|
    count |147|
      block |සචෙපි සෙලස්‌මි වපෙය්‍ය බීජං දෙවො ච වස්‌සෙ න හි තං විරූළ්‌හෙ|
      block |සුතා හි තෙ සා පරමා විසුද්‌ධි ආරා තුවං මක්‌කට ඣානභූමියාති|
    stand |කොමාරපුත්‌තජාතකං නවමං|
    count |  |
    block |වකජාතකං --|
    count |148|
      block |පරපාණරොධා ජීවන්‌තො මංසලොහිතභොජනො|
      block |වකො වතං සමාදාය උපපජ්‌ජි උපොසථං|
    count |149|
      block |තස්‌ස සක්‌කො වතඤ්‌ඤාය අජරූපෙනුපාගමි|
      block |වීතතපො අජ්‌ඣප්‌පත්‌තො භඤ්‌ජි ලොහිතපො තපං|
    count |150|
      block |එවමෙව ඉධෙකච්‌චෙ සමාදානම්‌හි දුබ්‌බලා|
      block |ලහුං කරොන්‌ති අත්‌තානං වකොව අජකාරණාති|
      block |වරකුම්‌භ සුපත්‌තසිරිව්‌හයනො සුචිසම්‌මත බින්‌දුසරො චුසභො|
      block |සරිතංපති චණ්‌ඩි ජරාකපිනා අථ මක්‌කටියා වකකෙන දසාති|
      block |සඞ්‌කප්‌පො පදුමො චෙව උදපානෙන තතියං|
      block |අබ්‌භන්‌තරං ඝටභෙදං තිකනිපාතම්‌හිලඞ්‌කතන්‌ති|
    stand |වකජාතකං දසමං|
    stand |කුම්‌භවග්‌ගො පඤ්‌චමො|
    block |තස්‌සුද්‌දානං|
    block |අථ වග්‌ගුද්‌දානං|
    stand |තිකනිපාතං නිට්‌ඨිතං|
