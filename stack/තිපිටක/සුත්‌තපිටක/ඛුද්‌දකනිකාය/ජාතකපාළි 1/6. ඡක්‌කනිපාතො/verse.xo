block |ඡක්‌කනිපාතො|
  block |අවාරියවග්‌ගො|
    count |  |
    block |අවාරියජාතකං --|
    count |1|
      block |මාසු කුජ්‌ඣ භූමිපති මාසු කුජ්‌ඣ රථෙසභ|
      block |කුද්‌ධං අප්‌පටිකුජ්‌ඣන්‌තො රාජා රට්‌ඨස්‌ස පූජිතො|
    count |2|
      block |ගාමෙ වා යදි වාරඤ්‌ඤෙ නින්‌නෙ වා යදි වා ථලෙ|
      block |සබ්‌බත්‌ථ අනුසාසාමි මාසු කුජ්‌ඣ රථෙසභ|
    count |3|
      block |අවාරියපිතා නාම අහු ගඞ්‌ගාය නාවිකො|
      block |පුබ්‌බෙ ජනං තාරෙත්‌වාන පච්‌ඡා යාචති වෙතනං|
      block |තෙනස්‌ස භණ්‌ඩනං හොති න ච භොගෙහි වඩ්‌ඪති|
    count |4|
      block |අතිණ්‌ණංයෙව යාචස්‌සු අපාරං තාත නාවික|
      block |අඤ්‌ඤො හි තිණ්‌ණස්‌ස මනො අඤ්‌ඤො හොති පාරෙසිනො|
    count |5|
      block |ගාමෙ වා යදි වාරඤ්‌ඤෙ නින්‌නෙ වා යදි වා ථලෙ|
      block |සබ්‌බත්‌ථ අනුසාසාමි මාසු කුජ්‌ඣිත්‌ථ නාවික|
    count |6|
      block |යායෙවානුසාසනියා රාජා ගාමවරං අදා|
      block |තායෙවානුසාසනියා නාවිකො පහරී මුඛං|
    count |7|
      block |භත්‌තං භින්‌නං හතා භරියා ගබ්‌භො ච පතිතො ඡමා|
      block |මිගොව ජාතරූපෙන න තෙනත්‌ථං අබන්‌ධි සූති|
    stand |අවාරියජාතකං පඨමං|
    count |  |
    block |සෙතකෙතුජාතකං --|
    count |8|
      block |මා තාත කුජ්‌ඣි න හි සාධු කොධො බහුම්‌පි තෙ අදිට්‌ඨමස්‌සුතඤ්‌ච|
      block |මාතා පිතා දිසතා සෙතකෙතු ආචරියමාහු දිසතං පසත්‌ථා|
    count |9|
      block |අගාරිනො අන්‌නදපානවත්‌ථදා අව්‌හායිකා තම්‌පි දිසං වදන්‌ති|
      block |එසා දිසා පරමා සෙතකෙතු යං පත්‌වා දුක්‌ඛී සුඛිනො භවන්‌ති|
    count |10|
      block |ඛරාජිනා ජටිලා පඞ්‌කදන්‌තා දුම්‌මක්‌ඛරූපා යෙමෙ ජප්‌පන්‌ති මන්‌තෙ|
      block |කච්‌චි නු තෙ මානුසකෙ පයොගෙ ඉදං විදූ පරිමුත්‌තා අපායා|
    count |11|
      block |පාපානි කම්‌මානි කත්‌වාන රාජ බහුස්‌සුතො චෙ න චරෙය්‍ය ධම්‌මං|
      block |සහස්‌සවෙදොපි න තං පටිච්‌ච දුක්‌ඛා පමුඤ්‌චෙ චරණං අපත්‌වා|
    count |12|
      block |සහස්‌සවෙදොපි න තං පටිච්‌ච දුක්‌ඛා පමුඤ්‌චෙ චරණං අපත්‌වා|
      block |මඤ්‌ඤාමි වෙදා අඵලා භවන්‌ති සසංයමං චරණමෙව සච්‌චං|
    count |13|
      block |න හෙව වෙදා අඵලා භවන්‌ති සසංයමං චරණමෙව සච්‌චං|
      block |කිත්‌තිඤ්‌හි පප්‌පොති අධිච්‌ච වෙදෙ සන්‌තිං පුණෙති චරණෙන දන්‌තොති|
    stand |සෙතකෙතුජාතකං දුතියං|
    count |  |
    block |දරීමුඛජාතකං --|
    count |14|
      block |පඞ්‌කො ච කාමා පලිපො ච කාමා භයඤ්‌ච මෙතං තිමූලං පවුත්‌තං|
      block |රජො ච ධූමො ච මයා පකාසිතා හිත්‌වා තුවං පබ්‌බජ බ්‍රහ්‌මදත්‌ත|
    count |15|
      block |ගධිතො ච රත්‌තො ච අධිමුච්‌ඡිතො ච කාමෙස්‌වහං බ්‍රාහ්‌මණ භිංසරූපං|
      block |තං නුස්‌සහෙ ජීවිකත්‌ථො පහාතුං කාහාමි පුඤ්‌ඤානි අනප්‌පකානි|
    count |16|
      block |යො අත්‌ථකාමස්‌ස හිතානුකම්‌පිනො ඔවජ්‌ජමානො න කරොති සාසනං|
      block |ඉදමෙව සෙය්‍යො ඉති මඤ්‌ඤමානො පුනප්‌පුනං ගබ්‌භමුපෙති මන්‌දො|
    count |17|
      block |සො ඝොරරූපං නිරයං උපෙති සුභාසුභං මුත්‌තකරීසපූරං|
      block |සත්‌තා සකායෙ න ජහන්‌ති ගිද්‌ධා යෙ හොන්‌ති කාමෙසු අවීතරාගා|
    count |18|
      block |මීළ්‌හෙන ලිත්‌තා රුහිරෙන මක්‌ඛිතා සෙම්‌හෙන ලිත්‌තා උපනික්‌ඛමන්‌ති|
      block |යං යඤ්‌හි කායෙන ඵුසන්‌ති තාවදෙ සබ්‌බං අසාතං දුඛමෙව කෙවලං|
    count |19|
      block |දිස්‌වා වදාමි න හි අඤ්‌ඤතො සවං පුබ්‌බෙනිවාසං බහුකං සරාමි|
      block |චිත්‍රාහි ගාථාහි සුභාසිතාහි දරීමුඛො නිජ්‌ඣාපයි සුමෙධන්‌ති|
    stand |දරීමුඛජාතකං තතියං|
    count |  |
    block |නෙරුජාතකං --|
    count |20|
      block |කාකොලා කාකසඞ්‌ඝා ච මයඤ්‌ච පතතං වරා|
      block |සබ්‌බෙව සදිසා හොම ඉමං ආගම්‌ම පබ්‌බතං|
    count |21|
      block |ඉධ සීහා ච බ්‍යග්‌ඝා ච සිඞ්‌ගාලා ච මිගාධමා|
      block |සබ්‌බෙව සදිසා හොන්‌ති අයං කො නාම පබ්‌බතො|
    count |22|
      block |ඉමං නෙරූති ජානන්‌ති මනුස්‌සා පබ්‌බතුත්‌තමං|
      block |ඉධ වණ්‌ණෙන සම්‌පන්‌නා වසන්‌ති සබ්‌බපාණිනො|
    count |23|
      block |අමානනා යත්‌ථ සියා සන්‌තානං වා විමානනා|
      block |හීනසම්‌මානනා වාපි න තත්‌ථ වසතිං වසෙ|
    count |24|
      block |යත්‌ථාලසො ච දක්‌ඛො ච සූරො භීරු ච පූජියා|
      block |න තත්‌ථ සන්‌තො වසන්‌ති අවිසෙසකරෙ නරෙ|
    count |25|
      block |නායං නෙරු විභජති හීනඋක්‌කට්‌ඨමජ්‌ඣිමෙ|
      block |අවිසෙසකරො නෙරු හන්‌ද නෙරුං ජහාමසෙති|
    stand |නෙරුජාතකං චතුත්‌ථං|
    count |  |
    block |ආසඞ්‌කජාතකං --|
    count |26|
      block |ආසාවතී නාම ලතා ජාතා චිත්‌තලතාවනෙ|
      block |තස්‌සා වස්‌සසහස්‌සෙන එකං නිබ්‌බත්‌තතෙ ඵලං|
    count |27|
      block |තං දෙවා පයිරුපාසන්‌ති තාව දූරඵලං සතිං|
      block |ආසීසෙව තුවං රාජ ආසා ඵලවතී සුඛා|
    count |28|
      block |ආසීසතෙව සො පක්‌ඛී ආසීසතෙව සො දිජො|
      block |තස්‌ස චාසා සමිජ්‌ඣති තාව දූරගතා සතී|
      block |ආසීසෙව තුවං රාජ ආසා ඵලවතී සුඛා|
    count |29|
      block |සම්‌පෙසි ඛො මං වාචාය න ච සම්‌පෙසි කම්‌මුනා|
      block |මාලා සෙරෙය්‍යකස්‌සෙව වණ්‌ණවන්‌තා අගන්‌ධිකා|
    count |30|
      block |අඵලං මධුරං වාචං යො මිත්‌තෙසු පකුබ්‌බති|
      block |අදදං අවිස්‌සජං භොගං සන්‌ධි තෙනස්‌ස ජීරති|
    count |31|
      block |යඤ්‌හි කයිරා තඤ්‌හි වදෙ යං න කයිරා න තං වදෙ|
      block |අකරොන්‌තං භාසමානං පරිජානන්‌ති පණ්‌ඩිතා|
    count |32|
      block |බලඤ්‌ච වත මෙ ඛීණං පාථෙය්‍යඤ්‌ච න විජ්‌ජති|
      block |සඞ්‌කෙ පාණූපරොධාය හන්‌ද දානි වජාමහං|
    count |33|
      block |එතදෙව හි මෙ නාමං යං නාමස්‌මි රථෙසභ|
      block |ආගමෙහි මහාරාජ පිතරං ආමන්‌තයාමහන්‌ති|
    stand |ආසඞ්‌කජාතකං පඤ්‌චමං|
    count |  |
    block |මිගාලොපජාතකං --|
    count |34|
      block |න මෙ රුච්‌චි මිගාලොප යස්‌ස තෙ තාදිසී ගතී|
      block |අතුච්‌චං තාත පතසි අභූමිං තාත සෙවසි|
    count |35|
      block |චතුක්‌කණ්‌ණංව කෙදාරං යදා තෙ පථවී සියා|
      block |තතො තාත නිවත්‌තස්‌සු මාස්‌සු එත්‌තො පරං ගමි|
    count |36|
      block |සන්‌ති අඤ්‌ඤෙපි සකුණා පත්‌තයානා විහඞ්‌ගමා|
      block |අක්‌ඛිත්‌තා වාතවෙගෙන නට්‌ඨා තෙ සස්‌සතීසමා|
    count |37|
      block |අකත්‌වා අපනන්‌දස්‌ස පිතු වුද්‌ධස්‌ස සාසනං|
      block |කාලවාතෙ අතික්‌කම්‌ම වෙරම්‌භානං වසං අගා|
    count |38|
      block |තස්‌ස පුත්‌තා ච දාරා ච යෙ චඤ්‌ඤෙ අනුජීවිනො|
      block |සබ්‌බෙ බ්‍යසනමාපාදුං අනොවාදකරෙ දිජෙ|
    count |39|
      block |එවම්‌පි ඉධ වුද්‌ධානං යො වාක්‍යං නාවබුජ්‌ඣති|
      block |අතිසීමචරො දිත්‌තො ගිජ්‌ඣොවාතීතසාසනො|
      block |සබ්‌බෙ බ්‍යසනං පප්‌පොන්‌ති අකත්‌වා බුද්‌ධසාසනන්‌ති|
    stand |මිගාලොපජාතකං ඡට්‌ඨං|
    count |  |
    block |සිරිකාළකණ්‌ණිජාතකං --|
    count |40|
      block |කා නු කාළෙන වණ්‌ණෙන න චාපි පියදස්‌සනා|
      block |කා වා ත්‌වං කස්‌ස වා ධීතා කථං ජානෙමු තං මයං|
    count |41|
      block |මහාරාජස්‌සහං ධීතා විරූපක්‌ඛස්‌ස චණ්‌ඩියා|
      block |අහං කාළී අලක්‌ඛිකා කාළකණ්‌ණීති මං විදූ|
      block |ඔකාසං යාචිතො දෙහි වසෙමු තව සන්‌තිකෙ|
    count |42|
      block |කිංසීලෙ කිංසමාචාරෙ පුරිසෙ නිවිසසෙ තුවං|
      block |පුට්‌ඨා මෙ කාළි අක්‌ඛාහි කථං ජානෙමු තං මයං|
    count |43|
      block |මක්‌ඛී පළාසී සාරම්‌භී ඉස්‌සුකී මච්‌ඡරී සඨො|
      block |සො මය්‌හං පුරිසො කන්‌තො ලද්‌ධං යස්‌ස විනස්‌සති|
    count |44|
      block |කොධනො උපනාහී ච පිසුණො ච විභෙදකො|
      block |කණ්‌ඩකවාචො ඵරුසො සො මෙ කන්‌තතරො තතො|
    count |45|
      block |අජ්‌ජ සුවෙති පුරිසො සදත්‌ථං නාවබුජ්‌ඣති|
      block |ඔවජ්‌ජමානො කුප්‌පති සෙය්‍යං සො අතිමඤ්‌ඤති|
    count |46|
      block |දවප්‌පලුද්‌ධො පුරිසො සබ්‌බමිත්‌තෙහි ධංසති|
      block |සො මය්‌හං පුරිසො කන්‌තො තස්‌මිං හොමි අනාමයා|
    count |47|
      block |අපෙහි එත්‌තො ත්‌වං කාළි නෙතං අම්‌හෙසු විජ්‌ජති|
      block |අඤ්‌ඤං ජනපදං ගච්‌ඡ නිගමෙ රාජධානියො|
    count |48|
      block |අහම්‌පි ඛො තං ජානාමි නෙතං තුම්‌හෙසු විජ්‌ජති|
      block |සන්‌ති ලොකෙ අලක්‌ඛිකා සඞ්‌ඝරන්‌ති බහුං ධනං|
      block |අහං දෙවො ච මෙ භාතා උභො නං විධමාමසෙ|
    count |49|
      block |කා නු දිබ්‌බෙන වණ්‌ණෙන පථබ්‍යා සුපතිට්‌ඨිතා|
      block |කා වා ත්‌වං කස්‌ස වා ධීතා කථං ජානෙමු තං මයං|
    count |50|
      block |මහාරාජස්‌සහං ධීතා ධතරට්‌ඨස්‌ස සිරීමතො|
      block |අහං සිරී ච ලක්‌ඛී ච භූරිපඤ්‌ඤාති මං විදූ|
      block |ඔකාසං යාචිතො දෙහි වසෙමු තව සන්‌තිකෙ|
    count |51|
      block |කිංසීලෙ කිංසමාචාරෙ පුරිසෙ නිවිසසෙ තුවං|
      block |පුට්‌ඨා මෙ ලක්‌ඛි අක්‌ඛාහි කථං ජානෙමු තං මයං|
    count |52|
      block |යො චාපි සීතෙ අථවාපි උණ්‌හෙ වාතාතපෙ ඩංසසරීසපෙ ච|
      block |ඛුධං පිපාසං අභිභුය්‍ය සබ්‌බං රත්‌තින්‌තිවං යො සතතං නියුත්‌තො|
      block |කාලාගතඤ්‌ච න හාපෙති අත්‌ථං සො මෙ මනාපො නිවිසෙ ච තම්‌හි|
    count |53|
      block |අක්‌කොධනො මිත්‌තවා චාගවා ච සීලූපපන්‌නො අසඨොජුභූතො|
      block |සඞ්‌ගාහකො සඛිලො සණ්‌හවාචො මහත්‌තපත්‌තොපි නිවාතවුත්‌ති|
      block |තස්‌මිංහං පොසෙ විපුලා භවාමි ඌමි සමුද්‌දස්‌ස යථාපි වණ්‌ණං|
    count |54|
      block |යො චාපි මිත්‌තෙ අථවා අමිත්‌තෙ සෙට්‌ඨෙ සරික්‌ඛෙ අථ වාපි හීනෙ|
      block |අත්‌ථං චරන්‌තං අථවා අනත්‌ථං ආවී රහො සඞ්‌ගහමෙව වත්‌තෙ|
      block |වාචං න වජ්‌ජා ඵරුසං කදාචි මතස්‌ස ජීවස්‌ස ච තස්‌ස හොමි|
    count |55|
      block |එතෙසං යො අඤ්‌ඤතරං ලභිත්‌වා කන්‌තා සිරී මජ්‌ජති අප්‌පපඤ්‌ඤො|
      block |තං දිත්‌තරූපං විසමං චරන්‌තං කරීසඨානංව විවජ්‌ජයාමි|
    count |56|
      block |අත්‌තනා කුරුතෙ ලක්‌ඛිං අලක්‌ඛිං කුරුතත්‌තනා|
      block |න හි ලක්‌ඛිං අලක්‌ඛිං වා අඤ්‌ඤො අඤ්‌ඤස්‌ස කාරකොති|
    stand |සිරිකාළකණ්‌ණිජාතකං සත්‌තමං|
    count |  |
    block |කුක්‌කුටජාතකං --|
    count |57|
      block |සුචිත්‌තපත්‌තඡදන තම්‌බචූළ විහඞ්‌ගම|
      block |ඔරොහ දුමසාඛාය මුධා භරියා භවාමි තෙ|
    count |58|
      block |චතුප්‌පදී ත්‌වං කල්‍යාණි ද්‌විපදාහං මනොරමෙ|
      block |මිගී පක්‌ඛී අසඤ්‌ඤුත්‌තා අඤ්‌ඤං පරියෙස සාමිකං|
    count |59|
      block |කොමාරිකා තෙ හෙස්‌සාමි මඤ්‌ජුකා පියභාණිනී|
      block |වින්‌ද මං අරියෙන වෙදෙන සාවය මං යදිච්‌ඡසි|
    count |60|
      block |කුණපාදිනි ලොහිතපෙ චොරි කුක්‌කුටපොථිනි|
      block |න ත්‌වං අරියෙන වෙදෙන මමං භත්‌තාරමිච්‌ඡසි|
    count |61|
      block |එවම්‌පි චතුරා නාරී දිස්‌වාන සධනං නරං|
      block |නෙන්‌ති සණ්‌හාහි වාචාහි බිළාරී විය කුක්‌කුටං|
    count |62|
      block |යො ච උප්‌පතිතං අත්‌ථං න ඛිප්‌පමනුබුජ්‌ඣති|
      block |අමිත්‌තවසමන්‌වෙති පච්‌ඡා ච අනුතප්‌පති|
    count |63|
      block |යො ච උප්‌පතිතං අත්‌ථං ඛිප්‌පමෙව නිබොධති|
      block |මුච්‌චතෙ සත්‌තුසම්‌බාධා කුක්‌කුටොව බිළාරියාති|
    stand |කුක්‌කුටජාතකං අට්‌ඨමං|
    count |  |
    block |ධම්‌මධජජාතකං --|
    count |64|
      block |ධම්‌මං චරථ ඤාතයො ධම්‌මං චරථ භද්‌දං වො|
      block |ධම්‌මචාරී සුඛං සෙති අස්‌මිං ලොකෙ පරම්‌හි ච|
    count |65|
      block |භද්‌දකො වතයං පක්‌ඛී දිජො පරමධම්‌මිකො|
      block |එකපාදෙන තිට්‌ඨන්‌තො ධම්‌මමෙවානුසාසති|
    count |66|
      block |නාස්‌ස සීලං විජානාථ අනඤ්‌ඤාය පසංසථ|
      block |භුත්‌වා අණ්‌ඩඤ්‌ච පොතඤ්‌ච ධම්‌මො ධම්‌මොති භාසති|
    count |67|
      block |අඤ්‌ඤං භණති වාචාය අඤ්‌ඤං කායෙන කුබ්‌බති|
      block |වාචාය නො ච කායෙන න තං ධම්‌මං අධිට්‌ඨිතො|
    count |68|
      block |වාචාය සඛිලො මනොවිදුග්‌ගො ඡන්‌නො කූපසයොව කණ්‌හසප්‌පො|
      block |ධම්‌මධජො ගාමනිගමාසුසාධු දුජ්‌ජානො පුරිසෙන බාලිසෙන|
    count |69|
      block |ඉමං තුණ්‌ඩෙහි පක්‌ඛෙහි පාදා චිමං විහෙඨථ|
      block |ඡවඤ්‌හිමං විනාසෙථ නායං සංවාසනාරහොති|
    stand |ධම්‌මධජජාතකං නවමං|
    count |  |
    block |නන්‌දියමිගරාජජාතකං --|
    count |70|
      block |සචෙ බ්‍රාහ්‌මණ ගච්‌ඡෙසි සාකෙතෙ අජ්‌ජුනං වනං|
      block |වජ්‌ජාසි නන්‌දියං නාම පුත්‌තං අස්‌මාකමොරසං|
      block |මාතා පිතා ච තෙ වුද්‌ධා තෙ තං ඉච්‌ඡන්‌ති පස්‌සිතුං|
    count |71|
      block |භුත්‌තා මයා නිවාපානි රාජිනො පානභොජනං|
      block |තං රාජපිණ්‌ඩං අවභොත්‌තුං නාහං බ්‍රාහ්‌මණ මුස්‌සහෙ|
    count |72|
      block |ඔදහිස්‌සාමහං පස්‌සං ඛුරප්‌පානිස්‌ස රාජිනො|
      block |තදාහං සුඛිතො මුත්‌තො අපි පස්‌සෙය්‍ය මාතරං|
    count |73|
      block |මිගරාජා පුරෙ ආසිං කොසලස්‌ස නිකෙතනෙ|
      block |නන්‌දියො නාම නාමෙන අභිරූපො චතුප්‌පදො|
    count |74|
      block |තං මං වධිතුමාගච්‌ඡි දායස්‌මිං අජ්‌ජුනෙ වනෙ|
      block |ධනුං ආරජ්‌ජං කත්‌වාන උසුං සන්‌නය්‌හ කොසලො|
    count |75|
      block |තස්‌සාහං ඔදහිං පස්‌සං ඛුරප්‌පානිස්‌ස රාජිනො|
      block |තදාහං සුඛිතො මුත්‌තො මාතරං දට්‌ඨුමාගතොති|
      block |අථ කුජ්‌ඣරථෙසභ කෙතුවරො සදරීමුඛ නෙරු ලතා ච පුන|
      block |අපනන්‌ද සිරී ච සුචිත්‌තවරො අථ ධම්‌මික නන්‌දිමිගෙන දසාති|
    stand |නන්‌දියමිගරාජජාතකං දසමං|
    stand |අවාරියවග්‌ගො පඨමො|
    block |තස්‌සුද්‌දානං|
  block |ඛරපුත්‌තවග්‌ගො|
    count |  |
    block |ඛරපුත්‌තජාතකං --|
    count |76|
      block |සච්‌චං කිරෙවමාහංසු වස්‌තං බාලොති පණ්‌ඩිතා|
      block |පස්‌ස බාලො රහොකම්‌මං ආවිකුබ්‌බං න බුජ්‌ඣති|
    count |77|
      block |ත්‌වං ඛොපි සම්‌ම බාලොසි ඛරපුත්‌ත විජානහි|
      block |රජ්‌ජුයා හි පරික්‌ඛිත්‌තො වඞ්‌කොට්‌ඨො ඔහිතොමුඛො|
    count |78|
      block |අපරම්‌පි සම්‌ම තෙ බාල්‍යං යො මුත්‌තො න පලායසි|
      block |සො ච බාලතරො සම්‌ම යං ත්‌වං වහසි සෙනකං|
    count |79|
      block |යං නු සම්‌ම අහං බාලො අජරාජ විජානහි|
      block |අථ කෙන සෙනකො බාලො තං මෙ අක්‌ඛාහි පුච්‌ඡිතො|
    count |80|
      block |උත්‌තමත්‌ථං ලභිත්‌වාන භරියාය යො පදස්‌සති|
      block |තෙන ජහිස්‌සතත්‌තානං සා චෙවස්‌ස න හෙස්‌සති|
    count |81|
      block |න වෙ පියම්‌මෙති ජනින්‌ද තාදිසො අත්‌තං නිරංකත්‌වා පියානි සෙවති|
      block |අත්‌තාව සෙය්‍යො පරමා ච සෙය්‍යො ලබ්‌භා පියා ඔචිතත්‌ථෙන පච්‌ඡාති|
    stand |ඛරපුත්‌තජාතකං පඨමං|
    count |  |
    block |සූචිජාතකං --|
    count |82|
      block |අකක්‌කසං අඵරුසං ඛරධොතං සුපාසියං|
      block |සුඛුමං තිඛිණග්‌ගඤ්‌ච කො සූචිං කෙතුමිච්‌ඡති|
    count |83|
      block |සුමජ්‌ජඤ්‌ච සුපාසඤ්‌ච අනුපුබ්‌බං සුවට්‌ටිතං|
      block |ඝනඝාතිමං පටිථද්‌ධං කො සූචිං කෙතුමිච්‌ඡති|
    count |84|
      block |ඉතො දානි පතායන්‌ති සූචියො බළිසානි ච|
      block |කොයං කම්‌මාරගාමස්‌මිං සූචිං වික්‌කෙතුමිච්‌ඡති|
    count |85|
      block |ඉතො සත්‌ථානි ගච්‌ඡන්‌ති කම්‌මන්‌තා විවිධා පුථූ|
      block |කොයං කම්‌මාරගාමස්‌මිං සූචිං වික්‌කෙතුමිච්‌ඡති|
    count |86|
      block |සූචිං කම්‌මාරගාමස්‌මිං වික්‌කෙතබ්‌බා පජානතා|
      block |ආචරියාව ජානන්‌ති කම්‌මං සුකතදුක්‌කටං|
    count |87|
      block |ඉමං චෙ තෙ පිතා භද්‌දෙ සූචිං ජඤ්‌ඤා මයා කතං|
      block |තයා ච මං නිමන්‌තෙය්‍ය යඤ්‌චත්‌ථඤ්‌ඤං ඝරෙ ධනන්‌ති|
    stand |සූචිජාතකං දුතියං|
    count |  |
    block |තුණ්‌ඩිලජාතකං --|
    count |88|
      block |නවඡන්‌නකෙ දානි දිය්‍යති පුණ්‌ණායං දොණි සුවාමිනී ඨිතා|
      block |බහුකෙ ජනෙ පාසපාණිකෙ නො ච ඛො මෙ පටිභාති භුඤ්‌ජිතුං|
    count |89|
      block |තසසි භමසි ලෙණමිච්‌ඡසි අත්‌තාණොසි කුහිං ගමිස්‌සසි|
      block |අප්‌පොස්‌සුක්‌කො භුඤ්‌ජ තුණ්‌ඩිල මංසත්‌ථාය හි පොසිතාම්‌හසෙ|
    count |90|
      block |ඔගහ රහදං අකද්‌දමං සබ්‌බං සෙදමලං පවාහය|
      block |ගණ්‌හාහි නවං විලෙපනං යස්‌ස ගන්‌ධො න කදාචි ඡිජ්‌ජති|
    count |91|
      block |කතමො රහදො අකද්‌දමො කිංසු සෙදමලන්‌ති වුච්‌චති|
      block |කතමඤ්‌ච නවං විලෙපනං යස්‌ස ගන්‌ධො න කදාචි ඡිජ්‌ජති|
    count |92|
      block |ධම්‌මො රහදො අකද්‌දමො පාපං සෙදමලන්‌ති වුච්‌චති|
      block |සීලඤ්‌ච නවං විලෙපනං තස්‌ස ගන්‌ධො න කදාචි ඡිජ්‌ජති|
    count |93|
      block |නන්‌දන්‌ති සරීරඝාතිනො න ච නන්‌දන්‌ති සරීරධාරිනො|
      block |පුණ්‌ණාය ච පුණ්‌ණමාසියා රමමානාව ජහන්‌ති ජීවිතන්‌ති|
    stand |තුණ්‌ඩිලජාතකං තතියං|
    count |  |
    block |සුවණ්‌ණකක්‌කටජාතකං --|
    count |94|
      block |සිඞ්‌ගීමිගො ආයතචක්‌ඛුනෙත්‌තො අට්‌ඨිත්‌තචො වාරිසයො අලොමො|
      block |තෙනාභිභූතො කපණං රුදාමි හරෙ සඛා කිස්‌ස නු මං ජහාසි|
    count |95|
      block |සො පස්‌සසන්‌තො මහතා ඵණෙන භුජඞ්‌ගමො කක්‌කටමජ්‌ඣපත්‌තො|
      block |සඛා සඛාරං පරිතායමානො භුජඞ්‌ගමං කක්‌කටකො ගහෙසි|
    count |96|
      block |න වායසං නො පන කණ්‌හසප්‌පං ඝාසත්‌ථිකො කක්‌කටකො අදෙය්‍ය|
      block |පුච්‌ඡාමි තං ආයතචක්‌ඛුනෙත්‌ත අථ කිස්‌ස හෙතුම්‌හ උභො ගහීතා|
    count |97|
      block |අයං පුරිසො මම අත්‌ථකාමො යො මං ගහෙත්‌වාන දකාය නෙති|
      block |තස්‌මිං මතෙ දුක්‌ඛමනප්‌පකං මෙ අහඤ්‌ච එසො ච උභො න හොම|
    count |98|
      block |මමඤ්‌ච දිස්‌වාන පවද්‌ධකායං සබ්‌බො ජනො හිංසිතුමෙව මිච්‌ඡෙ|
      block |සාදුඤ්‌ච ථූලඤ්‌ච මුදුඤ්‌ච මංසං කාකාපි මං දිස්‌වාන විහෙඨයෙය්‍යුං|
    count |99|
      block |සචෙතස්‌ස හෙතුම්‌හ උභො ගහීතා උට්‌ඨාතු පොසො විසමාවමාමි|
      block |මමඤ්‌ච කාකඤ්‌ච පමුඤ්‌ච ඛිප්‌පං පුරෙ විසං ගාළ්‌හමුපෙති මච්‌චං|
    count |100|
      block |සප්‌පං පමොක්‌ඛාමි න තාව කාකං පටිබන්‌ධකො හොහිති තාව කාකො|
      block |පුරිසඤ්‌ච දිස්‌වාන සුඛිං අරොගං කාකං පමොක්‌ඛාමි යථෙව සප්‌පං|
    count |101|
      block |කාකො තදා දෙවදත්‌තො අහොසි මාරො පන කණ්‌හසප්‌පො අහොසි|
      block |ආනන්‌දභද්‌දො කක්‌කටකො අහොසි අහං තදා බ්‍රාහ්‌මණො හොමි සත්‌ථාති|
    stand |සුවණ්‌ණකක්‌කටජාතකං චතුත්‌ථං|
    count |  |
    block |මය්‌හකජාතකං --|
    count |102|
      block |සකුණො මය්‌හකො නාම ගිරිසානුදරීචරො|
      block |පක්‌කං පිප්‌ඵලිමාරුය්‌හ මය්‌හං මය්‌හන්‌ති කන්‌දති|
    count |103|
      block |තස්‌සෙවං විලපන්‌තස්‌ස දිජසඞ්‌ඝා සමාගතා|
      block |භුත්‌වාන පිප්‌ඵලිං යන්‌ති විලපත්‌වෙව සො දිජො|
    count |104|
      block |එවමෙව ඉධෙකච්‌චො සඞ්‌ඝරිත්‌වා බහුං ධනං|
      block |නෙවත්‌තනො න ඤාතීනං යථොධිං පටිපජ්‌ජති|
    count |105|
      block |න සො අච්‌ඡාදනං භත්‌තං න මාලං න විලෙපනං|
      block |අනුභොති සකිං කිඤ්‌චි න සඞ්‌ගණ්‌හාති ඤාතකෙ|
    count |106|
      block |තස්‌සෙවං විලපන්‌තස්‌ස මය්‌හං මය්‌හන්‌ති රක්‌ඛතො|
      block |රාජානො අථ වා චොරා දායදා යෙ ව අප්‌පියා|
      block |ධනමාදාය ගච්‌ඡන්‌ති විලපත්‌වෙව සො නරො|
    count |107|
      block |ධීරො භොගෙ අධිගම්‌ම සඞ්‌ගණ්‌හාති ච ඤාතකෙ|
      block |තෙන සො කිත්‌තිං පප්‌පොති පෙච්‌ච සග්‌ගෙ පමොදතීති|
    stand |මය්‌හකජාතකං පඤ්‌චමං|
    count |  |
    block |විජ්‌ජාධරජාතකං --|
    count |108|
      block |දුබ්‌බණ්‌ණරූපං තුවමරියවණ්‌ණී පුරක්‌ඛත්‌වා පඤ්‌ජලිකො නමස්‌සසි|
      block |සෙය්‍යො නු තෙ සො උදවා සරික්‌ඛො නාමං පරස්‌සත්‌තනො චාපි බ්‍රූහි|
    count |109|
      block |න නාමගොත්‌තං ගණ්‌හන්‌ති රාජ සම්‌මග්‌ගතානුජ්‌ජුගතාන දෙවා|
      block |අහඤ්‌ච තෙ නාමධෙය්‍යං වදාමි සක්‌කොහමස්‌මී තිදසානමින්‌දො|
    count |110|
      block |යො දිස්‌වා භික්‌ඛුං චරණූපපන්‌නං පුරක්‌ඛත්‌වා පඤ්‌ජලිකො නමස්‌සති|
      block |පුච්‌ඡාමි තං දෙවරාජෙතමත්‌ථං ඉතො චුතො කිං ලභතෙ සුඛං සො|
    count |111|
      block |යො දිස්‌වා භික්‌ඛුං චරණූපපන්‌නං පුරක්‌ඛත්‌වා පඤ්‌ජලිකො නමස්‌සති|
      block |දිට්‌ඨෙව ධම්‌මෙ ලභතෙ පසංසං සග්‌ගඤ්‌ච සො යාති සරීරභෙදා|
    count |112|
      block |ලක්‌ඛී වත මෙ උදපාදි අජ්‌ජ යං වාසවං භූතපතිද්‌දසාම|
      block |භික්‌ඛුඤ්‌ච දිස්‌වාන තුවඤ්‌ච සක්‌ක කාහාමි පුඤ්‌ඤානි අනප්‌පකානි|
    count |113|
      block |අද්‌ධා හවෙ සෙවිතබ්‌බා සපඤ්‌ඤා බහුස්‌සුතා යෙ බහුඨානචින්‌තිනො|
      block |භික්‌ඛුඤ්‌ච දිස්‌වාන මමඤ්‌ච රාජ කරොහි පුඤ්‌ඤානි අනප්‌පකානි|
    count |114|
      block |අක්‌කොධනො නිච්‌චපසන්‌නචිත්‌තො සබ්‌බාතිථීයාචයොගො භවිත්‌වා|
      block |නිහච්‌ච මානං අභිවාදයිස්‌සං සුත්‌වාන දෙවින්‌ද සුභාසිතානීති|
    stand |විජ්‌ජාධර ජාතකං ඡට්‌ඨං|
    count |  |
    block |සිඞ්‌ඝපුප්‌ඵජාතකං --|
    count |115|
      block |යමෙතං වාරිජං පුප්‌ඵං අදින්‌නං උපසිඞ්‌ඝසි|
      block |එකඞ්‌ගමෙතං ථෙය්‍යානං ගන්‌ධථෙනොසි මාරිස|
    count |116|
      block |න හරාමි න භඤ්‌ජාමි ආරා සිඞ්‌ඝාමි වාරිජං|
      block |අථ කෙන නු වණ්‌ණෙන ගන්‌ධථෙනොති වුච්‌චති|
    count |117|
      block |යොයං භිසානි ඛණති පුණ්‌ඩරීකානි භඤ්‌ජති|
      block |එවං ආකිණ්‌ණකම්‌මන්‌තො කස්‌මා එසො න වුච්‌චති|
    count |118|
      block |ආකිණ්‌ණලුද්‌දො පුරිසො ධාතිචෙලංව මක්‌ඛිතො|
      block |තස්‌මිං මෙ වචනං නත්‌ථි තඤ්‌චාරහාමි වත්‌තවෙ|
    count |119|
      block |අනඞ්‌ගණස්‌ස පොසස්‌ස නිච්‌චං සුචිගවෙසිනො|
      block |වාලග්‌ගමත්‌තං පාපස්‌ස අබ්‌භාමත්‌තංව ඛායති|
    count |120|
      block |අද්‌ධා මං යක්‌ඛ ජානාසි අථො මං අනුකම්‌පසි|
      block |පුනපි යක්‌ඛ වජ්‌ජාසි යදා පස්‌සසි එදිසං|
    count |121|
      block |නෙව තං උපජීවාමි නපි තෙ භතකාම්‌හසෙ|
      block |ත්‌වමෙව භික්‌ඛු ජානෙය්‍ය යෙන ගච්‌ඡෙය්‍ය සුග්‌ගතින්‌ති|
    stand |සිඞ්‌ඝපුප්‌ඵ ජාතකං සත්‌තමං|
    count |  |
    block |විඝාසාදජාතකං --|
    count |122|
      block |සුසුඛං වත ජීවන්‌ති යෙ ජනා විඝාසාදිනො|
      block |දිට්‌ඨෙව ධම්‌මෙ පාසංසා සම්‌පරායෙ ච සුග්‌ගතී|
    count |123|
      block |සුකස්‌ස භාසමානස්‌ස න නිසාමෙථ පණ්‌ඩිතා|
      block |ඉදං සුණාථ සොදරියා අම්‌හෙවායං පසංසති|
    count |124|
      block |නාහං තුම්‌හෙ පසංසාමි කුණපාදා සුණාථ මෙ|
      block |උච්‌ඡිට්‌ඨභොජිනො තුම්‌හෙ න තුම්‌හෙ විඝාසාදිනො|
    count |125|
      block |සත්‌තවස්‌සා පබ්‌බජිතා මෙජ්‌ඣාරඤ්‌ඤෙ සිඛණ්‌ඩිනො|
      block |විඝාසෙනෙව යාපෙන්‌තා මයං චෙ භොතො ගාරය්‌හා|
      block |කෙ නු භොතො පසංසියා|
    count |126|
      block |තුම්‌හෙ සීහානං බ්‍යග්‌ඝානං වාළානඤ්‌චාවසිට්‌ඨකං|
      block |උච්‌ඡිට්‌ඨෙනෙව යාපෙන්‌තා මඤ්‌ඤිව්‌හො විඝාසාදිනො|
    count |127|
      block |යෙ බ්‍රාහ්‌මණස්‌ස සමණස්‌ස අඤ්‌ඤස්‌ස වා වනිබ්‌බිනො|
      block |දත්‌වාව සෙසං භුඤ්‌ජන්‌ති තෙ ජනා විඝාසාදිනොති|
    stand |විඝාසාදජාතකං අට්‌ඨමං|
    count |  |
    block |වට්‌ටකජාතකං --|
    count |128|
      block |පණීතං භුඤ්‌ජසෙ භත්‌තං සප්‌පිතෙලඤ්‌ච මාතුල|
      block |අථ කෙන නු වණ්‌ණෙන කිසො ත්‌වමසි වායස|
    count |129|
      block |අමිත්‌තමජ්‌ඣෙ වසතො තෙසු ආමිසමෙසතො|
      block |නිච්‌චං උබ්‌බිග්‌ගහදයස්‌ස කුතො කාකස්‌ස දළ්‌හියං|
    count |130|
      block |නිච්‌චං උබ්‌බෙගිනො කාකා ධඞ්‌කා පාපෙන කම්‌මුනා|
      block |ලද්‌ධො පිණ්‌ඩො න පීණෙති කිසො තෙනස්‌මි වට්‌ටක|
    count |131|
      block |ලූඛානි තිණබීජානි අප්‌පස්‌නෙහානි භුඤ්‌ජසි|
      block |අථ කෙන නු වණ්‌ණෙන ථූලො ත්‌වමසි වට්‌ටක|
    count |132|
      block |අප්‌පිච්‌ඡා අප්‌පචින්‌තාය අදූරගමනෙන ච|
      block |ලද්‌ධාලද්‌ධෙන යාපෙන්‌තො ථූලො තෙනස්‌මි වායස|
    count |133|
      block |අප්‌පිච්‌ඡස්‌ස හි පොසස්‌ස අප්‌පචින්‌තසුඛස්‌ස ච|
      block |සුසඞ්‌ගහිතමානස්‌ස වුත්‌තී සුසමුදානයාති|
    stand |වට්‌ටකජාතකං නවමං|
    count |  |
    block |පාරාවතජාතකං --|
    count |134|
      block |චිරස්‌සං වත පස්‌සාමි සහායං මණිධාරිනං|
      block |සුකතා මස්‌සුකුත්‌තියා සොභතෙ වත මෙ සඛා|
    count |135|
      block |පරූළ්‌හකච්‌ඡනඛලොමො අහං කම්‌මෙසු බ්‍යාවටො|
      block |චිරස්‌සං න්‌හාපිතං ලද්‌ධා ලොමං තං අජ්‌ජං හාරයිං|
    count |136|
      block |යං නු ලොමං අහාරෙසි දුල්‌ලභං ලද්‌ධ කප්‌පකං|
      block |අථ කිඤ්‌චරහි තෙ සම්‌ම කණ්‌ඨෙ කිණිකිණායති|
    count |137|
      block |මනුස්‌සසුඛුමාලානං මණි කණ්‌ඨෙසු ලම්‌බති|
      block |තෙසාහං අනුසික්‌ඛාමි මා ත්‌වං මඤ්‌ඤි දවා කතං|
    count |138|
      block |සචෙපිමං පිහයසි මස්‌සුකුත්‌තිං සුකාරිතං|
      block |කාරයිස්‌සාමි තෙ සම්‌ම මණිඤ්‌චාපි දදාමි තෙ|
    count |139|
      block |ත්‌වඤ්‌ඤෙව මණිනා ඡන්‌නො සුකතාය ච මස්‌සුයා|
      block |ආමන්‌ත ඛො තං ගච්‌ඡාමි පියං මෙ තව දස්‌සනන්‌ති|
      block |අථ පස්‌ස සසූචි ච තුණ්‌ඩිලකො මිග මය්‌හකපඤ්‌චමපක්‌ඛිවරො|
      block |අථ පඤ්‌ජලි වාරිජ මෙජ්‌ඣ පුන අථ වට්‌ට කපොතවරෙන දසාති|
      block |අථ වග්‌ගං පකිත්‌තිස්‌සං ඡනිපාතං වරුත්‌තමෙ|
      block |අවාරියා ච ඛරො ච ද්‌වෙ ච වුත්‌තා සුබ්‍යඤ්‌ජනාති|
    stand |පාරාවතජාතකං දසමං|
    stand |ඛරපුත්‌තවග්‌ගො දුතියො|
    block |තස්‌සුද්‌දානං|
    block |අථ වග්‌ගුද්‌දානං|
    stand |ඡක්‌කනිපාතං නිට්‌ඨිතං|
