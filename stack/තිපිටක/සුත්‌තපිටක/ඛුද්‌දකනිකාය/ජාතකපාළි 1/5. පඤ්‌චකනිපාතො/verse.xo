block |පඤ්‌චකනිපාතො|
  block |මණිකුණ්‌ඩලවග්‌ගො|
    count |  |
    block |මණිකුණ්‌ඩලජාතකං --|
    count |1|
      block |ජීනො රථස්‌සං මණිකුණ්‌ඩලෙ ච පුත්‌තෙ ච දාරෙ ච තථෙව ජීනො|
      block |සබ්‌බෙසු භොගෙසු අසෙසකෙසු කස්‌මා න සන්‌තප්‌පසි සොකකාලෙ|
    count |2|
      block |පුබ්‌බෙව මච්‌චං විජහන්‌ති භොගා මච්‌චො වා තෙ පුබ්‌බතරං ජහාති|
      block |අසස්‌සතා භොගිනො කාමකාමි තස්‌මා න සොචාමහං සොකකාලෙ|
    count |3|
      block |උදෙති ආපූරති වෙති චන්‌දො අත්‌ථං තපෙත්‌වාන පලෙති සූරියො|
      block |විදිතා මයා සත්‌තුක ලොකධම්‌මා තස්‌මා න සොචාමහං සොකකාලෙ|
    count |4|
      block |අලසො ගිහී කාමභොගී න සාධු අසඤ්‌ඤතො පබ්‌බජිතො න සාධු|
      block |රාජා න සාධු අනිසම්‌මකාරී යො පණ්‌ඩිතො කොධනො තං න සාධු|
    count |5|
      block |නිසම්‌ම ඛත්‌තියො කයිරා නානිසම්‌ම දිසම්‌පති|
      block |නිසම්‌මකාරිනො රාජ යසො කිත්‌ති ච වඩ්‌ඪතීති|
    stand |මණිකුණ්‌ඩලජාතකං පඨමං|
    count |  |
    block |සුජාතජාතකං --|
    count |6|
      block |කිං නු සන්‌තරමානොව ලායිත්‌වා හරිතං තිණං|
      block |ඛාද ඛාදාති ලපසි ගතසත්‌තං ජරග්‌ගවං|
    count |7|
      block |න හි අන්‌නෙන පානෙන මතො ගොණො සමුට්‌ඨහෙ|
      block |ත්‌වඤ්‌ච තුච්‌ඡං විලපසි යථා තං දුම්‌මතී තථා|
    count |8|
      block |තථෙව තිට්‌ඨති සීසං හත්‌ථපාදා ච වාලධි|
      block |සොතා තථෙව තිට්‌ඨන්‌ති මඤ්‌ඤෙ ගොණො සමුට්‌ඨහෙ|
    count |9|
      block |නෙවය්‍යකස්‌ස සීසඤ්‌ච හත්‌ථපාදා ච දිස්‌සරෙ|
      block |රුදං මත්‌තිකථූපස්‌මිං නනු ත්‌වඤ්‌ඤෙව දුම්‌මති|
    count |10|
      block |ආදිත්‌තං වත මං සන්‌තං ඝතසිත්‌තංව පාවකං|
      block |වාරිනා විය ඔසිඤ්‌චං සබ්‌බං නිබ්‌බාපයෙ දරං|
    count |11|
      block |අබ්‌බහී වත මෙ සල්‌ලං යමාසි හදයස්‌සිතං|
      block |යො මෙ සොකපරෙතස්‌ස පිතු සොකං අපානුදි|
    count |12|
      block |සොහං අබ්‌බූළ්‌හසල්‌ලොස්‌මි වීතසොකො අනාවිලො|
      block |න සොචාමි න රොදාමි තව සුත්‌වාන මාණව|
    count |13|
      block |එවං කරොන්‌ති සප්‌පඤ්‌ඤා යෙ හොන්‌ති අනුකම්‌පකා|
      block |විනිවත්‌තෙන්‌ති සොකම්‌හා සුජාතො පිතරං යථාති|
    stand |සුජාතජාතකං දුතියං|
    count |  |
    block |වෙනසාඛජාතකං --|
    count |14|
      block |නයිදං නිච්‌චං භවිතබ්‌බං බ්‍රහ්‌මදත්‌ත ඛෙමං සුභික්‌ඛං සුඛතා ච කායෙ|
      block |අත්‌ථච්‌චයෙ මා අහු සම්‌පමූළ්‌හො භින්‌නප්‌ලවො සාගරස්‌සෙව මජ්‌ඣෙ|
    count |15|
      block |යානි කරොති පුරිසො තානි අත්‌තනි පස්‌සති|
      block |කල්‍යාණකාරී කල්‍යාණං පාපකාරී ච පාපකං|
      block |යාදිසං වපතෙ බීජං තාදිසං හරතෙ ඵලං|
    count |16|
      block |ඉදං තදාචරියවචො පාරාසරියො යදබ්‍රවි|
      block |මා සු ත්‌වං අකරි පාපං යං ත්‌වං පච්‌ඡා කතං තපෙ|
    count |17|
      block |අයමෙව සො පිඞ්‌ගිය වෙනසාඛො යම්‌හි ඝාතයිං ඛත්‌තියානං සහස්‌සං|
      block |අලඞ්‌කතෙ චන්‌දනසාරානුලිත්‌තෙ තමෙව දුක්‌ඛං පච්‌චාගතං මමං|
    count |18|
      block |සාමා ච ඛො චන්‌දනලිත්‌තගත්‌තා ලට්‌ඨීව සොභඤ්‌ජනකස්‌ස උග්‌ගතා|
      block |අදිස්‌වා කාලං කරිස්‌සාමි උබ්‌බරිං තං මෙ ඉතො දුක්‌ඛතරං භවිස්‌සතීති|
    stand |වෙනසාඛජාතකං තතියං|
    count |  |
    block |උරගජාතකං --|
    count |19|
      block |උරගොව තචං ජිණ්‌ණං හිත්‌වා ගච්‌ඡති සං තනුං|
      block |එවං සරීරෙ නිබ්‌භොගෙ පෙතෙ කාලඞ්‌කතෙ සති|
    count |20|
      block |ඩය්‌හමානො න ජානාති ඤාතීනං පරිදෙවිතං|
      block |තස්‌මා එතං න සොචාමි ගතො සො තස්‌ස යා ගති|
    count |21|
      block |අනව්‌හිතො තතො ආගා අනනුඤ්‌ඤාතො ඉතො ගතො|
      block |යථාගතො තථා ගතො තත්‌ථ කා පරිදෙවනා|
    count |22|
      block |ඩය්‌හමානො න ජානාති ඤාතීනං පරිදෙවිතං|
      block |තස්‌මා එතං න සොචාමි ගතො සො තස්‌ස යා ගති|
    count |23|
      block |සචෙ රොදෙ කිසා අස්‌සං තස්‌සා මෙ කිං ඵලං සියා|
      block |ඤාතිමිත්‌තසුහජ්‌ජානං භිය්‍යො නො අරතී සියා|
    count |24|
      block |ඩය්‌හමානො න ජානාති ඤාතීනං පරිදෙවිතං|
      block |තස්‌මා එතං න සොචාමි ගතො සො තස්‌ස යා ගති|
    count |25|
      block |යථාපි දාරකො චන්‌දං ගච්‌ඡන්‌තමනුරොදති|
      block |එවං සම්‌පදමෙවෙතං යො පෙතමනුසොචති|
    count |26|
      block |ඩය්‌හමානො න ජානාති ඤාතීනං පරිදෙවිතං|
      block |තස්‌මා එතං න සොචාමි ගතො සො තස්‌ස යා ගති|
    count |27|
      block |යථාපි උදකකුම්‌භො භින්‌නො අප්‌පටිසන්‌ධියො|
      block |එවං සම්‌පදමෙවෙතං යො පෙතමනුසොචති|
    count |28|
      block |ඩය්‌හමානො න ජානාති ඤාතීනං පරිදෙවිතං|
      block |තස්‌මා එතං න සොචාමි ගතො සො තස්‌ස යා ගතීති|
    stand |උරගජාතකං චතුත්‌ථං|
    count |  |
    block |ඝටජාතකං --|
    count |29|
      block |අඤ්‌ඤෙ සොචන්‌ති රොදන්‌ති අඤ්‌ඤෙ අස්‌සුමුඛා ජනා|
      block |පසන්‌නමුඛවණ්‌ණොසි කස්‌මා ඝට න සොචසි|
    count |30|
      block |නාබ්‌භතීතහරො සොකො නානාගතසුඛාවහො|
      block |තස්‌මා ධඞ්‌ක න සොචාමි නත්‌ථි සොකෙ දුතීයතා|
    count |31|
      block |සොචං පණ්‌ඩු කිසො හොති භත්‌තඤ්‌චස්‌ස න රුච්‌චති|
      block |අමිත්‌තා සුමනා හොන්‌ති සල්‌ලවිද්‌ධස්‌ස රුප්‌පතො|
    count |32|
      block |ගාමෙ වා යදි වාරඤ්‌ඤෙ නින්‌නෙ වා යදි වා ථලෙ|
      block |ඨිතං මං නාගමිස්‌සති එවං දිට්‌ඨපදො අහං|
    count |33|
      block |යස්‌සත්‌තා නාලමෙකොව සබ්‌බකාමරසාහරො|
      block |සබ්‌බාපි පථවී තස්‌ස න සුඛං ආවහිස්‌සතීති|
    stand |ඝටජාතකං පඤ්‌චමං|
    count |  |
    block |කොරණ්‌ඩියජාතකං --|
    count |34|
      block |එකො අරඤ්‌ඤෙ ගිරිකන්‌දරායං පග්‌ගය්‌හ පග්‌ගය්‌හ සිලං පවෙච්‌ඡසි|
      block |පුනප්‌පුනං සන්‌තරමානරූපො කොරණ්‌ඩිය කො නු තව යිධත්‌ථො|
    count |35|
      block |අහඤ්‌හිමං සාගර සෙවිතන්‌තං සමං කරිස්‌සාමි යථාපි පාණි|
      block |විකිරිය සානූනි ච පබ්‌බතානි ච තස්‌මා සිලං දරියා පක්‌ඛිපාමි|
    count |36|
      block |නයිමං මහිං අරහති පාණිකප්‌පං සමං මනුස්‌සො කරණාය මෙකො|
      block |මඤ්‌ඤාමිමඤ්‌ඤෙව දරිං ජිගීසං කොරණ්‌ඩිය හාහසි ජීවලොකං|
    count |37|
      block |සචෙ අහං භූතධරං න සක්‌කා සමං මනුස්‌සො කරණාය මෙකො|
      block |එවමෙව ත්‌වං බ්‍රහ්‌මෙ ඉමෙ මනුස්‌සෙ නානාදිට්‌ඨිකෙ නානයිස්‌සසි තෙ|
    count |38|
      block |සඞ්‌ඛිත්‌තරූපෙන භවං මමත්‌ථං අක්‌ඛාසි කොරණ්‌ඩිය එවමෙතං|
      block |යථා න සක්‌කා පථවී සමායං කත්‌තුං මනුස්‌සෙන තථා මනුස්‌සාති|
    stand |කොරණ්‌ඩියජාතකං ඡට්‌ඨං|
    count |  |
    block |ලටුකිකජාතකං --|
    count |39|
      block |වන්‌දාමි තං කුඤ්‌ජර සට්‌ඨිහායනං ආරඤ්‌ඤකං යූථපතිං යසස්‌සිං|
      block |පක්‌ඛෙහි තං පඤ්‌ජලිකං කරොමි මා මෙ වධී පුත්‌තකෙ දුබ්‌බලාය|
    count |40|
      block |වන්‌දාමි තං කුඤ්‌ජර එකචාරිං ආරඤ්‌ඤකං පබ්‌බතසානුගොචරං|
      block |පක්‌ඛෙහි තං පඤ්‌ජලිකං කරොමි මා මෙ වධී පුත්‌තකෙ දුබ්‌බලාය|
    count |41|
      block |වමිස්‌සාමි තෙ ලටුකිකෙ පුත්‌තකානි කිං මෙ තුවං කාහසි දුබ්‌බලාසි|
      block |සතං සහස්‌සානිපි තාදිසීනං වාමෙන පාදෙන පපොථයෙය්‍යං|
    count |42|
      block |න හෙව සබ්‌බත්‌ථ බලෙන කිච්‌චං බලඤ්‌හි බාලස්‌ස වධාය හොති|
      block |කරිස්‌සාමි තෙ නාගරාජා අනත්‌ථං යො මෙ වධී පුත්‌තකෙ දුබ්‌බලාය|
    count |43|
      block |කාකඤ්‌ච පස්‌ස ලටුකිකං මණ්‌ඩූකං නීලමක්‌ඛිකං|
      block |එතෙ නාගං අඝාතෙසුං පස්‌ස වෙරස්‌ස වෙරිනං|
      block |තස්‌මා හි වෙරං න කයිරාථ අප්‌පියෙනපි කෙනචීති|
    stand |ලටුකිකජාතකං සත්‌තමං|
    count |  |
    block |චූළධම්‌මපාලජාතකං --|
    count |44|
      block |අහමෙව දූසියා භූනහතා රඤ්‌ඤො මහාපතාපස්‌ස|
      block |එතං මුඤ්‌චතු ධම්‌මපාලං හත්‌ථෙ මෙ දෙව ඡෙදෙහි|
    count |45|
      block |අහමෙව දූසියා භූනහතා රඤ්‌ඤො මහාපතාපස්‌ස|
      block |එතං මුඤ්‌චතු ධම්‌මපාලං පාදෙ මෙ දෙව ඡෙදෙහි|
    count |46|
      block |අහමෙව දූසියා භූනහතා රඤ්‌ඤො මහාපතාපස්‌ස|
      block |එතං මුඤ්‌චතු ධම්‌මපාලං සීසං මෙ දෙව ඡෙදෙහි|
    count |47|
      block |න හි නූනිමස්‌ස රඤ්‌ඤො මිත්‌තාමච්‌චා ච විජ්‌ජරෙ සුහදා|
      block |යෙ න වදන්‌ති රාජානං මා ඝාතයි ඔරසං පුත්‌තං|
    count |48|
      block |න හි නූනිමස්‌ස රඤ්‌ඤො ඤාතී මිත්‌තා ච විජ්‌ජරෙ සුහදා|
      block |යෙ න වදන්‌ති රාජානං මා ඝාතයි අත්‍රජං පුත්‌තං|
    count |49|
      block |චන්‌දනසාරානුලිත්‌තා බාහා ඡිජ්‌ජන්‌ති ධම්‌මපාලස්‌ස|
      block |දායාදස්‌ස පථබ්‍යා පාණා මෙ දෙව රුජ්‌ඣන්‌තීති|
    stand |චූළධම්‌මපාලජාතකං අට්‌ඨමං|
    count |  |
    block |සුවණ්‌ණමිගජාතකං --|
    count |50|
      block |වික්‌කම රෙ හරිපාද වික්‌කම රෙ මහාමිග|
      block |ඡින්‌ද වාරත්‌තිකං පාසං නාහං එකා වනෙ රමෙ|
    count |51|
      block |වික්‌කමාමි න පාරෙමි භූමිං සුම්‌භාමි වෙගසා|
      block |දළ්‌හො වාරත්‌තිකො පාසො පාදං මෙ පරිකන්‌තති|
    count |52|
      block |අත්‌ථරස්‌සු පලාසානි අසිං නිබ්‌බාහ ලුද්‌දක|
      block |පඨමං මං වධිත්‌වාන හන පච්‌ඡා මහාමිගං|
    count |53|
      block |න මෙ සුතං වා දිට්‌ඨං වා භාසන්‌තිං මානුසිං මිගිං|
      block |ත්‌වඤ්‌ච භද්‌දෙ සුඛී හොහි එසො චාපි මහාමිගො|
    count |54|
      block |එවං ලුද්‌දක නන්‌දස්‌සු සහ සබ්‌බෙහි ඤාතිභි|
      block |යථාහමජ්‌ජ නන්‌දාමි මුත්‌තං දිස්‌වා මහාමිගන්‌ති|
    stand |සුවණ්‌ණමිගජාතකං නවමං|
    count |  |
    block |සුයොනන්‌දීජාතකං --|
    count |55|
      block |වාති ගන්‌ධො තිමිරානං කුසමුද්‌දො ච ඝොසවා|
      block |දූරෙ ඉතො සුයොනන්‌දී තම්‌බකාමා තුදන්‌ති මං|
    count |56|
      block |කථං සමුද්‌දමතරි කථං අද්‌දක්‌ඛි සෙදුමං|
      block |කථං තස්‌සා ච තුය්‌හඤ්‌ච අහු සග්‌ග සමාගමො|
    count |57|
      block |කුරුකච්‌ඡා පයාතානං වාණිජානං ධනෙසිනං|
      block |මකරෙහි අභිදා නාවා ඵලකෙනාහමප්‌ලවිං|
    count |58|
      block |සා මං සණ්‌හෙන මුදුනා නිච්‌චං චන්‌දනගන්‌ධිනී|
      block |අඞ්‌ගෙන උද්‌ධරී භද්‌දා මාතා පුත්‌තංව ඔරසං|
    count |59|
      block |සා මං අන්‌නෙන පානෙන වත්‌ථෙන සයනෙන ච|
      block |අත්‌තනාපි ච මන්‌දක්‌ඛී එවං තම්‌බ විජානාහීති|
      block |අථ ජිනවරො හරිතං තිණකො අථ භින්‌නප්‌ලවො උරගොව ඝටො|
      block |දරියා පුන කුඤ්‌ජර භූනහතා මිගමුත්‌තමසග්‌ගවරෙන දසාති|
    stand |සුයොනන්‌දීජාතකං දසමං|
    stand |මණිකුණ්‌ඩලවග්‌ගො පඨමො|
    block |තස්‌සුද්‌දානං|
  block |වණ්‌ණාරොහවග්‌ගො|
    count |  |
    block |වණ්‌ණාරොහජාතකං --|
    count |60|
      block |වණ්‌ණාරොහෙන ජාතියා බලනික්‌කමනෙන ච|
      block |සුබාහු න මයා සෙය්‍යො සුදාඨ ඉති භාසසි|
    count |61|
      block |වණ්‌ණාරොහෙන ජාතියා බලනික්‌කමනෙන ච|
      block |සුදාඨො න මයා සෙය්‍යො සුබාහු ඉති භාසසි|
    count |62|
      block |එවං චෙ මං විහරන්‌තං සුබාහු සම්‌ම දුබ්‌භසි|
      block |න දානාහං තයා සද්‌ධිං සංවාසමභිරොචයෙ|
    count |63|
      block |යො පරෙසං වචනානි සද්‌දහෙය්‍ය යථාතථං|
      block |ඛිප්‌පං භිජ්‌ජෙථ මිත්‌තස්‌මිං වෙරඤ්‌ච පසවෙ බහුං|
    count |64|
      block |න සො මිත්‌තො යො සදා අප්‌පමත්‌තො භෙදාසඞ්‌කී රන්‌ධමෙවානුපස්‌සී|
      block |යස්‌මිඤ්‌ච සෙතී උරසීව පුත්‌තො ස වෙ මිත්‌තො යො අභෙජ්‌ජො පරෙහීති|
    stand |වණ්‌ණාරොහජාතකං පඨමං|
    count |  |
    block |සීලවීමංසජාතකං --|
    count |65|
      block |සීලං සෙය්‍යො සුතං සෙය්‍යො ඉති මෙ සංසයො අහු|
      block |සීලමෙව සුතා සෙය්‍යො ඉති මෙ නත්‌ථි සංසයො|
    count |66|
      block |මොඝා ජාති ච වණ්‌ණො ච සීලමෙව කිරුත්‌තමං|
      block |සීලෙන අනුපෙතස්‌ස සුතෙනත්‌ථො න විජ්‌ජති|
    count |67|
      block |ඛත්‌තියො ච අධම්‌මට්‌ඨො වෙස්‌සො චාධම්‌මනිස්‌සිතො|
      block |තෙ පරිච්‌චජ්‌ජුභො ලොකෙ උපපජ්‌ජන්‌ති දුග්‌ගතිං|
    count |68|
      block |ඛත්‌තියා බ්‍රාහ්‌මණා වෙස්‌සා සුද්‌දා චණ්‌ඩාලපුක්‌කුසා|
      block |ඉධ ධම්‌මං චරිත්‌වාන භවන්‌ති තිදිවෙ සමා|
    count |69|
      block |න වෙදා සම්‌පරායාය න ජාති නාපි බන්‌ධවා|
      block |සකඤ්‌ච සීලං සංසුද්‌ධං සම්‌පරායාය සුඛාය චාති|
    stand |සීලවීමංසජාතකං දුතියං|
    count |  |
    block |හිරිජාතකං --|
    count |70|
      block |හිරිං තරන්‌තං විජිගුච්‌ඡමානං තවාහමස්‌මී ඉති භාසමානං|
      block |සෙය්‍යානි කම්‌මානි අනාදියන්‌තං නෙසො මමන්‌ති ඉති නං විජඤ්‌ඤා|
    count |71|
      block |යඤ්‌හි කයිරා තඤ්‌හි වදෙ යං න කයිරා න තං වදෙ|
      block |අකරොන්‌තං භාසමානං පරිජානන්‌ති පණ්‌ඩිතා|
    count |72|
      block |න සො මිත්‌තො යො සදා අප්‌පමත්‌තො භෙදාසඞ්‌කී රන්‌ධමෙවානුපස්‌සී|
      block |යස්‌මිඤ්‌ච සෙතී උරසීව පුත්‌තො ස වෙ මිත්‌තො යො අභෙජ්‌ජො පරෙහි|
    count |73|
      block |පාමොජ්‌ජකරණං ඨානං පසංසාවහනං සුඛං|
      block |ඵලානිසංසො භාවෙති වහන්‌තො පොරිසං ධුරං|
    count |74|
      block |පවිවෙකරසං පිත්‌වා රසං උපසමස්‌ස ච|
      block |නිද්‌දරො හොති නිප්‌පාපො ධම්‌මප්‌පීතිරසං පිවන්‌ති|
    stand |හිරිජාතකං තතියං|
    count |  |
    block |ඛජ්‌ජොපනකජාතකං --|
    count |75|
      block |කො නු සන්‌තම්‌හි පජ්‌ජොතෙ අග්‌ගිපරියෙසනං චරං|
      block |අද්‌දක්‌ඛි රත්‌ති ඛජ්‌ජොතං ජාතවෙදං අමඤ්‌ඤථ|
    count |76|
      block |ස්‌වස්‌ස ගොමයචුණ්‌ණානි අභිමත්‌ථං තිණානි ච|
      block |විපරීතාය සඤ්‌ඤාය නාසක්‌ඛි පජ්‌ජලෙතවෙ|
    count |77|
      block |එවම්‌පි අනුපායෙන අත්‌ථං න ලභතෙ මිගො|
      block |විසාණතො ගවං දොහං යත්‌ථ ඛීරං න වින්‌දති|
    count |78|
      block |විවිධෙහි උපායෙහි අත්‌ථං පප්‌පොන්‌ති මාණවා|
      block |නිග්‌ගහෙන අමිත්‌තානං මිත්‌තානං පග්‌ගහෙන ච|
    count |79|
      block |සෙනාමොක්‌ඛපලාභෙන වල්‌ලභානං නයෙන ච|
      block |ජගතිං ජගතිපාලා ආවසන්‌ති වසුන්‌ධරන්‌ති|
    stand |ඛජ්‌ජොපනකජාතකං චතුත්‌ථං|
    count |  |
    block |අහිතුණ්‌ඩිකජාතකං --|
    count |80|
      block |ධුත්‌තොම්‌හි සම්‌ම සුමුඛ ජූතෙ අක්‌ඛපරාජිතො|
      block |හරෙහි අම්‌බපක්‌කානි වීරියං තෙ භක්‌ඛයාමසෙ|
    count |81|
      block |අලිකං වත මං සම්‌ම අභූතෙන පසංසසි|
      block |කො තෙ සුතො වා දිට්‌ඨො වා සුමුඛො නාම මක්‌කටො|
    count |82|
      block |අජ්‌ජාපි මෙ තං මනසි යං මං ත්‌වං අහිතුණ්‌ඩික|
      block |ධඤ්‌ඤාපණං පවිසිත්‌වා මත්‌තො ඡාතං හනාසි මං|
    count |83|
      block |තාහං සරං දුක්‌ඛසෙය්‍යං අපි රජ්‌ජම්‌පි කාරයෙ|
      block |නෙවාහං යාචිතො දජ්‌ජං තථා හි භයතජ්‌ජිතො|
    count |84|
      block |යඤ්‌ච ජඤ්‌ඤා කුලෙ ජාතං ගබ්‌භෙ තිත්‌තං අමච්‌ඡරිං|
      block |තෙන සඛිඤ්‌ච මිත්‌තඤ්‌ච ධීරො සන්‌ධාතුමරහතීති|
    stand |අහිතුණ්‌ඩිකජාතකං පඤ්‌චමං|
    count |  |
    block |ගුම්‌බියජාතකං --|
    count |85|
      block |මධුවණ්‌ණං මධුරසං මධුගන්‌ධං විසං අහු|
      block |ගුම්‌බියො ඝාසමෙසානො අරඤ්‌ඤෙ ඔදහී විසං|
    count |86|
      block |මධු ඉති මඤ්‌ඤමානා යෙ තං විසමඛාදිසුං|
      block |තෙසං තං කටුකං ආසි මරණං තෙනුපාගමුං|
    count |87|
      block |යෙ ච ඛො පටිසඞ්‌ඛාය විසං තං පරිවජ්‌ජයුං|
      block |තෙ ආතුරෙසු සුඛිතා ඩය්‌හමානෙසු නිබ්‌බුතා|
    count |88|
      block |එවමෙව මනුස්‌සෙසු විසං කාමා සමොහිතා|
      block |ආමිසං බන්‌ධනඤ්‌චෙතං මච්‌චුවෙසො ගුහාසයො|
    count |89|
      block |එවමෙව ඉමෙ කාමෙ ආතුරා පරිචාරිකෙ|
      block |යෙ සදා පරිවජ්‌ජෙන්‌ති සඞ්‌ගං ලොකෙ උපච්‌චගුන්‌ති|
    stand |ගුම්‌බියජාතකං ඡට්‌ඨං|
    count |  |
    block |සාළියජාතකං --|
    count |90|
      block |ය්‌වායං සාළිය ඡාපොති කණ්‌හසප්‌පං අගාහයි|
      block |තෙන සප්‌පෙනයං දට්‌ඨො හතො පාපානුසාසකො|
    count |91|
      block |අහන්‌තාර මහන්‌තාරං යො නරො හන්‌තුමිච්‌ඡති|
      block |එවං සො නිහතො සෙති යථායං පුරිසො හතො|
    count |92|
      block |අහන්‌තාර මඝාතෙන්‌තං යො නරො හන්‌තුමිච්‌ඡති|
      block |එවං සො නිහතො සෙති යථායං පුරිසො හතො|
    count |93|
      block |යථා පංසුමුට්‌ඨිං පුරිසො පටිවාතං පටික්‌ඛිපෙ|
      block |තමෙව සො රජො හන්‌ති තථායං පුරිසො හතො|
    count |94|
      block |යො අප්‌පදුට්‌ඨස්‌ස නරස්‌ස දුස්‌සති සුද්‌ධස්‌ස පොසස්‌ස අනඞ්‌ගණස්‌ස|
      block |තමෙව බාලං පච්‌චෙති පාපං සුඛුමො රජො පටිවාතංව ඛිත්‌තොති|
    stand |සාළියජාතකං සත්‌තමං|
    count |  |
    block |තචසාරජාතකං --|
    count |95|
      block |අමිත්‌තහත්‌ථත්‌ථගතා තචසාරසමප්‌පිතා|
      block |පසන්‌නමුඛවණ්‌ණාත්‌ථ කස්‌මා තුම්‌හෙ න සොචථ|
    count |96|
      block |න සොචනාය පරිදෙවනාය අත්‌ථොව ලබ්‌භො අපි අප්‌පකොපි|
      block |සොචන්‌තමෙනං දුඛිතං විදිත්‌වා පච්‌චත්‌ථිකා අත්‌තමනා භවන්‌ති|
    count |97|
      block |යතො ච ඛො පණ්‌ඩිතො ආපදාසු න වෙධතී අත්‌ථවිනිච්‌ඡයඤ්‌ඤූ|
      block |පච්‌චත්‌ථිකාස්‌ස දුඛිතා භවන්‌ති දිස්‌වා මුඛං අවිකාරං පුරාණං|
    count |98|
      block |ජප්‌පෙන මන්‌තෙන සුභාසිතෙන අනුප්‌පදානෙන පවෙණියා වා|
      block |යථා යථා යත්‌ථ ලභෙථ අත්‌ථං තථා තථා තත්‌ථ පරක්‌කමෙය්‍ය|
    count |99|
      block |යතො ච ජානෙය්‍ය අලබ්‌භනෙය්‍යො මයා ව අඤ්‌ඤෙන වා එස අත්‌ථො|
      block |අසොචමානො අධිවාසයෙය්‍ය කම්‌මං දළ්‌හං කින්‌ති කරොමි දානීති|
    stand |තචසාරජාතකං අට්‌ඨමං|
    count |  |
    block |මිත්‌තවින්‌දකජාතකං --|
    count |100|
      block |ක්‍යාහං දෙවානමකරං කිං පාපං පකතං මයා|
      block |යං මෙ සිරස්‌මිං ඔහච්‌ච චක්‌කං භමති මත්‌ථකෙ|
    count |101|
      block |අතික්‌කම්‌ම රමණකං සදාමත්‌තඤ්‌ච දූභකං|
      block |බ්‍රහ්‌මත්‌තරඤ්‌ච පාසාදං කෙනත්‌ථෙන ඉධාගතො|
    count |102|
      block |ඉතො බහුතරා භොගා අත්‍ර මඤ්‌ඤෙ භවිස්‌සරෙ|
      block |ඉති එතාය සඤ්‌ඤාය පස්‌ස මං බ්‍යසනං ගතං|
    count |103|
      block |චතුබ්‌භි අට්‌ඨජ්‌ඣගමා අට්‌ඨාහිපි ච සොළස|
      block |සොළසාහි ච බාත්‌තිංස අත්‍රිච්‌ඡං චක්‌කමාසදො|
    block |ඉච්‌ඡාහතස්‌ස පොසස්‌ස චක්‌කං භමති මත්‌ථකෙ|
    count |104|
      block |උපරිවිසාලා දුප්‌පූරා ඉච්‌ඡා විසටගාමිනී|
      block |යෙ ච තං අනුගිජ්‌ඣන්‌ති තෙ හොන්‌ති චක්‌කධාරිනොති|
    stand |මිත්‌තවින්‌දකජාතකං නවමං|
    count |  |
    block |පලාසජාතකං --|
    count |105|
      block |හංසො පලාසමවච නිග්‍රොධො සම්‌ම ජායති|
      block |අඞ්‌කස්‌මිං තෙ නිසින්‌නොව සො තෙ මම්‌මානි ඡෙච්‌ඡති|
    count |106|
      block |වඩ්‌ඪතාමෙව නිග්‍රොධො පතිට්‌ඨස්‌ස භවාමහං|
      block |යථා පිතා ච මාතා ච එවං මෙ සො භවිස්‌සති|
    count |107|
      block |යං ත්‌වං අඞ්‌කස්‌මිං වඩ්‌ඪෙසි ඛීරරුක්‌ඛං භයානකං|
      block |ආමන්‌ත ඛො තං ගච්‌ඡාම වුඩ්‌ඪි මස්‌ස න රුච්‌චති|
    count |108|
      block |ඉදානි ඛො මං භායෙති මහානෙරුනිදස්‌සනං|
      block |හංසස්‌ස අනභිඤ්‌ඤාය මහා මෙ භයමාගතං|
    count |109|
      block |න තස්‌ස වුඩ්‌ඪි කුසලප්‌පසත්‌ථා යො වඩ්‌ඪමානො ඝසතෙ පතිට්‌ඨං|
      block |තස්‌සූපරොධං පරිසඞ්‌කමානො පතාරයී මූලවධාය ධීරොති|
    stand |පලාසජාතකං දසමං|
    stand |වණ්‌ණාරොහවග්‌ගො දුතියො|
  block |අඩ්‌ඪවග්‌ගො|
    count |  |
    block |දීඝීතිකොසලජාතකං --|
    count |110|
      block |එවංභූතස්‌ස තෙ රාජ ආගතස්‌ස වසෙ මම|
      block |අත්‌ථි නු කොචි පරියායො යො තං දුක්‌ඛා පමොචයෙ|
    count |111|
      block |එවංභූතස්‌ස මෙ තාත ආගතස්‌ස වසෙ තව|
      block |නත්‌ථි නො කොචි පරියායො යො මං දුක්‌ඛා පමොචයෙ|
    count |112|
      block |නාඤ්‌ඤං සුචරිතං රාජ නාඤ්‌ඤං රාජ සුභාසිතං|
      block |තායතෙ මරණකාලෙ එවමෙවිතරං ධනං|
    count |113|
      block |අක්‌කොච්‌ඡි මං අවධි මං අජිනි මං අහාසි මෙ|
      block |යෙ ච තං උපනය්‌හන්‌ති වෙරං තෙසං න සම්‌මති|
    count |114|
      block |අක්‌කොච්‌ඡි මං අවධි මං අජිනි මං අහාසි මෙ|
      block |යෙ ච තං නුපනය්‌හන්‌ති වෙරං තෙසූපසම්‌මති|
    count |115|
      block |න හි වෙරෙන වෙරානි සම්‌මන්‌තීධ කුදාචනං|
      block |අවෙරෙන ච සම්‌මන්‌ති එස ධම්‌මො සනන්‌තනොති|
    stand |දීඝීතිකොසලජාතකං පඨමං|
    count |  |
    block |මිගපොතකජාතකං --|
    count |116|
      block |අගාරා පච්‌චුපෙතස්‌ස අනගාරස්‌ස තෙ සතො|
      block |සමණස්‌ස න තං සාධු යං පෙතමනුසොචසි|
    count |117|
      block |සංවාසෙන හවෙ සක්‌ක මනුස්‌සස්‌ස මිගස්‌ස වා|
      block |හදයෙ ජායතෙ පෙමං න තං සක්‌කා අසොචිතුං|
    count |118|
      block |මතං මරිස්‌සං රොදන්‌ති යෙ රුදන්‌ති ලපන්‌ති ච|
      block |තස්‌මා ත්‌වං ඉසි මා රොදි රොදිතං මොඝමාහු සන්‌තො|
    count |119|
      block |රොදිතෙන හවෙ බ්‍රහ්‌මෙ මතො පෙතො සමුට්‌ඨහෙ|
      block |සබ්‌බෙ සඞ්‌ගම්‌ම රොදාම අඤ්‌ඤමඤ්‌ඤස්‌ස ඤාතකෙ|
    count |120|
      block |ආදිත්‌තං වත මං සන්‌තං ඝතසිත්‌තංව පාවකං|
      block |වාරිනා විය ඔසිඤ්‌චං සබ්‌බං නිබ්‌බාපයෙ දරං|
    count |121|
      block |අබ්‌බහි වත මෙ සල්‌ලං යමාසි හදයස්‌සිතං|
      block |යො මෙ සොකපරෙතස්‌ස පුත්‌තසොකං අපානුදි|
    count |122|
      block |සොහං අබ්‌බූළ්‌හසල්‌ලොස්‌මි වීතසොකො අනාවිලො|
      block |න සොචාමි න රොදාමි තව සුත්‌වාන වාසවාති|
    stand |මිගපොතකජාතකං දුතියං|
    count |  |
    block |මූසිකජාතකං --|
    count |123|
      block |කුහිං ගතා කත්‌ථ ගතා ඉති ලාලප්‌පතී ජනො|
      block |අහමෙවෙකො ජානාමි උදපානෙ මූසිකා හතා|
    count |124|
      block |යඤ්‌චෙතං ඉති චීති ච ගද්‍රභොව නිවත්‌තසි|
      block |උදපානෙ මූසිකං හන්‌ත්‌වා යවං භක්‌ඛෙතුමිච්‌ඡසි|
    count |125|
      block |දහරො චාසි දුම්‌මෙධ පඨමුප්‌පත්‌තිකො සුසු|
      block |දීඝඤ්‌චෙතං සමාසජ්‌ජ න තෙ දස්‌සාමි ජීවිතං|
    count |126|
      block |නාන්‌තලික්‌ඛභවනෙන නාඞ්‌ගපුත්‌තපිනෙන වා|
      block |පුත්‌තෙන හි පත්‌ථයිතො සිලොකෙහි පමොචිතො|
    count |127|
      block |සබ්‌බං සුතමධීයෙථ හීනමුක්‌කට්‌ඨමජ්‌ඣිමං|
      block |සබ්‌බස්‌ස අත්‌ථං ජානෙය්‍ය න ච සබ්‌බං පයොජයෙ|
      block |හොති තාදිසකො කාලො යත්‌ථ අත්‌ථාවහං සුතන්‌ති|
    stand |මූසිකජාතකං තතියං|
    count |  |
    block |චූළධනුග්‌ගහජාතකං --|
    count |128|
      block |සබ්‌බං භණ්‌ඩං සමාදාය පාරං තිණ්‌ණොසි බ්‍රාහ්‌මණ|
    block |පච්‌චාගච්‌ඡ ලහුං ඛිප්‌පං මම්‌පි තාරෙහි දානිතො|
    count |129|
      block |අසන්‌ථුතං මං චිරසන්‌ථුතෙන නිමීනි භොතී අද්‌ධුවං ධුවෙන|
      block |මයාපි භොතී නිමිනෙය්‍ය අඤ්‌ඤං ඉතො අහං දූරතරං ගමිස්‌සං|
    count |130|
      block |කායං එළගලාගුම්‌බෙ කරොති අහුහාසියං|
      block |නයීධ නච්‌චගීතං වා තාළං වා සුසමාහිතං|
      block |අනම්‌හිකාලෙ සුසොණි කිං නු ජග්‌ඝසි සොභනෙ|
    count |131|
      block |සිඞ්‌ගාල බාල දුම්‌මෙධ අප්‌පපඤ්‌ඤොසි ජම්‌බුක|
      block |ජීනො මච්‌ඡඤ්‌ච පෙසිඤ්‌ච කපණො විය ඣායසි|
    count |132|
      block |සුදස්‌සං වජ්‌ජමඤ්‌ඤෙසං අත්‌තනො පන දුද්‌දසං|
      block |ජීනා පතිඤ්‌ච ජාරඤ්‌ච මඤ්‌ඤෙ ත්‌වඤ්‌ඤෙව ඣායසි|
    count |133|
      block |එවමෙතං මිගරාජ යථා භාසසි ජම්‌බුක|
      block |සා නූනාහං ඉතො ගන්‌ත්‌වා භත්‌තු හෙස්‌සං වසානුගා|
    count |134|
      block |යො හරෙ මත්‌තිකං ථාලං කංසථාලම්‌පි සො හරෙ|
      block |කතඤ්‌චෙව තයා පාපං පුනපෙවං කරිස්‌සසීති|
    stand |චූළධනුග්‌ගහජාතකං චතුත්‌ථං|
    count |  |
    block |කපොතජාතකං --|
    count |135|
      block |ඉදානි ඛොම්‌හි සුඛිතො අරොගො නික්‌කණ්‌ටකො නිප්‌පතිතො කපොතො|
      block |කාහාමි දානී හදයස්‌ස තුට්‌ඨිං තථාහිමං මංසසාකං බලෙති|
    count |136|
      block |කායං බලාකා සිඛිනො චොරී ලඞ්‌ඝිපිතාමහා|
      block |ඔරං බලාකෙ ආගච්‌ඡ චණ්‌ඩො මෙ වායසො සඛා|
    count |137|
      block |අලඤ්‌හි තෙ ජග්‌ඝිතායෙ මමං දිස්‌වාන එදිසං|
      block |විලූනං සූදපුත්‌තෙන පිට්‌ඨමණ්‌ඩෙන මක්‌ඛිතං|
    count |138|
      block |සුන්‌හාතො සුවිලිත්‌තොසි අන්‌නපානෙන තප්‌පිතො|
      block |කණ්‌ඨෙ ච තෙ වෙළුරියො අගමා නු කජඞ්‌ගලං|
    count |139|
      block |මා තෙ මිත්‌තො අමිත්‌තො වා අගමාසි කජඞ්‌ගලං|
      block |පිඤ්‌ඡානි තත්‌ථ ලායිත්‌වා කණ්‌ඨෙ බන්‌ධන්‌ති වට්‌ටනං|
    count |140|
      block |පුනපාපජ්‌ජසී සම්‌ම සීලඤ්‌හි තව තාදිසං|
      block |න හි මානුසකා භොගා සුභුඤ්‌ජා හොන්‌ති පක්‌ඛිනාති|
      block |අථ වණ්‌ණ සසීල හිරි ලභතෙ සුමුඛා විස සාළියමිත්‌තවරො|
      block |අථ චක්‌ක පලාස සරාජ සතො යව බාල කපොතක පන්‌නරසාති|
      block |ජීනඤ්‌ච වණ්‌ණං අසමංවගුප්‌පරි සුදෙසිතා ජාතකන්‌ති සන්‌ති වීසති|
      block |මහෙසිනො බ්‍රහ්‌මචරිත්‌තමුත්‌ත-මවොච ගාථා අත්‌ථවතී සුබ්‍යඤ්‌ජනාති|
    stand |කපොතජාතකං පඤ්‌චමං|
    stand |අඩ්‌ඪවග්‌ගො තතියො|
    block |තස්‌සුද්‌දානං|
    block |අථ වග්‌ගුද්‌දානං|
    stand |පඤ්‌චකනිපාතං නිට්‌ඨිතං|
