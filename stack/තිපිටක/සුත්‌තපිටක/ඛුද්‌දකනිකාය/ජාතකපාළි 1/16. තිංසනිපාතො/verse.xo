block |තිංසනිපාතො|
  count |  |
  block |කිංඡන්‌දජාතකං|
  count |1|
    block |කිංඡන්‌දො කිමධිප්‌පායො එකො සම්‌මසි ඝම්‌මනි|
    block |කිං පත්‌ථයානො කිං එසං කෙන අත්‌ථෙන බ්‍රාහ්‌මණ|
  count |2|
    block |යථා මහා වාරිධරො කුම්‌භො සුපරිණාහවා|
    block |තථූපමං අම්‌බපක්‌කං වණ්‌ණගන්‌ධරසුත්‌තමං|
  count |3|
    block |තං වුය්‌හමානං සොතෙන දිස්‌වානාමලමජ්‌ඣිමෙ|
    block |පාණීහි නං ගහෙත්‌වාන අග්‍යායතනමාහරිං|
  count |4|
    block |තතො කදලිපත්‌තෙසු නික්‌ඛිපිත්‌වා සයං අහං|
    block |සත්‌ථෙන නං විකප්‌පෙත්‌වා ඛුප්‌පිපාසං අහාසි මෙ|
  count |5|
    block |සොහං අපෙතදරථො බ්‍යන්‌තීභූතො දුඛක්‌ඛමො|
    block |අස්‌සාදං නාධිගච්‌ඡාමි ඵලෙස්‌වඤ්‌ඤෙසු කෙසුචි|
  count |6|
    block |සොසෙත්‌වා නූන මරණං තං මමං ආවහිස්‌සති|
    block |අම්‌බං යස්‌ස ඵලං සාදු මධුරග්‌ගං මනොරමං|
    block |යමුද්‌ධරිං වුය්‌හමානං උදධිස්‌මා මහණ්‌ණවෙ|
  count |7|
    block |අක්‌ඛාතං තෙ මයා සබ්‌බං යස්‌මා උපවසාමහං|
    block |රම්‌මං පති නිසින්‌නොස්‌මි පුථුලොමායුතා පුථු|
  count |8|
    block |ත්‌වඤ්‌ච ඛො මෙව අක්‌ඛාහි අත්‌තානමපලායිනි|
    block |කා වා ත්‌වමසි කල්‍යාණි කිස්‌ස වා ත්‌වං සුමජ්‌ඣිමෙ|
  count |9|
    block |රුප්‌පපට්‌ටපලිමට්‌ඨීව බ්‍යග්‌ඝීව ගිරිසානුජා|
    block |යා සන්‌ති නාරියො දෙවෙසු දෙවානං පරිචාරිකා|
  count |10|
    block |යා ච මනුස්‌සලොකස්‌මිං රූපෙනාන්‌වාගතිත්‌ථියො|
    block |රූපෙන තෙ සදිසී නත්‌ථි දෙවෙසු ගන්‌ධබ්‌බමනුස්‌සලොකෙ|
    block |පුට්‌ඨාසි මෙ චාරුපුබ්‌බඞ්‌ගි බ්‍රූහි නාමඤ්‌ච බන්‌ධවෙ|
  count |11|
    block |යං ත්‌වං පති නිසින්‌නොසි රම්‌මං බ්‍රාහ්‌මණ කොසිකිං|
    block |සාහං භුසාලයා වුත්‌ථා වරවාරිවහොඝසා|
  count |12|
    block |නානාදුමගණාකිණ්‌ණා බහුකා ගිරිකන්‌දරා|
    block |මමෙව පමුඛා හොන්‌ති අභිසන්‌දන්‌ති පාවුසෙ|
  count |13|
    block |අථො බහූ වනතොදා නීලවාරිවහින්‌ධරා|
    block |බහුකා නාගවිත්‌තොදා අභිසන්‌දන්‌ති වාරිනා|
  count |14|
    block |තා අම්‌බජම්‌බුලබුජා නීපා තාලා චුදුම්‌බරා|
    block |බහූනි ඵලජාතානි ආවහන්‌ති අභිණ්‌හසො|
  count |15|
    block |යං කිඤ්‌චි උභතො තීරෙ ඵලං පතති අම්‌බුනි|
    block |අසංසයං තං සොතස්‌ස ඵලං හොති වසානුගං|
  count |16|
    block |එතදඤ්‌ඤාය මෙධාවි පුථුපඤ්‌ඤ සුණොහි මෙ|
    block |මා රොචය මභිසඞ්‌ගං පටිසෙධ ජනාධිප|
  count |17|
    block |න වාහං වඩ්‌ඪවං මඤ්‌ඤෙ යං ත්‌වං රට්‌ඨාභිවඩ්‌ඪන|
    block |ආචෙය්‍යමානො රාජිසි මරණං අභිකඞ්‌ඛසි|
  count |18|
    block |තස්‌ස ජානන්‌ති පිතරො ගන්‌ධබ්‌බා ච සදෙවකා|
    block |යෙ චාපි ඉසයො ලොකෙ සඤ්‌ඤතත්‌තා තපස්‌සිනො|
    block |අසංසයං තෙපි ජානන්‌ති පට්‌ඨභූතා යසස්‌සිනො|
  count |19|
    block |එවං විදිත්‌වා විදූ සබ්‌බධම්‌මං විද්‌ධංසනං චවනං ජීවිතස්‌ස|
    block |න චීයතී තස්‌ස නරස්‌ස පාපං සචෙ න චෙතෙති වධාය තස්‌ස|
  count |20|
    block |ඉසිපූගසමඤ්‌ඤාතෙ එවං ලොක්‍යා විදිතා සති|
    block |අනරියපරිසම්‌භාසෙ පාපකම්‌මං ජිගීසසි|
  count |21|
    block |සචෙ අහං මරිස්‌සාමි තීරෙ තෙ පුථුසුස්‌සොණි|
    block |අසංසයං තං අසිලොකො මයි පෙතෙ ආගමිස්‌සති|
  count |22|
    block |තස්‌මා හි පාපකං කම්‌මං රක්‌ඛස්‌සෙව සුමජ්‌ඣිමෙ|
    block |මා තං සබ්‌බො ජනො පච්‌ඡා පකුට්‌ඨායි මයි මතෙ|
  count |23|
    block |අඤ්‌ඤාතමෙතං අවිසය්‌හසාහි අත්‌තානමම්‌බඤ්‌ච දදාමි තෙ තං|
    block |සො දුච්‌චජෙ කාමගුණෙ පහාය සන්‌තිඤ්‌ච ධම්‌මඤ්‌ච අධිට්‌ඨිතොසි|
  count |24|
    block |යො හිත්‌වා පුබ්‌බසඤ්‌ඤොගං පච්‌ඡා සංයොජනෙ ඨිතො|
    block |අධම්‌මඤ්‌චෙව චරති පාපඤ්‌චස්‌ස පවඩ්‌ඪති|
  count |25|
    block |එහි තං පාපයිස්‌සාමි කාමං අප්‌පොස්‌සුකො භව|
    block |උපානයාමි සීතස්‌මිං විහරාහි අනුස්‌සුකො|
  count |26|
    block |තං පුප්‌ඵරසමත්‌තෙභි වක්‌කඞ්‌ගෙහි අරින්‌දම|
    block |කොඤ්‌චා මයූරා දිවියා කොලට්‌ඨිමධුසාළිකා|
    block |කූජිතා හංසපූගෙහි කොකිලෙත්‌ථ පබොධරෙ|
  count |27|
    block |අම්‌බෙත්‌ථ විප්‌පසාඛග්‌ගා පලාලඛලසන්‌නිභා|
    block |කොසම්‌බසළලා නීපා පක්‌කතාලවිලම්‌බිනො|
  count |28|
    block |මාලී තිරිටී කායූරී අඞ්‌ගදී චන්‌දනුස්‌සදො|
    block |රත්‌තිං ත්‌වං පරිචාරෙසි දිවා වෙදෙසි වෙදනං|
  count |29|
    block |සොළසිත්‌ථිසහස්‌සානි යා තෙමා පරිචාරිකා|
    block |එවං මහානුභාවොසි අබ්‌භුතො ලොමහංසනො|
  count |30|
    block |කිං කම්‌මමකරී පුබ්‌බෙ පාපං අත්‌තදුඛාවහං|
    block |යං කරිත්‌වා මනුස්‌සෙසු පිට්‌ඨිමංසානි ඛාදසි|
  count |31|
    block |අජ්‌ඣෙනානි පටිග්‌ගය්‌හ කාමෙසු ගධිතො අහං|
    block |අචරිං දීඝමද්‌ධානං පරෙසං අහිතායහං|
  count |32|
    block |යො පිට්‌ඨිමංසිකො හොති එවං උක්‌කච්‌ච ඛාදති|
    block |යථාහං අජ්‌ජ ඛාදාමි පිට්‌ඨිමංසානි අත්‌තනොති|
  stand |කිංඡන්‌දජාතකං පඨමං|
  count |  |
  block |කුම්‌භජාතකං|
  count |33|
    block |කො පාතුරාසී තිදිවා නභම්‌හි ඔභාසයං සංවරිං චන්‌දිමාව|
    block |ගත්‌තෙහි තෙ රස්‌මියො නිච්‌ඡරන්‌ති සතෙරතා විජ්‌ජුරිවන්‌තලික්‌ඛෙ|
  count |34|
    block |සො ඡින්‌නවාතං කමසී අඝම්‌හි වෙහායසං ගච්‌ඡසි තිට්‌ඨසී ච|
    block |ඉද්‌ධී නු තෙ වත්‌ථුකතා සුභාවිතා අනද්‌ධගූනං අපි දෙවතානං|
  count |35|
    block |වෙහායසං ගම්‌මමාගම්‌ම තිට්‌ඨසි කුම්‌භං කිණාථාති යමෙතමත්‌ථං|
    block |කො වා තුවං කිස්‌ස වා තාය කුම්‌භො අක්‌ඛාහි මෙ බ්‍රාහ්‌මණ එතමත්‌ථං|
  count |36|
    block |න සප්‌පිකුම්‌භො නපි තෙලකුම්‌භො න ඵාණිතස්‌ස න මධුස්‌ස කුම්‌භො|
    block |කුම්‌භස්‌ස වජ්‌ජානි අනප්‌පකානි දොසෙ බහූ කුම්‌භගතෙ සුණාථ|
  count |37|
    block |ගළෙය්‍ය යං පිත්‌වා පතෙ පපාතං සොබ්‌භං ගුහං චන්‌දනියොළිගල්‌ලං|
    block |බහුම්‌පි භුඤ්‌ජෙය්‍ය අභොජනෙය්‍යං තස්‌සා පුණ්‌ණං කුම්‌භමිමං කිණාථ|
  count |38|
    block |යං පිත්‌වා චිත්‌තස්‌මිමනෙසමානො ආහිණ්‌ඩතී ගොරිව භක්‌ඛසාරී|
    block |අනාථමානො උපගායති නච්‌චති ච තස්‌සා පුණ්‌ණං කුම්‌භමිමං කිණාථ|
  count |39|
    block |යං වෙ පිවිත්‌වා අචෙලොව නග්‌ගො චරෙය්‍ය ගාමෙ විසිඛන්‌තරානි|
    block |සම්‌මූළ්‌හචිත්‌තො අතිවෙලසායී තස්‌සා පුණ්‌ණං කුම්‌භමිමං කිණාථ|
  count |40|
    block |යං පිත්‌වා උට්‌ඨාය පවෙධමානො සීසඤ්‌ච බාහුඤ්‌ච පචාලයන්‌තො|
    block |සො නච්‌චතී දාරුකටල්‌ලකොව තස්‌සා පුණ්‌ණං කුම්‌භමිමං කිණාථ|
  count |41|
    block |යං වෙ පිවිත්‌වා අග්‌ගිදඩ්‌ඪා සයන්‌ති අථො සිගාලෙහිපි ඛාදිතාසෙ|
    block |බන්‌ධං වධං භොගජානිඤ්‌චුපෙන්‌ති තස්‌සා පුණ්‌ණං කුම්‌භමිමං කිණාථ|
  count |42|
    block |යං පිත්‌වා භාසෙය්‍ය ආභාසනෙය්‍යං සභායමාසීනො අපෙතවත්‌ථො|
    block |සම්‌මක්‌ඛිතො වන්‌තගතො බ්‍යසන්‌නො තස්‌සා පුණ්‌ණං කුම්‌භමිමං කිණාථ|
  count |43|
    block |යං වෙ පිවිත්‌වා උක්‌කට්‌ඨො ආවිලක්‌ඛො මමෙව සබ්‌බා පථවීති මඤ්‌ඤෙ|
    block |න මෙ සමො චාතුරන්‌තොපි රාජා තස්‌සා පුණ්‌ණං කුම්‌භමිමං කිණාථ|
  count |44|
    block |මානාතිමානා කලහානි පෙසුණී දුබ්‌බණ්‌ණිනී නග්‌ගයිනී පලායිනී|
    block |චොරාන ධුත්‌තාන ගතී නිකෙතො තස්‌සා පුණ්‌ණං කුම්‌භමිමං කිණාථ|
  count |45|
    block |ඉද්‌ධානි ඵීතානි කුලානි අස්‌සු අනෙකසාහස්‌සධනානි ලොකෙ|
    block |උච්‌ඡින්‌නදායජ්‌ජකතානිමාය තස්‌සා පුණ්‌ණං කුම්‌භමිමං කිණාථ|
  count |46|
    block |ධඤ්‌ඤං ධනං රජතං ජාතරූපං ඛෙත්‌තං ගවං යත්‌ථ විනාසයන්‌ති|
    block |උච්‌ඡෙදනී විත්‌තවතං කුලානං තස්‌සා පුණ්‌ණං කුම්‌භමිමං කිණාථ|
  count |47|
    block |යං වෙ පිත්‌වා දිත්‌තරූපොව පොසො අක්‌කොසති මාතරං පිතරඤ්‌ච|
    block |සස්‌සුම්‌පි ගණ්‌හෙය්‍ය අථොපි සුණ්‌හං තස්‌සා පුණ්‌ණං කුම්‌භමිමං කිණාථ|
  count |48|
    block |යං වෙ පිත්‌වා දිත්‌තරූපාව නාරී අක්‌කොසති සසුරං සාමිකඤ්‌ච|
    block |දාසම්‌පි ගණ්‌හෙ පරිචාරකම්‌පි තස්‌සා පුණ්‌ණං කුම්‌භමිමං කිණාථ|
  count |49|
    block |යං වෙ පිවිත්‌වාන හනෙය්‍ය පොසො ධම්‌මෙ ඨිතං සමණං බ්‍රාහ්‌මණං වා|
    block |ගච්‌ඡෙ අපායම්‌පි තතොනිදානං තස්‌සා පුණ්‌ණං කුම්‌භමිමං කිණාථ|
  count |50|
    block |යං වෙ පිවිත්‌වා දුච්‌චරිතං චරන්‌ති කායෙන වාචාය ච චෙතසා ච|
    block |නිරයං වජන්‌ති දුච්‌චරිතං චරිත්‌වා තස්‌සා පුණ්‌ණං කුම්‌භමිමං කිණාථ|
  count |51|
    block |යං යාචමානා න ලභන්‌ති පුබ්‌බෙ බහුං හිරඤ්‌ඤම්‌පි පරිච්‌චජන්‌තා|
    block |සො තං පිවිත්‌වා අලිකං භණාති තස්‌සා පුණ්‌ණං කුම්‌භමිමං කිණාථ|
  count |52|
    block |යං වෙ පිත්‌වා පෙසනෙ පෙසියන්‌තො අච්‌චායිකෙ කරණීයම්‌හි ජාතෙ|
    block |අත්‌ථම්‌පි සො නප්‌පජානාති වුත්‌තො තස්‌සා පුණ්‌ණං කුම්‌භමිමං කිණාථ|
  count |53|
    block |හිරීමනාපි අහිරීකභාවං පාතුං කරොන්‌ති මදනාය මත්‌තා|
    block |ධීරාපි සන්‌තා බහුකං භණන්‌ති තස්‌සා පුණ්‌ණං කුම්‌භමිමං කිණාථ|
  count |54|
    block |යං වෙ පිත්‌වා එකථූපා සයන්‌ති අනාසකා ථණ්‌ඩිලදුක්‌ඛසෙය්‍යං|
    block |දුබ්‌බණ්‌ණියං ආයසක්‍යඤ්‌චුපෙන්‌ති තස්‌සා පුණ්‌ණං කුම්‌භමිමං කිණාථ|
  count |55|
    block |යං වෙ පිත්‌වා පත්‌තඛන්‌ධා සයන්‌ති ගාවො කුටහතාව න හි වාරුණියා|
    block |වෙගො නරෙන සුසහොරිව තස්‌සා පුණ්‌ණං කුම්‌භමිමං කිණාථ|
  count |56|
    block |යං මනුස්‌සා විවජ්‌ජෙන්‌ති සප්‌පං ඝොරවිසං මිව|
    block |තං ලොකෙ විසසමානං කො නරො පාතුමරහති|
  count |57|
    block |යං වෙ පිත්‌වා අන්‌ධකවෙණ්‌ඩපුත්‌තා සමුද්‌දතීරෙ පරිචාරයන්‌තා|
    block |උපක්‌කමුං මුසලෙහඤ්‌ඤමඤ්‌ඤං තස්‌සා පුණ්‌ණං කුම්‌භමිමං කිණාථ|
  count |58|
    block |යං වෙ පිත්‌වා පුබ්‌බදෙවා පමත්‌තා තිදිවා චුතා සස්‌සතියා සමාය|
    block |තං තාදිසං මජ්‌ජමිමං නිරත්‌ථකං ජානං මහාරාජ කථං පිවෙය්‍ය|
  count |59|
    block |නයිමස්‌මිං කුම්‌භස්‌මිං දධි වා මධු වා එවං අභිඤ්‌ඤාය කිණාහි රාජ|
    block |එවඤ්‌හිමං කුම්‌භගතා මයා තෙ අක්‌ඛාතරූපං තව සබ්‌බමිත්‌ත|
  count |60|
    block |න මෙ පිතා වා අථවාපි මාතා එතාදිසා යාදිසකො තුවංසි|
    block |හිතානුකම්‌පී පරමත්‌ථකාමො සොහං කරිස්‌සං වචනං තවජ්‌ජ|
  count |61|
    block |දදාමි තෙ ගාමවරානි පඤ්‌ච දාසීසතං සත්‌ත ගවං සතානි|
    block |ආජඤ්‌ඤයුත්‌තෙ ච රථෙ දස ඉමෙ ආචරියො හොසි මමත්‌ථකාමො|
  count |62|
    block |තවෙව දාසීසතමත්‌ථු රාජ ගාමා ච ගාවො ච තවෙව හොන්‌තු|
    block |ආජඤ්‌ඤයුත්‌තා ච රථා තවෙව සක්‌කොහමස්‌මී තිදසානමින්‌දො|
  count |63|
    block |මංසොදනං සප්‌පිපායාසං භුඤ්‌ජ ඛාදස්‌සු ච ත්‌වං මධුමාසපූවෙ|
    block |එවං තුවං ධම්‌මරතො ජනින්‌ද අනින්‌දිතො සග්‌ගමුපෙහි ඨානන්‌ති|
  stand |කුම්‌භජාතකං දුතියං|
  count |  |
  block |ජයද්‌දිසජාතකං|
  count |64|
    block |චිරස්‌සං වත මෙ උදපාදි අජ්‌ජ භක්‌ඛො මහා සත්‌තමිභත්‌තකාලෙ|
    block |කුතොසි කො වාසි තදිඞ්‌ඝ බ්‍රූහි ආචික්‌ඛ ජාතිං විදිතො යථාසි|
  count |65|
    block |පඤ්‌චාලරාජා මිගවං පවිට්‌ඨො ජයද්‌දිසො නාම යදිස්‌සුතො තෙ|
    block |චරාමි කච්‌ඡානි වනානි චාහං පසදං ඉමං ඛාද මමජ්‌ජ මුඤ්‌ච|
  count |66|
    block |සෙනෙව ත්‌වං පණසි සස්‌සමානො මමෙස භක්‌ඛො පසදො යං වදෙසි|
    block |තං ඛාදියාන පසදං ජිඝඤ්‌ඤං ඛාදිස්‌සං පච්‌ඡා න විලාපකාලො|
  count |67|
    block |න චත්‌ථි මොක්‌ඛො මම නික්‌කයෙන ගන්‌ත්‌වාන පච්‌චාගමනාය පණ්‌හෙ|
    block |තං සඞ්‌කරං බ්‍රාහ්‌මණස්‌සප්‌පදාය සච්‌චානුරක්‌ඛී පුනරාවජිස්‌සං|
  count |68|
    block |කිං කම්‌මජාතං අනුතප්‌පතෙ ත්‌වං පත්‌තං සමීපං මරණස්‌ස රාජ|
    block |ආචික්‌ඛ මෙ තං අපි සක්‌කුණෙමු අනුජානිතුං ආගමනාය පණ්‌හෙ|
  count |69|
    block |කතා මයා බ්‍රාහ්‌මණස්‌ස ධනාසා තං සඞ්‌කරං පටිමුක්‌කං න මුත්‌තං|
    block |තං සඞ්‌කරං බ්‍රාහ්‌මණස්‌සප්‌පදාය සච්‌චානුරක්‌ඛී පුනරාවජිස්‌සං|
  count |70|
    block |යා තෙ කතා බ්‍රාහ්‌මණස්‌ස ධනාසා තං සඞ්‌කරං පටිමුක්‌කං න මුත්‌තං|
    block |තං සඞ්‌කරං බ්‍රාහ්‌මණස්‌සප්‌පදාය සච්‌චානුරක්‌ඛී පුනරාවජස්‌සු|
  count |71|
    block |මුත්‌තො ච සො පොරිසාදස්‌ස හත්‌ථා ගන්‌ත්‌වා සකං මන්‌දිරං කාමකාමී|
    block |තං සඞ්‌කරං බ්‍රාහ්‌මණස්‌සප්‌පදාය ආමන්‌තයී පුත්‌තමලීනසත්‌තං|
  count |72|
    block |අජ්‌ජෙව රජ්‌ජං අභිසිඤ්‌චයස්‌සු ධම්‌මං චර සෙසු පරෙසු චාපි|
    block |අධම්‌මකාරො ච තෙ මාහු රට්‌ඨෙ ගච්‌ඡාමහං පොරිසාදස්‌ස ඤත්‌තෙ|
  count |73|
    block |කිං කම්‌ම කුබ්‌බං තව දෙව පාව නාරාධයී තං තදිච්‌ඡාමි සොතුං|
    block |යමජ්‌ජ රජ්‌ජම්‌හි උදස්‌සයෙ තුවං රජ්‌ජම්‌පි නිච්‌ඡෙය්‍යං තයා විනාහං|
  count |74|
    block |න කම්‌මුනා වා වචසා ව තාත අපරාධිතොහං තුවියං සරාමි|
    block |සන්‌ධිඤ්‌ච කත්‌වා පුරිසාදකෙන සච්‌චානුරක්‌ඛී පුනාහං ගමිස්‌සං|
  count |75|
    block |අහං ගමිස්‌සාමි ඉධෙව හොහි නත්‌ථි තතො ජීවතො විප්‌පමොක්‌ඛො|
    block |සචෙ තුවං ගච්‌ඡසියෙව රාජ අහම්‌පි ගච්‌ඡාමි උභො න හොම|
  count |76|
    block |අද්‌ධා හි තාත සතානෙස ධම්‌මො මරණා ච මෙ දුක්‌ඛතරං තදස්‌ස|
    block |කම්‌මාසපාදො තං යදා පචිත්‌වා පසය්‌හ ඛාදෙ භිදා රුක්‌ඛසූලෙ|
  count |77|
    block |පාණෙන තෙ පාණමහං නිමිස්‌සං මා ත්‌වං අගා පොරිසාදස්‌ස ඤත්‌තෙ|
    block |එතඤ්‌ච තෙ පාණමහං නිමිස්‌සං තස්‌මා මතං ජීවිතස්‌ස වණ්‌ණෙමි|
  count |78|
    block |තතො හවෙ ධිතිමා රාජපුත්‌තො වන්‌දිත්‌වා මාතු ච පිතු ච පාදෙ|
    block |දුඛිනිස්‌ස මාතා නිපතා පථබ්‍යා පිතාස්‌ස පග්‌ගය්‌හ භුජානි කන්‌දති|
  count |79|
    block |තං ගච්‌ඡන්‌තං තාව පිතා විදිත්‌වා පරම්‌මුඛො වන්‌දති පඤ්‌ජලීකො|
    block |සොමො ච රාජා වරුණො ච රාජා පජාපතී චන්‌දිමා සූරියො ච|
    block |එතෙහි ගුත්‌තො පුරිසාදකම්‌හා අනුඤ්‌ඤාතො සොත්‌ථි පච්‌චෙහි තාත|
  count |80|
    block |යං දණ්‌ඩකිරඤ්‌ඤො ගතස්‌ස මාතා රාමස්‌සකාසි සොත්‌ථානං සුගුත්‌තා|
    block |තං තෙ අහං සොත්‌ථානං කරොමි එතෙන සච්‌චෙන සරන්‌තු දෙවා|
    block |අනුඤ්‌ඤාතො සොත්‌ථි පච්‌චෙහි පුත්‌ත|
  count |81|
    block |ආවී රහො වාපී මනොපදොසං නාහං සරෙ ජාතු මලීනසත්‌තෙ|
    block |එතෙන සච්‌චෙන සරන්‌තු දෙවා අනුඤ්‌ඤාතො සොත්‌ථි පච්‌චෙහි භාතික|
  count |82|
    block |යස්‌මා ච මෙ අනධිමනොසි සාමි න චාපි මෙ මනසා අප්‌පියොසි|
    block |එතෙන සච්‌චෙන සරන්‌තු දෙවා අනුඤ්‌ඤාතො සොත්‌ථි පච්‌චෙහි සාමි|
  count |83|
    block |බ්‍රහා උජූ චාරුමුඛො කුතොසි න මං පජානාසි වනෙ වසන්‌තං|
    block |ලුද්‌දං මං ඤත්‌වා පුරිසාදකොති කො සොත්‌ථි මාජානමිධාවජෙය්‍ය|
  count |84|
    block |ජානාමි ලුද්‌ද පුරිසාදකො ත්‌වං න තං න ජානාමි වනෙ වසන්‌තං|
    block |අහඤ්‌ච පුත්‌තොස්‌මි ජයද්‌දිසස්‌ස මමජ්‌ජ ඛාද පිතුනො පමොක්‌ඛා|
  count |85|
    block |ජානාමි පුත්‌තොති ජයද්‌දිසස්‌ස තථා හි වො මුඛවණ්‌ණො උභින්‌නං|
    block |සුදුක්‌කරඤ්‌ඤෙව කතං තවෙදං යො මත්‌තුමිච්‌ඡෙ පිතුනො පමොක්‌ඛා|
  count |86|
    block |න දුක්‌කරං කිඤ්‌චි මහෙත්‌ථ මඤ්‌ඤෙ යො මත්‌තුමිච්‌ඡෙ පිතුනො පමොක්‌ඛා|
    block |මාතු ච හෙතු පරලොක ගන්‌ත්‌වා සුඛෙන සග්‌ගෙන ච සම්‌පයුත්‌තො|
  count |87|
    block |අහඤ්‌ච ඛො අත්‌තනො පාපකිරියං ආවී රහො වාපි සරෙ න ජාතු|
    block |සඞ්‌ඛාතජාතීමරණොහමස්‌මි යථෙව මෙ ඉධ තථා පරත්‌ථ|
  count |88|
    block |ඛාදජ්‌ජ මං දානි මහානුභාව කරස්‌සු කිච්‌චානි ඉමං සරීරං|
    block |රුක්‌ඛස්‌ස වා තෙ පපතාමි අග්‌ගා ඡාදයමානො මය්‌හං ත්‌වමදෙසි මංසං|
  count |89|
    block |ඉදඤ්‌ච තෙ රුච්‌චති රාජපුත්‌ත චජෙසි පාණං පිතුනො පමොක්‌ඛා|
    block |තස්‌මා හි සො ත්‌වං තරමානරූපො සම්‌භඤ්‌ජ කට්‌ඨානි ජලෙහි අග්‌ගිං|
  count |90|
    block |තතො හවෙ ධිතිමා රාජපුත්‌තො දාරුං සමාහත්‌වා මහන්‌තමග්‌ගිං|
    block |සන්‌දීපයිත්‌වා පටිවෙදයිත්‌ථ ආදීපිතො දානි මහායමග්‌ගි|
  count |91|
    block |ඛාදජ්‌ජ මං දානි පසය්‌හකාරී කිං මං මුහුං පෙක්‌ඛසි හට්‌ඨලොමො|
    block |තථා තථා තුය්‌හමහං කරොමි යථා යථා මං ඡාදයමානො අදෙසි|
  count |92|
    block |කො තාදිසං අරහති ඛාදිතායෙ ධම්‌මෙ ඨිතං සච්‌චවාදිං වදඤ්‌ඤුං|
    block |මුද්‌ධාපි තස්‌ස විඵලෙය්‍ය සත්‌තධා යො තාදිසං සච්‌චවාදිං අදෙය්‍ය|
  count |93|
    block |ඉදඤ්‌හි සො බ්‍රාහ්‌මණං මඤ්‌ඤමානො සසො අවාසෙසි සකෙ සරීරෙ|
    block |තෙනෙව සො චන්‌දිමා දෙවපුත්‌තො සසත්‌ථුතො කාමදුහජ්‌ජ යක්‌ඛ|
  count |94|
    block |චන්‌දො යථා රාහුමුඛා පමුත්‌තො විරොචතෙ පන්‌නරසෙව භාණුමා|
    block |එවං තුවං පොරිසාදා පමුත්‌තො විරොච කපිලෙ මහානුභාව|
    block |ආමොදයං පිතරං මාතරඤ්‌ච සබ්‌බො ච තෙ නන්‌දතු ඤාතිපක්‌ඛො|
  count |95|
    block |තතො හවෙ ධිතිමා රාජපුත්‌තො කතඤ්‌ජලී පරියාය පොරිසාදං|
    block |අනුඤ්‌ඤාතො සොත්‌ථි සුඛී අරොගො පච්‌චාගමා කපිලමලීනසත්‌තා|
  count |96|
    block |තං නෙගමා ජානපදා ච සබ්‌බෙ හත්‌ථාරොහා රථිකා පත්‌තිකා ච|
    block |නමස්‌සමානා පඤ්‌ජලිකා උපාගමුං නමත්‌ථු තෙ දුක්‌කරකාරකොසීති|
  stand |ජයද්‌දිසජාතකං තතියං|
  count |  |
  block |ඡද්‌දන්‌තජාතකං|
  count |97|
    block |කිං නු සොචසිනුච්‌චඞ්‌ගි පණ්‌ඩූසි වරවණ්‌ණිනි|
    block |මිලායසි විසාලක්‌ඛි මාලාව පරිමද්‌දිතා|
  count |98|
    block |දොහළො මෙ මහාරාජ සුපිනන්‌තෙනුපජ්‌ඣගා|
    block |න සො සුලභරූපොව යාදිසො මම දොහළො|
  count |99|
    block |යෙ කෙචි මානුසා කාමා ඉධ ලොකස්‌මි නන්‌දනෙ|
    block |සබ්‌බෙ තෙ පචුරා මය්‌හං අහං තෙ දම්‌මි දොහළං|
  count |100|
    block |ලුද්‌දා දෙව සමායන්‌තු යෙ කෙචි විජිතෙ තව|
    block |එතෙසං අහමක්‌ඛිස්‌සං යාදිසො මම දොහළො|
  count |101|
    block |ඉමෙ තෙ ලුද්‌දකා දෙවි කතහත්‌ථා විසාරදා|
    block |වනඤ්‌ඤූ ච මිගඤ්‌ඤූ ච මමත්‌ථෙ චත්‌තජීවිතා|
  count |102|
    block |ලුද්‌දපුත්‌තා නිසාමෙථ යාවන්‌තෙත්‌ථ සමාගතා|
    block |ඡබ්‌බිසාණං ගජං සෙතං අද්‌දසං සුපිනෙ අහං|
    block |තස්‌ස දන්‌තෙහි මෙ අත්‌ථො අලාභෙ නත්‌ථි ජීවිතං|
  count |103|
    block |න නො පිතූනං න පිතාමහානං දිට්‌ඨො සුතො කුඤ්‌ජරො ඡබ්‌බිසාණො|
    block |යමද්‌දසා සුපිනෙ රාජපුත්‌තී අක්‌ඛාහි නො යාදිසො හත්‌ථිනාගො|
  count |104|
    block |දිසා චතස්‌සො විදිසා චතස්‌සො උද්‌ධං අධො දස දිසා ඉමායො|
    block |කතමං දිසං තිට්‌ඨති නාගරාජා යමද්‌දසා සුපිනෙ ඡබ්‌බිසාණං|
  count |105|
    block |ඉතො උජුං උත්‌තරියං දිසායං අතික්‌කම්‌ම සො සත්‌තගිරී බ්‍රහන්‌තෙ|
    block |සුවණ්‌ණපස්‌සො නාම ගිරී උළාරො සුපුප්‌ඵිතො කිම්‌පුරිසානුචිණ්‌ණො|
  count |106|
    block |ආරුය්‌හ සෙලං භවනං කින්‌නරානං ඔලොකය පබ්‌බතපාදමූලං|
    block |අථ දක්‌ඛසී මෙඝසමානවණ්‌ණං නිග්‍රොධරාජං අථ සහස්‌සපාදං|
  count |107|
    block |තත්‌ථච්‌ඡතී කුඤ්‌ජරො ඡබ්‌බිසාණො සබ්‌බසෙතො දුප්‌පසහො පරෙභි|
    block |රක්‌ඛන්‌ති නං අට්‌ඨසහස්‌සනාගා ඊසාදන්‌තා වාතජවප්‌පහාරිනො|
  count |108|
    block |තිට්‌ඨන්‌ති තෙ තුමූලං පස්‌සසන්‌තා කුප්‌පන්‌ති වාතස්‌සපි එරිතස්‌ස|
    block |මනුස්‌සභූතං පන තත්‌ථ දිස්‌වා භස්‌මං කරෙය්‍යුං නාස්‌ස රජොපි තස්‌ස|
  count |109|
    block |බහූ හිමෙ රාජකුලම්‌හි සන්‌ති පිළන්‌ධනා ජාතරූපස්‌ස දෙවී|
    block |මුත්‌තාමණීවෙළුරියාමයා ච කිං කාහසි දන්‌තපිළන්‌ධනෙන|
    block |මාරෙතුකාමා කුඤ්‌ජරං ඡබ්‌බිසාණං උදාහු ඝාතෙස්‌සසි ලුද්‌දපුත්‌තෙ|
  count |110|
    block |සා ඉස්‌සිතා දුක්‌ඛිතා චස්‌මි ලුද්‌ද උද්‌ධඤ්‌ච සුස්‌සාමි අනුස්‌සරන්‌තී|
    block |කරොහි මෙ ලුද්‌දක එතමත්‌ථං දස්‌සාමි තෙ ගාමවරානි පඤ්‌ච|
  count |111|
    block |කත්‌ථච්‌ඡතී කත්‌ථමුපෙති ඨානං වීථිස්‌ස කා න්‌හාන ගතස්‌ස හොති|
    block |කථඤ්‌හි සො න්‌හායති නාගරාජා කථං විජානෙමු ගතිං ගජස්‌ස|
  count |112|
    block |තත්‌ථෙව සා පොක්‌ඛරණී අදූරෙ රම්‌මා සුතිත්‌ථා ච මහොදිකා ච|
    block |සම්‌පුප්‌ඵිතා භමරගණානුචිණ්‌ණා එත්‌ථ හි සො න්‌හායති නාගරාජා|
  count |113|
    block |සීසං නහාතුප්‌පල මාලභාරී සබ්‌බසෙතො පුණ්‌ඩරීකත්‌තචඞ්‌ගී|
    block |ආමොදමානො ගච්‌ඡති සන්‌නිකෙතං පුරක්‌ඛත්‌වා මහෙසිං සබ්‌බභද්‌දං|
  count |114|
    block |තත්‌ථෙව සො උග්‌ගහෙත්‌වාන වාක්‍යං ආදාය තූණිඤ්‌ච ධනුඤ්‌ච ලුද්‌දො|
    block |විතුරියති සත්‌තගිරී බ්‍රහන්‌තෙ සුවණ්‌ණපස්‌සං නාම ගිරිං උළාරං|
  count |115|
    block |ආරුය්‌හ සෙලං භවනං කින්‌නරානං ඔලොකයී පබ්‌බතපාදමූලං|
    block |තත්‌ථද්‌දසා මෙඝසමානවණ්‌ණං නිග්‍රොධරාජං අට්‌ඨසහස්‌සපාදං|
  count |116|
    block |තත්‌ථද්‌දසා කුඤ්‌ජරං ඡබ්‌බිසාණං සබ්‌බසෙතං දුප්‌පසහං පරෙභි|
    block |රක්‌ඛන්‌ති නං අට්‌ඨසහස්‌සනාගා ඊසාදන්‌තා වාතජවප්‌පහාරිනො|
  count |117|
    block |තත්‌ථද්‌දසා පොක්‌ඛරණිං අදූරෙ රම්‌මං සුතිත්‌ථඤ්‌ච මහොදිකඤ්‌ච|
    block |සම්‌පුප්‌ඵිතං භමරගණානුචිණ්‌ණං යත්‌ථ හි සො න්‌හායති නාගරාජා|
  count |118|
    block |දිස්‌වාන නාගස්‌ස ගතිං ඨිතිඤ්‌ච වීථිස්‌ස යා න්‌හානගතස්‌ස හොති|
    block |ඔපාතමාගච්‌ඡි අනරියරූපො පයොජිතො චිත්‌තවසානුගාය|
  count |119|
    block |ඛණිත්‌වාන කාසුං ඵලකෙහි ඡාදයි අත්‌තානමොධාය ධනුඤ්‌ච ලුද්‌දො|
    block |පස්‌සාගතං පුථුසල්‌ලෙන නාගං සමප්‌පයී දුක්‌කටකම්‌මකාරී|
  count |120|
    block |විද්‌ධො ච නාගො කොඤ්‌චමනාදි ඝොරං සබ්‌බෙ ච නාගා නින්‌නදුං ඝොරරූපං|
    block |තිණඤ්‌ච කට්‌ඨඤ්‌ච රණං කරොන්‌තා ධාවිංසු තෙ අට්‌ඨදිසා සමන්‌තතො|
  count |121|
    block |වධිස්‌සමෙතන්‌ති පරාමසන්‌තො කාසාවමද්‌දක්‌ඛි ධජං ඉසීනං|
    block |දුක්‌ඛෙන ඵුට්‌ඨස්‌සුදපාදි සඤ්‌ඤා අරහද්‌ධජො සබ්‌භි අවජ්‌ඣරූපො|
  count |122|
    block |අනික්‌කසාවො කාසාවං යො වත්‌ථං පරිදහිස්‌සති|
    block |අපෙතො දමසච්‌චෙන න සො කාසාවමරහති|
  count |123|
    block |යො ච වන්‌තකසාවස්‌ස සීලෙසු සුසමාහිතො|
    block |උපෙතො දමසච්‌චෙන ස වෙ කාසාවමරහති|
  count |124|
    block |සමප්‌පිතො පුථුසල්‌ලෙන නාගො අදුට්‌ඨචිත්‌තො ලුද්‌දකමජ්‌ඣභාසි|
    block |කිමත්‌ථයං කිස්‌ස වා සම්‌ම හෙතු මමං වධී කස්‌ස වායං පයොගො|
  count |125|
    block |කාසිස්‌ස රඤ්‌ඤො මහෙසී භදන්‌තෙ සා පූජිතා රාජකුලෙ සුභද්‌දා|
    block |තං අද්‌දසා සා ච මමං අසංසි දන්‌තෙහි අත්‌ථොති ච මං අවොච|
  count |126|
    block |බහූ හි මෙ දන්‌තයුගා උළාරා යෙ මෙ පිතූනඤ්‌ච පිතාමහානං|
    block |ජානාති සා කොධනා රාජපුත්‌තී වධත්‌ථිකා වෙරමකාසි බාලා|
  count |127|
    block |උට්‌ඨෙහි ත්‌වං ලුද්‌ද ඛරං ගහෙත්‌වා දන්‌තෙ ඉමෙ ඡින්‌ද පුරා මරාමි|
    block |වජ්‌ජාසි තං කොධනං රාජපුත්‌තිං නාගො හතො හන්‌ද ඉමස්‌ස දන්‌තා|
  count |128|
    block |උට්‌ඨාය සො ලුද්‌දො ඛරං ගහෙත්‌වා ඡෙත්‌වාන දන්‌තානි ගජුත්‌තමස්‌ස|
    block |වග්‌ගූ සුභෙ අප්‌පටිමෙ පථබ්‍යා ආදාය පක්‌කාමි තතො හි ඛිප්‌පං|
  count |129|
    block |භයට්‌ටිතා නාගවධෙන අට්‌ටා යෙ තෙ නාගා අට්‌ඨ දිසා විධාවුං|
    block |අදිස්‌වාන පොසං ගජපච්‌චමිත්‌තං පච්‌චාගමුං යෙන සො නාගරාජා|
  count |130|
    block |තෙ තත්‌ථ කන්‌දිත්‌වා රොදිත්‌වාන නාගා සීසෙ සකෙ පංසුකං ඔකිරිත්‌වා|
    block |අගමංසු තෙ සබ්‌බෙ සකං නිකෙතං පුරක්‌ඛත්‌වා මහෙසිං සබ්‌බභද්‌දං|
  count |131|
    block |ආදාය දන්‌තානි ගජුත්‌තමස්‌ස වග්‌ගූ සුභෙ අප්‌පටිමෙ පථබ්‍යා|
    block |සුවණ්‌ණරාජීහි සමන්‌තමොදරෙ සො ලුද්‌දකො කාසිපුරං උපාගමි|
    block |උපනෙසි සො රාජකඤ්‌ඤාය දන්‌තෙ නාගො හතො හන්‌ද ඉමස්‌ස දන්‌තා|
  count |132|
    block |දිස්‌වාන දන්‌තානි ගජුත්‌තමස්‌ස භත්‌තුප්‌පියස්‌ස පුරිමාය ජාතියා|
    block |තත්‌ථෙව තස්‌සා හදයං අඵාලි තෙනෙව සා කාලමකාසි බාලා|
  count |133|
    block |සම්‌බොධිපත්‌තො ස මහානුභාවො සිතං අකාසි පරිසාය මජ්‌ඣෙ|
    block |පුච්‌ඡිංසු භික්‌ඛූ සුවිමුත්‌තචිත්‌තා නාකාරණෙ පාතුකරොන්‌ති බුද්‌ධා|
  count |134|
    block |යමද්‌දසාථ දහරිං කුමාරිං කාසායවත්‌ථං අනගාරියං චරන්‌තිං|
    block |සා ඛො තදා රාජකඤ්‌ඤා අහොසි අහං තදා නාගරාජා අහොසිං|
  count |135|
    block |ආදාය දන්‌තානි ගජුත්‌තමස්‌ස වග්‌ගූ සුභෙ අප්‌පටිමෙ පථබ්‍යා|
    block |යො ලුද්‌දකො කාසිපුරං උපාගමි සො ඛො තදා දෙවදත්‌තො අහොසි|
  count |136|
    block |අනාවසූරං චිරරත්‌තසංසිතං උච්‌චාවචං චරිතමිදං පුරාණං|
    block |වීතද්‌දරො වීතසොකො විසල්‌ලො සයං අභිඤ්‌ඤාය අභාසි බුද්‌ධො|
  count |137|
    block |අහං වො තෙන කාලෙන අහොසිං තත්‌ථ භික්‌ඛවො|
    block |නාගරාජා තදා හොමි එවං ධාරෙථ ජාතකන්‌ති|
  stand |ඡද්‌දන්‌තජාතකං චතුත්‌ථං|
  count |  |
  block |සම්‌භවජාතකං|
  count |138|
    block |රජ්‌ජඤ්‌ච පටිපන්‌නාස්‌ම ආධිපච්‌චං සුචීරත|
    block |මහත්‌තං පත්‌තුමිච්‌ඡාමි විජෙතුං පථවිං ඉමං|
  count |139|
    block |ධම්‌මෙන නො අධම්‌මෙන අධම්‌මො මෙ න රුච්‌චති|
    block |කිච්‌චොව ධම්‌මො චරිතො රඤ්‌ඤො හොති සුචීරත|
  count |140|
    block |ඉධ චෙවානින්‌දිතා යෙන පෙච්‌ච යෙන අනින්‌දිතා|
    block |යසං දෙවමනුස්‌සෙසු යෙන පප්‌පොමු බ්‍රාහ්‌මණ|
  count |141|
    block |යොහං අත්‌ථඤ්‌ච ධම්‌මඤ්‌ච කත්‌තුමිච්‌ඡාමි බ්‍රාහ්‌මණ|
    block |තං ත්‌වං අත්‌ථඤ්‌ච ධම්‌මඤ්‌ච බ්‍රාහ්‌මණක්‌ඛාහි පුච්‌ඡිතො|
  count |142|
    block |නාඤ්‌ඤත්‍ර විධුරා රාජ එතදක්‌ඛාතුමරහති|
    block |යං ත්‌වං අත්‌ථඤ්‌ච ධම්‌මඤ්‌ච කත්‌තුමිච්‌ඡසි ඛත්‌තිය|
  count |143|
    block |එහි ඛො පහිතො ගච්‌ඡ විධුරස්‌ස උපන්‌තිකං|
    block |නික්‌ඛඤ්‌චිමං සුවණ්‌ණස්‌ස හරං ගච්‌ඡ සුචීරත|
    block |අභිහාරං ඉමං දජ්‌ජා අත්‌ථධම්‌මානුසිට්‌ඨියා|
  count |144|
    block |ස්‌වාධිප්‌පාගා භාරද්‌වාජො විධුරස්‌ස උපන්‌තිකං|
    block |තමද්‌දස මහාබ්‍රහ්‌මා අසමානං සකෙ ඝරෙ|
  count |145|
    block |රඤ්‌ඤොහං පහිතො දූතො කොරබ්‍යස්‌ස යසස්‌සිනො|
    block |අත්‌ථං ධම්‌මඤ්‌ච පුච්‌ඡෙසි ඉච්‌චබ්‍රවි යුධිට්‌ඨිලො|
    block |තං ත්‌වං අත්‌ථඤ්‌ච ධම්‌මඤ්‌ච විධුරක්‌ඛාහි පුච්‌ඡිතො|
  count |146|
    block |ගඞ්‌ගං මෙ පිදහිස්‌සන්‌ති න තං සක්‌කොමි බ්‍රාහ්‌මණ|
    block |අපිධෙතුං මහාසින්‌ධුං තං කථං සො භවිස්‌සති|
  count |147|
    block |න තෙ සක්‌කොමි අක්‌ඛාතුං අත්‌ථං ධම්‌මඤ්‌ච පුච්‌ඡිතො|
    block |භද්‍රකාරො ච මෙ පුත්‌තො ඔරසො මම අත්‍රජො|
    block |තං ත්‌වං අත්‌ථඤ්‌ච ධම්‌මඤ්‌ච ගන්‌ත්‌වා පුච්‌ඡස්‌සු බ්‍රාහ්‌මණ|
  count |148|
    block |ස්‌වාධිප්‌පාගා භාරද්‌වාජො භද්‍රකාරස්‌සුපන්‌තිකං|
    block |තමද්‌දස මහාබ්‍රහ්‌මා නිසින්‌නං සම්‌හි වෙස්‌මනි|
  count |149|
    block |රඤ්‌ඤොහං පහිතො දූතො කොරබ්‍යස්‌ස යසස්‌සිනො|
    block |අත්‌ථං ධම්‌මඤ්‌ච පුච්‌ඡෙසි ඉච්‌චබ්‍රවි යුධිට්‌ඨිලො|
    block |තං ත්‌වං අත්‌ථඤ්‌ච ධම්‌මඤ්‌ච භද්‍රකාර පබ්‍රූහි මෙ|
  count |150|
    block |මංසකාජං අවහාය ගොධං අනුපතාමහං|
    block |න තෙ සක්‌කොමි අක්‌ඛාතුං අත්‌ථං ධම්‌මඤ්‌ච පුච්‌ඡිතො|
  count |151|
    block |සඤ්‌චයො නාම මෙ භාතා කනිට්‌ඨො මෙ සුචීරත|
    block |තං ත්‌වං අත්‌ථඤ්‌ච ධම්‌මඤ්‌ච ගන්‌ත්‌වා පුච්‌ඡස්‌සු බ්‍රාහ්‌මණ|
  count |152|
    block |ස්‌වාධිප්‌පාගා භාරද්‌වාජො සඤ්‌චයස්‌ස උපන්‌තිකං|
    block |තමද්‌දස මහාබ්‍රහ්‌මා නිසින්‌නං සම්‌හි වෙස්‌මනි|
  count |153|
    block |රඤ්‌ඤොහං පහිතො දූතො කොරබ්‍යස්‌ස යසස්‌සිනො|
    block |අත්‌ථං ධම්‌මඤ්‌ච පුච්‌ඡෙසි ඉච්‌චබ්‍රවි යුධිට්‌ඨිලො|
    block |තං ත්‌වං අත්‌ථඤ්‌ච ධම්‌මඤ්‌ච සඤ්‌චයක්‌ඛාහි පුච්‌ඡිතො|
  count |154|
    block |සදා මං ගිලතෙ මච්‌චු සායං පාතො සුචීරත|
    block |න තෙ සක්‌කොමි අක්‌ඛාතුං අත්‌ථං ධම්‌මඤ්‌ච පුච්‌ඡිතො|
  count |155|
    block |සම්‌භවො නාම මෙ භාතා කනිට්‌ඨො මෙ සුචීරත|
    block |තං ත්‌වං අත්‌ථඤ්‌ච ධම්‌මඤ්‌ච ගන්‌ත්‌වා පුච්‌ඡස්‌සු බ්‍රාහ්‌මණ|
  count |156|
    block |අබ්‌භුතො වත භො ධම්‌මො නායං අස්‌මාක රුච්‌චති|
    block |තයො ජනා පිතාපුත්‌තා තෙසු පඤ්‌ඤාය නො විදූ|
  count |157|
    block |න තං සක්‌කොථ අක්‌ඛාතුං අත්‌ථං ධම්‌මඤ්‌ච පුච්‌ඡිතා|
    block |කථං නු දහරො ජඤ්‌ඤා අත්‌ථං ධම්‌මඤ්‌ච පුච්‌ඡිතො|
  count |158|
    block |මා නං දහරොති උඤ්‌ඤාසි අපුච්‌ඡිත්‌වාන සම්‌භවං|
    block |පුච්‌ඡිත්‌වා සම්‌භවං ජඤ්‌ඤා අත්‌ථං ධම්‌මඤ්‌ච බ්‍රාහ්‌මණ|
  count |159|
    block |යථාපි චන්‌දො විමලො ගච්‌ඡං ආකාසධාතුයා|
    block |සබ්‌බෙ තාරාගණෙ ලොකෙ ආභාය අතිරොචති|
  count |160|
    block |එවම්‌පි දහරූපෙතො පඤ්‌ඤායොගෙන සම්‌භවො|
    block |මා නං දහරොති උඤ්‌ඤාසි අපුච්‌ඡිත්‌වාන සම්‌භවං|
    block |පුච්‌ඡිත්‌වා සම්‌භවං ජඤ්‌ඤා අත්‌ථං ධම්‌මඤ්‌ච බ්‍රාහ්‌මණ|
  count |161|
    block |යථාපි රම්‌මකො මාසො ගිම්‌හානං හොති බ්‍රාහ්‌මණ|
    block |අතෙවඤ්‌ඤෙහි මාසෙහි දුමපුප්‌ඵෙහි සොභති|
  count |162|
    block |එවම්‌පි දහරූපෙතො පඤ්‌ඤායොගෙන සම්‌භවො|
    block |මා නං දහරොති උඤ්‌ඤාසි අපුච්‌ඡිත්‌වාන සම්‌භවං|
    block |පුච්‌ඡිත්‌වා සම්‌භවං ජඤ්‌ඤා අත්‌ථං ධම්‌මඤ්‌ච බ්‍රාහ්‌මණ|
  count |163|
    block |යථාපි හිමවා බ්‍රහ්‌මෙ පබ්‌බතො ගන්‌ධමාදනො|
    block |නානාරුක්‌ඛෙහි සඤ්‌ඡන්‌නො මහාභූතගණාලයො|
    block |ඔසධෙහි ච දිබ්‌බෙහි දිසා භාති පවාති ච|
  count |164|
    block |එවම්‌පි දහරූපෙතො පඤ්‌ඤායොගෙන සම්‌භවො|
    block |මා නං දහරොති උඤ්‌ඤාසි අපුච්‌ඡිත්‌වාන සම්‌භවං|
    block |පුච්‌ඡිත්‌වා සම්‌භවං ජඤ්‌ඤා අත්‌ථං ධම්‌මඤ්‌ච බ්‍රාහ්‌මණ|
  count |165|
    block |යථාපි පාවකො බ්‍රහ්‌මෙ අච්‌චිමාලී යසස්‌සිමා|
    block |ජලමානො වනෙ ගච්‌ඡෙ අනලො කණ්‌හවත්‌තනී|
  count |166|
    block |ඝතාසනො ධූමකෙතු උත්‌තමාහෙවනන්‌දහො|
    block |නිසීථෙ පබ්‌බතග්‌ගස්‌මිං පහූතෙධො විරොචති|
  count |167|
    block |එවම්‌පි දහරූපෙතො පඤ්‌ඤායොගෙන සම්‌භවො|
    block |මා නං දහරොති උඤ්‌ඤාසි අපුච්‌ඡිත්‌වාන සම්‌භවං|
    block |පුච්‌ඡිත්‌වා සම්‌භවං ජඤ්‌ඤා අත්‌ථං ධම්‌මඤ්‌ච බ්‍රාහ්‌මණ|
  count |168|
    block |ජවෙන භද්‍රං ජානන්‌ති බලිබද්‌දඤ්‌ච වාහියෙ|
    block |දොහෙන ධෙනුං ජානන්‌ති භාසමානඤ්‌ච පණ්‌ඩිතං|
  count |169|
    block |එවම්‌පි දහරූපෙතො පඤ්‌ඤායොගෙන සම්‌භවො|
    block |මා නං දහරොති උඤ්‌ඤාසි අපුච්‌ඡිත්‌වාන සම්‌භවං|
    block |පුච්‌ඡිත්‌වා සම්‌භවං ජඤ්‌ඤා අත්‌ථං ධම්‌මඤ්‌ච බ්‍රාහ්‌මණ|
  count |170|
    block |ස්‌වාධිප්‌පාගා භාරද්‌වාජො සම්‌භවස්‌ස උපන්‌තිකං|
    block |තමද්‌දස මහාබ්‍රහ්‌මා කීළමානං බහීපුරෙ|
  count |171|
    block |රඤ්‌ඤොහං පහිතො දූතො කොරබ්‍යස්‌ස යසස්‌සිනො|
    block |අත්‌ථං ධම්‌මඤ්‌ච පුච්‌ඡෙසි ඉච්‌චබ්‍රවි යුධිට්‌ඨිලො|
    block |තං ත්‌වං අත්‌ථඤ්‌ච ධම්‌මඤ්‌ච සම්‌භවක්‌ඛාහි පුච්‌ඡිතො|
  count |172|
    block |තග්‌ඝ තෙ අහමක්‌ඛිස්‌සං යථාපි කුසලො තථා|
    block |රාජා ච ඛො තං ජානාති යදි කාහති වා න වා|
  count |173|
    block |අජ්‌ජ සුවෙති සංසෙය්‍ය රඤ්‌ඤා පුට්‌ඨො සුචීරත|
    block |මා කත්‌වා අවසී රාජා අත්‌ථෙ ජාතෙ යුධිට්‌ඨිලො|
  count |174|
    block |අජ්‌ඣත්‌තඤ්‌ඤෙව සංසෙය්‍ය රඤ්‌ඤා පුට්‌ඨො සුචීරත|
    block |කුම්‌මග්‌ගං න නිවෙසෙය්‍ය යථා මූළ්‌හො අචෙතසො|
  count |175|
    block |අත්‌තානං නාතිවත්‌තෙය්‍ය අධම්‌මං න සමාචරෙ|
    block |අතිත්‌ථෙ නප්‌පතාරෙය්‍ය අනත්‌ථෙ න යුතො සියා|
  count |176|
    block |යො ච එතානි ඨානානි කත්‌තුං ජානාති ඛත්‌තියො|
    block |සදා සො වඩ්‌ඪතෙ රාජා සුක්‌කපක්‌ඛෙව චන්‌දිමා|
  count |177|
    block |ඤාතීනඤ්‌ච පියො හොති මිත්‌තෙසු ච විරොචති|
    block |කායස්‌ස භෙදා සප්‌පඤ්‌ඤො සග්‌ගං සො උපපජ්‌ජතීති|
  stand |සම්‌භවජාතකං පඤ්‌චමං|
  count |  |
  block |මහාකපිජාතකං|
  count |178|
    block |බාරාණස්‍යං අහූ රාජා කාසීනං රට්‌ඨවඩ්‌ඪනො|
    block |මිත්‌තාමච්‌චපරිබ්‍යූළ්‌හො අගමාසි මිගාජිනං|
  count |179|
    block |තත්‌ථ බ්‍රාහ්‌මණමද්‌දක්‌ඛි සෙතං චිත්‍රං කිලාසිනං|
    block |විද්‌ධස්‌තං කොවිළාරංව කිසං ධමනිසන්‌ථතං|
  count |180|
    block |පරමකාරුඤ්‌ඤතං පත්‌තං දිස්‌වා කිච්‌ඡගතං නරං|
    block |අවච බ්‍යම්‌හිතො රාජා යක්‌ඛානං කතමො නුසි|
  count |181|
    block |හත්‌ථපාදා ච තෙ සෙතා තතො සෙතතරං සිරො|
    block |ගත්‌තං කම්‌මාසවණ්‌ණං තෙ කිලාසබහුලො චසි|
  count |182|
    block |වට්‌ටනාවළි සඞ්‌කාසා පිට්‌ඨි තෙ නින්‌නතුන්‌නතා|
    block |කාළපබ්‌බාව තෙ අඞ්‌ගා නාඤ්‌ඤං පස්‌සාමි එදිසං|
  count |183|
    block |උග්‌ඝට්‌ටපාදො තසිතො කිසො ධමනිසන්‌ථතො|
    block |ඡාතො ආතත්‌තරූපොසි කුතොසි කත්‌ථ ගච්‌ඡසි|
  count |184|
    block |දුද්‌දසී අප්‌පකාරොසි දුබ්‌බණ්‌ණො භීමදස්‌සනො|
    block |ජනෙත්‌ති යාපි තෙ මාතා න තං ඉච්‌ඡෙය්‍ය පස්‌සිතුං|
  count |185|
    block |කිං කම්‌මමකරං පුබ්‌බෙ කං අවජ්‌ඣං අඝාතයි|
    block |කිබ්‌බිසං යං කරිත්‌වාන ඉදං දුක්‌ඛං උපාගමි|
  count |186|
    block |තග්‌ඝ තෙ අහමක්‌ඛිස්‌සං යථාපි කුසලො තථා|
    block |සච්‌චවාදිඤ්‌හි ලොකස්‌මිං පසංසන්‌තීධ පණ්‌ඩිතා|
  count |187|
    block |එකො චරං ගොගවෙසො මූළ්‌හො අච්‌චසරිං වනෙ|
    block |අරඤ්‌ඤෙ ඉරීණෙ විවනෙ නානාකුඤ්‌ජරසෙවිතෙ|
  count |188|
    block |වාළමිගානුචරිතෙ විප්‌පනට්‌ඨොස්‌මි කානනෙ|
    block |අචරිං තත්‌ථ සත්‌තාහං ඛුප්‌පිපාස සමප්‌පිතො|
  count |189|
    block |තත්‌ථ තින්‌දුකමද්‌දක්‌ඛිං විසමට්‌ඨං බුභුක්‌ඛිතො|
    block |පපාතමභිලම්‌බන්‌තං සම්‌පන්‌නඵලධාරිනං|
  count |190|
    block |වාතස්‌සිතානි භක්‌ඛෙසිං තානි රුච්‌චිංසු මෙ භුසං|
    block |අතිත්‌තො රුක්‌ඛමාරූහිං තත්‌ථ හෙස්‌සාමි ආසිතො|
  count |191|
    block |එකං මෙ භක්‌ඛිතං ආසි දුතියං අභිපත්‌ථිතං|
    block |තතො සා භඤ්‌ජථ සාඛා ඡින්‌නා ඵරසුනා විය|
  count |192|
    block |සොහං සහාව සාඛාහි උද්‌ධංපාදො අවංසිරො|
    block |අප්‌පතිට්‌ඨෙ අනාලම්‌බෙ ගිරිදුග්‌ගස්‌මි පාපතං|
  count |193|
    block |යස්‌මා ච වාරි ගම්‌භීරං තස්‌මා න සමපජ්‌ජිසං|
    block |තත්‌ථ සෙසිං නිරානන්‌දො අනූනා දස රත්‌තියො|
  count |194|
    block |අථෙත්‌ථ කපි මාගඤ්‌ඡි ගොනඞ්‌ගුලො දරීචරො|
    block |සාඛාහි සාඛං විචරන්‌තො ඛාදමානො දුමප්‌ඵලං|
  count |195|
    block |සො මං දිස්‌වා කිසං පණ්‌ඩුං කාරුඤ්‌ඤමකරං මයි|
    block |අම්‌භො කො නාම සො එත්‌ථ එවං දුක්‌ඛෙන අට්‌ටිතො|
  count |196|
    block |මනුස්‌සො අමනුස්‌සො වා අත්‌තානං මෙ පවෙදය|
    block |තස්‌සඤ්‌ජලිං පණාමෙත්‌වා ඉදං වචනමබ්‍රවිං|
  count |197|
    block |මනුස්‌සොහං බ්‍යසම්‌පත්‌තො සා මෙ නත්‌ථි ඉතො ගති|
    block |තං වො වදාමි භද්‌දං වො ත්‌වඤ්‌ච මෙ සරණං භව|
  count |198|
    block |ගරුං සිලං ගහෙත්‌වාන විචරී පබ්‌බතෙ කපි|
    block |සිලාය යොග්‌ගං කත්‌වාන නිසභො එතදබ්‍රවි|
  count |199|
    block |එහි මෙ පිට්‌ඨිමාරුය්‌හ ගීවං ගණ්‌හාහි බාහුභි|
    block |අහං තං උද්‌ධරිස්‌සාමි ගිරිදුග්‌ගත වෙගසා|
  count |200|
    block |තස්‌ස තං වචනං සුත්‌වා වානරින්‌දස්‌ස සිරීමතො|
    block |පිට්‌ඨිමාරුය්‌හ ධීරස්‌ස ගීවං බාහාහි අග්‌ගහිං|
  count |201|
    block |සො මං තතො සමුට්‌ඨාසි තෙජස්‌සී බලවා කපි|
    block |විහඤ්‌ඤමානො කිච්‌ඡෙන ගිරිදුග්‌ගත වෙගසා|
  count |202|
    block |උද්‌ධරිත්‌වාන මං සන්‌තො නිසභො එතදබ්‍රවි|
    block |ඉඞ්‌ඝ මං සම්‌ම රක්‌ඛස්‌සු පස්‌සුපිස්‌සං මුහුත්‌තකං|
  count |203|
    block |සීහා බ්‍යග්‌ඝා ච දීපී ච අච්‌ඡකොකතරච්‌ඡයො|
    block |තෙ මං පමත්‌තං හිංසෙය්‍යුං තෙ ත්‌වං දිස්‌වා නිවාරය|
  count |204|
    block |එවං මෙ පරිත්‌තාතූන පස්‌සුපි සො මුහුත්‌තකං|
    block |තදාහං පාපිකං දිට්‌ඨිං පටිලච්‌ඡිං අයොනිසො|
  count |205|
    block |භක්‌ඛො අයං මනුස්‌සානං යථා චඤ්‌ඤෙ වනෙ මිගා|
    block |යං නූනිමං වධිත්‌වාන ඡාතො ඛාදෙය්‍ය වානරං|
  count |206|
    block |අසිතො ච ගමිස්‌සාමි මංසමාදාය සම්‌බලං|
    block |කන්‌තාරං නිත්‌ථරිස්‌සාමි පාථෙය්‍යං මෙ භවිස්‌සති|
  count |207|
    block |තතො සිලං ගහෙත්‌වාන මත්‌ථකං සන්‌නිතාළයිං|
    block |මම ගත්‌ත කිලන්‌තස්‌ස පහාරො දුබ්‌බලො අහු|
  count |208|
    block |සො ච වෙගෙනුදප්‌පත්‌තො කපි රුහිර මක්‌ඛිතො|
    block |අස්‌සුපුණ්‌ණෙහි නෙත්‌තෙහි රොදන්‌තො මං උදික්‌ඛති|
  count |209|
    block |මාය්‍යොමං කරි භද්‌දන්‌තෙ ත්‌වඤ්‌ච නාමෙදිසං කරි|
    block |ත්‌වඤ්‌ච ඛො නාම දීඝාවු අඤ්‌ඤෙ වාරෙතුමරහසි|
  count |210|
    block |අහො වත රෙ පුරිස තාව දුක්‌කරකාරක|
    block |එදිසා විසමා දුග්‌ගා පපාතා උද්‌ධතො මයා|
  count |211|
    block |ආනීතො පරලොකාව දුබ්‌භෙය්‍යං මං අමඤ්‌ඤථ|
    block |තං තෙන පාපධම්‌මෙන පාපං පාපෙන චින්‌තිතං|
  count |212|
    block |මා හෙව ත්‌වං අධම්‌මට්‌ඨ වෙදනං කටුකං ඵුසි|
    block |මා හෙව පාපකම්‌මං තං ඵලං වෙළුංව තං වධි|
  count |213|
    block |තයිමෙ නත්‌ථි විස්‌සාසො පාපධම්‌ම අසඤ්‌ඤත|
    block |එහි මෙ පිට්‌ඨිතො ගච්‌ඡ දිස්‌සමානොව සන්‌තිකෙ|
  count |214|
    block |මුත්‌තොසි හත්‌ථා වාළානං පත්‌තොසි මානුසිං පදං|
    block |එස මග්‌ගො අධම්‌මට්‌ඨ තෙන ගච්‌ඡ යථාසුඛං|
  count |215|
    block |ඉදං වත්‌වා ගිරිචරො රහදෙ පක්‌ඛල්‍ය මත්‌ථකං|
    block |අස්‌සූනි සම්‌පමජ්‌ජිත්‌වා තතො පබ්‌බතමාරුහි|
  count |216|
    block |සොහං තෙනාභිසත්‌තොස්‌මි පරිළාහෙන අට්‌ටිතො|
    block |ඩය්‌හමානෙන ගත්‌තෙන වාරිං පාතුං උපාගමිං|
  count |217|
    block |අග්‌ගිනා විය සන්‌තත්‌තො රහදො රුහිරමක්‌ඛිතො|
    block |පුබ්‌බලොහිතසඞ්‌කාසො සබ්‌බො මෙ සමපජ්‌ජථ|
  count |218|
    block |යාවන්‌තො උදබින්‌දූනි කායස්‌මිං නිපතිංසු මෙ|
    block |තාවන්‌තො ගණ්‌ඩ ජායෙථ අද්‌ධබෙලුවසාදිසා|
  count |219|
    block |පභින්‌නා පග්‌ඝරිංසු මෙ කුණපා පුබ්‌බලොහිතා|
    block |යෙන යෙනෙව ගච්‌ඡාමි ගාමෙසු නිගමෙසු ච|
  count |220|
    block |දණ්‌ඩහත්‌ථා නිවාරෙන්‌ති ඉත්‌ථියො පුරිසා ච මං|
    block |ඔක්‌කිතා පූතිගන්‌ධෙන මාස්‌සු ඔරෙන ආගමා|
  count |221|
    block |එතාදිසං ඉදං දුක්‌ඛං සත්‌ත වස්‌සානි දානි මෙ|
    block |අනුභොමි සකං කම්‌මං පුබ්‌බෙ දුක්‌කටමත්‌තනො|
  count |222|
    block |තං වො වදාමි භද්‌දන්‌තෙ යාවන්‌තෙත්‌ථ සමාගතා|
    block |මාස්‌සු මිත්‌තාන දුබ්‌භිත්‌ථො මිත්‌තදුබ්‌භො හි පාපකො|
  count |223|
    block |කුට්‌ඨී කිලාසී භවති යො මිත්‌තානිධ දුබ්‌භති|
    block |කායස්‌ස භෙදා මිත්‌තද්‌දු නිරයං සොපපජ්‌ජතීති|
  stand |මහාකපිජාතකං ඡට්‌ඨං|
  count |  |
  block |දකරක්‌ඛසජාතකං|
  count |224|
    block |සචෙ වො වුය්‌හමානානං සත්‌තන්‌නං උදකණ්‌ණවෙ|
    block |මනුස්‌සබලිමෙසානො නාවං ගණ්‌හෙය්‍ය රක්‌ඛසො|
    block |අනුපුබ්‌බං කථං දත්‌වා මුඤ්‌චෙසි දකරක්‌ඛසා|
  count |225|
    block |මාතරං පඨමං දජ්‌ජං භරියං දත්‌වාන භාතරං|
    block |තතො සහායං දත්‌වාන පඤ්‌චමං දජ්‌ජං බ්‍රාහ්‌මණං|
    block |ඡට්‌ඨාහං දජ්‌ජමත්‌තානං නෙව දජ්‌ජං මහොසධං|
  count |226|
    block |පොසෙතා තෙ ජනෙත්‌තී ච දීඝරත්‌තානුකම්‌පිකා|
    block |ඡබ්‌භී තයි පදුස්‌සති පණ්‌ඩිතා අත්‌ථදස්‌සිනී|
    block |අඤ්‌ඤං උපනිසං කත්‌වා වධා තං පරිමොචයි|
  count |227|
    block |තං තාදිසිං පාණදදිං ඔරසං ගබ්‌භධාරිනිං|
    block |මාතරං කෙන දොසෙන දජ්‌ජාසි දකරක්‌ඛිනො|
  count |228|
    block |දහරා වියලඞ්‌කාරං ධාරෙති අපිළන්‌ධනං|
    block |දොවාරිකෙ අනීකට්‌ඨෙ අතිවෙලං පජග්‌ඝති|
  count |229|
    block |අථොපි පටිරාජූනං සයං දූතානි සාසති|
    block |මාතරං තෙන දොසෙන දජ්‌ජාහං දකරක්‌ඛිනො|
  count |230|
    block |ඉත්‌ථිගුම්‌බස්‌ස පවරා අච්‌චන්‌තං පියභාණිනී|
    block |අනුග්‌ගතා සීලවතී ඡායාව අනපායිනී|
  count |231|
    block |අක්‌කොධනා පුඤ්‌ඤවතී පණ්‌ඩිතා අත්‌ථදස්‌සිනී|
    block |උබ්‌බරිං කෙන දොසෙන දජ්‌ජාසි දකරක්‌ඛිනො|
  count |232|
    block |ඛිඩ්‌ඩාරතිසමාපන්‌නං අනත්‌ථවසමාගතං|
    block |සා මං සකාන පුත්‌තානං අයාචං යාචතෙ ධනං|
  count |233|
    block |සොහං දදාමි සාරත්‌තො බහුං උච්‌චාවචං ධනං|
    block |සුදුච්‌චජං චජිත්‌වාන පච්‌ඡා සොචාමි දුම්‌මනො|
    block |උබ්‌බරිං තෙන දොසෙන දජ්‌ජාහං දකරක්‌ඛිනො|
  count |234|
    block |යෙනොචිතා ජනපදා ආනීතා ච පටිග්‌ගහං|
    block |ආභතං පරරජ්‌ජෙභි අභිට්‌ඨාය බහුං ධනං|
  count |235|
    block |ධනුග්‌ගහානං පවරං සූරං තිඛිණමන්‌තිනං|
    block |භාතරං කෙන දොසෙන දජ්‌ජාසි දකරක්‌ඛිනො|
  count |236|
    block |යෙනොචිතා ජනපදා ආනීතා ච පටිග්‌ගහං|
    block |ආභතං පරරජ්‌ජෙභි අභිට්‌ඨාය බහුං ධනං|
  count |237|
    block |ධනුග්‌ගහානං පවරො සූරො තිඛිණමන්‌ති ච|
    block |මයායං සුඛිතො රාජා අතිමඤ්‌ඤති දාරකො|
  count |238|
    block |උපට්‌ඨානම්‌පි මෙ අය්‍යෙ න සො එති යථා පුරෙ|
    block |භාතරං තෙන දොසෙන දජ්‌ජාහං දකරක්‌ඛිනො|
  count |239|
    block |එකරත්‌තෙන උභයො ත්‌වඤ්‌චෙව ධනුසෙඛ ච|
    block |උභො ජාතෙත්‌ථ පඤ්‌චාලා සහායා සුසමාවයා|
  count |240|
    block |චරියා තං අනුබන්‌ධිත්‌ථො එකදුක්‌ඛසුඛො තව|
    block |උස්‌සුක්‌කො තෙ දිවාරත්‌තිං සබ්‌බකිච්‌චෙසු බ්‍යාවටො|
    block |සහායං කෙන දොසෙන දජ්‌ජාසි දකරක්‌ඛිනො|
  count |241|
    block |චරියා මං අයං අය්‍යෙ පජග්‌ඝිත්‌ථො මයා සහ|
    block |අජ්‌ජාපි තෙන වණ්‌ණෙන අතිවෙලං පජග්‌ඝති|
  count |242|
    block |උබ්‌බරියාපිහං අය්‍යෙ මන්‌තයාමි රහොගතො|
    block |අනාමන්‌තො පවිසති පුබ්‌බෙ අප්‌පටිවෙදිතො|
  count |243|
    block |ලද්‌ධද්‌වාරො කතොකාසො අහිරිකං අනාදරං|
    block |සහායං තෙන දොසෙන දජ්‌ජාහං දකරක්‌ඛිනො|
  count |244|
    block |කුසලො සබ්‌බනිමිත්‌තානං රුතඤ්‌ඤූ ආගතාගමො|
    block |උප්‌පාතෙ සුපිනෙ යුත්‌තො නිය්‍යානෙ ච පවෙසනෙ|
  count |245|
    block |පට්‌ඨො භූමන්‌තලික්‌ඛස්‌මිං නක්‌ඛත්‌තපදකොවිදො|
    block |බ්‍රාහ්‌මණං කෙන දොසෙන දජ්‌ජාසි දකරක්‌ඛිනො|
  count |246|
    block |පරිසායම්‌පි මෙ අය්‍යෙ උම්‌මීලිත්‌වා උදික්‌ඛති|
    block |තස්‌මා අච්‌චභමුං ලුද්‌දං දජ්‌ජාහං දකරක්‌ඛිනො|
  count |247|
    block |සසමුද්‌දපරියායං මහිං සාගරකුණ්‌ඩලං|
    block |වසුන්‌ධරං ආවසසි අමච්‌චපරිවාරිතො|
  count |248|
    block |චාතුරන්‌තො මහාරට්‌ඨො විජිතාවී මහබ්‌බලො|
    block |පථබ්‍යා එකරාජාසි යසො තෙ විපුලං ගතො|
  count |249|
    block |සොළසිත්‌ථිසහස්‌සානි ආමුත්‌තමණිකුණ්‌ඩලා|
    block |නානාජනපදා නාරී දෙවකඤ්‌ඤූපමා සුභා|
  count |250|
    block |එවං සබ්‌බඞ්‌ගසම්‌පන්‌නං සබ්‌බකාමසමිද්‌ධිනං|
    block |සුඛිතානං පියං දීඝං ජීවිතං ආහු ඛත්‌තිය|
  count |251|
    block |අථ ත්‌වං කෙන වණ්‌ණෙන කෙන වා පන හෙතුනා|
    block |පණ්‌ඩිතං අනුරක්‌ඛන්‌තො පාණං චජසි දුච්‌චජං|
  count |252|
    block |යතොපි ආගතො අය්‍යෙ මම හත්‌ථං මහොසධො|
    block |නාභිජානාමි ධීරස්‌ස අනුමත්‌තම්‌පි දුක්‌කටං|
  count |253|
    block |සචෙ ච කිස්‌මිචි කාලෙ මරණං මෙ පුරෙ සියා|
    block |සො මෙ පුත්‌තෙ පපුත්‌තෙ ච සුඛාපෙය්‍ය මහොසධො|
  count |254|
    block |අනාගතං පච්‌චුප්‌පන්‌නං සබ්‌බමත්‌ථම්‌පි පස්‌සති|
    block |අනාපරාධකම්‌මන්‌තං න දජ්‌ජං දකරක්‌ඛිනො|
  count |255|
    block |ඉදං සුණාථ පඤ්‌චාලා චූළනෙය්‍යස්‌ස භාසිතං|
    block |පණ්‌ඩිතං අනුරක්‌ඛන්‌තො පාණං චජති දුච්‌චජං|
  count |256|
    block |මාතු භරියාය භාතුච්‌ච සඛිනො බ්‍රාහ්‌මණස්‌ස ච|
    block |අත්‌තනො චාපි පඤ්‌චාලො ඡන්‌නං චජති ජීවිතං|
  count |257|
    block |එවං මහත්‌ථිකා පඤ්‌ඤා නිපුණා සාධුචින්‌තිනී|
    block |දිට්‌ඨධම්‌මහිතත්‌ථාය සම්‌පරායසුඛාය චාති|
  stand |දකරක්‌ඛසජාතකං සත්‌තමං|
  count |  |
  block |පණ්‌ඩරනාගරාජජාතකං|
  count |258|
    block |විකිණ්‌ණවාචං අනිගුය්‌හ මන්‌තං අසඤ්‌ඤතං අපරිචක්‌ඛිතාරං|
    block |භයං තමන්‌වෙති සයං අබොධං නාගං යථා පණ්‌ඩරකං සුපණ්‌ණො|
  count |259|
    block |යො ගුය්‌හමන්‌තං පරිරක්‌ඛනෙය්‍යං මොහා නරො සංසති හාසමානො|
    block |තං භින්‌නමන්‌තං භයමන්‌වෙති ඛිප්‌පං නාගං යථා පණ්‌ඩරකං සුපණ්‌ණො|
  count |260|
    block |නානුමිත්‌තො ගරුං අත්‌ථං ගුය්‌හං වෙදිතුමරහති|
    block |සුමිත්‌තො ච අසම්‌බුද්‌ධං සම්‌බුද්‌ධං වා අනත්‌ථ වා|
  count |261|
    block |විස්‌සාසමාපජ්‌ජිමහං අචෙලං සමණො අයං සම්‌මතො භාවිතත්‌තො|
    block |තස්‌සාහමක්‌ඛිං විවරිං ගුය්‌හමත්‌ථං අතීතමත්‌ථො කපණං රුදාමි|
  count |262|
    block |තස්‌සාහං පරමං බ්‍රහ්‌මෙ ගුය්‌හං වාචඤ්‌හි මං නාසක්‌ඛිං සංයමෙතුං|
    block |තප්‌පක්‌ඛතො හි භයමාගතං මමං අතීතමත්‌ථො කපණං රුදාමි|
  count |263|
    block |යො වෙ නරො සුහදං මඤ්‌ඤමානො ගුය්‌හමත්‌ථං සංසති දුක්‌කුලීනෙ|
    block |දොසා භයා අථවා රාගරත්‌තා පල්‌ලත්‌ථිතො බාලො අසංසයං සො|
  count |264|
    block |තිරොක්‌ඛවාචො අසතං පවිට්‌ඨො යො සඞ්‌ගතීසු මුදීරෙති වාක්‍යං|
    block |ආසීවිසො දුම්‌මුඛොත්‍යාහු තං නරං ආරා ආරා සංයමෙ තාදිසම්‌හා|
  count |265|
    block |අන්‌නං පානං කාසික චන්‌දනඤ්‌ච මනාපිත්‌ථියො මාලමුච්‌ඡාදනඤ්‌ච|
    block |ඔහාය ගච්‌ඡාමසෙ සබ්‌බකාමෙ සුපණ්‌ණ පාණූපගතාව ත්‍යම්‌හා|
  count |266|
    block |කො නීධ තිණ්‌ණං ගරහං උපෙති අස්‌මිංධ ලොකෙ පාණභූ නාගරාජ|
    block |සමණො සුපණ්‌ණො අථ වා ත්‌වමෙව කිං කාරණා පණ්‌ඩරකග්‌ගහීතො|
  count |267|
    block |සමණොති මෙ සම්‌මතත්‌තො අහොසි පියො ච මෙ මනසා භාවිතත්‌තො|
    block |තස්‌සාහමක්‌ඛිං විවරිං ගුය්‌හමත්‌ථං අතීතමත්‌ථො කපණං රුදාමි|
  count |268|
    block |න චත්‌ථි සත්‌තො අමරො පථබ්‍යා පඤ්‌ඤාවිධා නත්‌ථි න නින්‌දිතබ්‌බා|
  block |සච්‌චෙන ධම්‌මෙන ධිතියා දමෙන අලබ්‌භමබ්‍යාහරතී නරො ඉධ|
  count |269|
    block |මාතාපිතා පරමා බන්‌ධවානං නාස්‌ස තතියො අනුකම්‌පකත්‌ථි|
    block |තෙසම්‌පි ගුය්‌හං පරමං න සංසෙ මන්‌තස්‌ස භෙදං පරිසඞ්‌කමානො|
  count |270|
    block |මාතාපිතා භගිනී භාතරො ච සහායා වා යස්‌ස හොන්‌ති සපක්‌ඛා|
    block |තෙසම්‌පි ගුය්‌හං පරමං න සංසෙ මන්‌තස්‌ස භෙදං පරිසඞ්‌කමානො|
  count |271|
    block |භරියා චෙ පුරිසං වජ්‌ජා කොමාරී පියභාණිනී|
    block |පුත්‌තරූපයසූපෙතා ඤාතිසඞ්‌ඝපුරක්‌ඛතා තස්‌සාපි ගුය්‌හං පරමං න සංසෙ|
    block |මන්‌තස්‌ස භෙදං පරිසඞ්‌කමානො|
  count |272|
    block |න ගුය්‌හමත්‌ථං විවරෙය්‍ය රක්‌ඛෙය්‍ය නං යථා නිධිං|
    block |න හි පාතුකතො සාධු ගුය්‌හො අත්‌ථො පජානතා|
  count |273|
    block |ථියා ගුය්‌හං න සංසෙය්‍ය අමිත්‌තස්‌ස ච පණ්‌ඩිතො|
    block |යො චාමිසෙන සංහීරො හදයත්‌ථෙනො ච යො නරො|
  count |274|
    block |ගුය්‌හමත්‌ථං අසම්‌බුද්‌ධං සම්‌බොධයති යො නරො|
    block |මන්‌තභෙදභයා තස්‌ස දාසභූතො තිතික්‌ඛති|
  count |275|
    block |යාවන්‌තො පුරිසස්‌සත්‌ථං ගුය්‌හං ජානන්‌ති මන්‌තිනං|
    block |තාවන්‌තො තස්‌ස උබ්‌බෙගා තස්‌මා ගුය්‌හං න විස්‌සජෙ|
  count |276|
    block |විවිච්‌ච භාසෙය්‍ය දිවා රහස්‌සං රත්‌තිං ගිරං නාතිවෙලං පමුඤ්‌චෙ|
    block |උපස්‌සුතිකා හි සුණන්‌ති මන්‌තං තස්‌මා මන්‌තො ඛිප්‌පමුපෙති භෙදං|
  count |277|
    block |යථාපි අස්‌ස නගරං මහන්‌තං අද්‌වාරකං ආයසං භද්‌දසාලං|
    block |සමන්‌තඛාතාපරිඛාඋපෙතං එවම්‌පි මෙ තෙ ඉධ ගුය්‌හමන්‌තා|
  count |278|
    block |යෙ ගුය්‌හමන්‌තා අවිකිණ්‌ණවාචා දළ්‌හා සදත්‌ථෙසු නරා දුජිව්‌හ|
    block |ආරා අමිත්‌තා බ්‍යවජන්‌ති තෙහි ආසීවිසා වා රිව සත්‌තුසඞ්‌ඝා|
  count |279|
    block |හිත්‌වා ඝරං පබ්‌බජිතො අචෙලො නග්‌ගො මුණ්‌ඩො චරති ඝාසහෙතු|
    block |තම්‌හි නු ඛො විවරිං ගුය්‌හමත්‌ථං අත්‌ථා ච ධම්‌මා ච අපග්‌ගතම්‌හා|
  count |280|
    block |කථංකරො හොති සුපණ්‌ණරාජ කිංසීලො කෙන වතෙන වත්‌තං|
    block |සමණො චරං හිත්‌වා මමායිතානි කථංකරො සග්‌ගමුපෙති ඨානං|
  count |281|
    block |හිරියා තිතික්‌ඛාය දමෙනුපෙතො අක්‌කොධනො පෙසුණියං පහාය|
    block |සමණො චරං හිත්‌වා මමායිතානි එවංකරො සග්‌ගමුපෙති ඨානං|
  count |282|
    block |මාතාව පුත්‌තං තරුණං තනුජ්‌ජං සම්‌ඵස්‌සතා සබ්‌බගත්‌තං ඵරෙති|
    block |එවම්‌පි මෙ ත්‌වං පාතුරහු දිජින්‌ද මාතාව පුත්‌තං අනුකම්‌පමානො|
  count |283|
    block |හන්‌දජ්‌ජ ත්‌වං මුඤ්‌ච වධා දුජිව්‌හ තයො හි පුත්‌තා න හි අඤ්‌ඤො අත්‌ථි|
    block |අන්‌තෙවාසී දින්‌නකො අත්‍රජො ච රජ්‌ජස්‌සු පුත්‌තඤ්‌ඤතරො මෙ අහොසි|
  count |284|
    block |ඉච්‌චෙව වාක්‍යං විසජ්‌ජී සුපණ්‌ණො භුම්‍යං පතිට්‌ඨාය දිජො දුජිව්‌හං|
    block |මුත්‌තජ්‌ජ ත්‌වං සබ්‌බභයාතිවත්‌තො ථලූදකෙ හොහි මයාභිගුත්‌තො|
  count |285|
    block |ආතඞ්‌කිනං යථා කුසලො භිසක්‌කො පිපාසිතානං රහදොව සීතො|
    block |වෙස්‌මං යථා හිමසීතට්‌ටිතානං එවම්‌පි තෙ සරණමහං භවාමි|
  count |286|
    block |සන්‌ධිං කත්‌වා අමිත්‌තෙන අණ්‌ඩජෙන ජලාබුජ|
    block |විවරිය දාඨං සෙසි කුතො තං භයමාගතං|
  count |287|
    block |සඞ්‌කෙථෙව අමිත්‌තස්‌මිං මිත්‌තස්‌මිම්‌පි න විස්‌සසෙ|
    block |අභයා භයමුප්‌පන්‌නං අපි මූලානි කන්‌තති|
  count |288|
    block |කථං නු විස්‌සසෙ ත්‍යම්‌හි යෙනාසි කලහො කතො|
    block |නිච්‌චයත්‌තෙන ඨාතබ්‌බං සො දිසබ්‌භි න රජ්‌ජති|
  count |289|
    block |විස්‌සාසයෙ න ච තං විස්‌සයෙය්‍ය අසඞ්‌කිතො සඞ්‌කිතො ච භවෙය්‍ය|
    block |තථා තථා විඤ්‌ඤූ පරක්‌කමෙය්‍ය යථා යථා භාවං පරො න ජඤ්‌ඤා|
  count |290|
    block |තෙ දෙවවණ්‌ණා සුඛුමාලරූපා උභො සමා සුජයා පුඤ්‌ඤඛන්‌ධා|
    block |උපාගමුං කරම්‌පියං අචෙලං මිස්‌සීභූතා අස්‌සවාහාව නාගා|
  count |291|
    block |තතො හවෙ පණ්‌ඩරකො අචෙලං සයමෙවුපාගම්‌ම ඉදං අවොච|
    block |මුත්‌තජ්‌ජහං සබ්‌බභයාතිවත්‌තො න හි නූන තුය්‌හං මනසො පියම්‌හා|
  count |292|
    block |පියො හි මෙ ආසි සුපණ්‌ණරාජා අසංසයං පණ්‌ඩරකෙන සච්‌චං|
    block |සො රාගරත්‌තොව අකාසිමෙතං පාපකම්‌මං සම්‌පජානො න මොහා|
  count |293|
    block |න මෙ පියං අප්‌පියං වාපි හොති සම්‌පස්‌සතො ලොකමිමං පරඤ්‌ච|
    block |සුසඤ්‌ඤතානඤ්‌හි වියඤ්‌ජනෙන අසඤ්‌ඤතො ලොකමිමං චරාසි|
  count |294|
    block |අරියාවකාසොසි අනරියොවාසි අසඤ්‌ඤතො සඤ්‌ඤතසන්‌නිකාසො|
    block |කණ්‌හාභිජාතිකොසි අනරියරූපො පාපං බහුං දුච්‌චරිතං අචාරි|
  count |295|
    block |අදුට්‌ඨස්‌ස තුවං දුබ්‌භි දුබ්‌භී ච පිසුණො චසි|
    block |එතෙන සච්‌චවජ්‌ජෙන මුද්‌ධා තෙ ඵලතු සත්‌තධා|
  count |296|
    block |තස්‌මා හි මිත්‌තානං න දුබ්‌භිතබ්‌බං මිත්‌තදුබ්‌භා පාපියො නත්‌ථි අඤ්‌ඤො|
    block |ආසිත්‌තසත්‌තො නිහතො පථබ්‍යා ඉන්‌දස්‌ස වාක්‍යෙන හි සංවරො හතොති|
  stand |පණ්‌ඩරනාගරාජජාතකං අට්‌ඨමං|
  count |  |
  block |සම්‌බුලාජාතකං|
  count |297|
    block |කා වෙධමානා ගිරිකන්‌දරායං එකා තුවං තිට්‌ඨසි සංහිතූරු|
    block |පුට්‌ඨාසි මෙ පාණිපමෙය්‍යමජ්‌ඣෙ අක්‌ඛාහි මෙ නාමඤ්‌ච බන්‌ධවෙ ච|
  count |298|
    block |ඔභාසයං වනං රම්‌මං සීහබ්‍යග්‌ඝනිසෙවිතං|
    block |කා වා ත්‌වමසි කල්‍යාණි කස්‌ස වා ත්‌වං සුමජ්‌ඣිමෙ|
    block |අභිවාදෙමි තං භද්‌දෙ දානවාහං නමත්‌ථු තෙ|
  count |299|
    block |යො පුත්‌තො කාසිරාජස්‌ස සොත්‌ථිසෙනොති තං විදූ|
    block |තස්‌සාහං සම්‌බුලා භරියා එවං ජානාහි දානව|
    block |අභිවාදෙමි තං භන්‌තෙ සම්‌බුලාහං නමත්‌ථු තෙ|
  count |300|
    block |වෙදෙහපුත්‌තො භද්‌දන්‌තෙ වනෙ වසති ආතුරො|
    block |තමහං රොගසම්‌මත්‌තං එකා එකං උපට්‌ඨහං|
  count |301|
    block |අහඤ්‌ච වනමුඤ්‌ඡාය මධුමංසං මිගාබිලං|
    block |යදා හරාමි තං භක්‌ඛො තස්‌ස නූනජ්‌ජ නාධති|
  count |302|
    block |කිං වනෙ රාජපුත්‌තෙන ආතුරෙන කරිස්‌සසි|
    block |සම්‌බුලෙ පරිචිණ්‌ණෙන අහං භත්‌තා භවාමි තෙ|
  count |303|
    block |සොකට්‌ටාය දුරත්‌තාය කිං රූපං විජ්‌ජතෙ මම|
    block |අඤ්‌ඤං පරියෙස භද්‌දන්‌තෙ අභිරූපතරං මයා|
  count |304|
    block |එහිමං ගිරිමාරුය්‌හ භරියා මෙ චතුස්‌සතා|
    block |තාසං ත්‌වං පවරා හොහි සබ්‌බකාමසමිද්‌ධිනී|
  count |305|
    block |නූන තාරකවණ්‌ණාභෙ යං කිඤ්‌චි මනසිච්‌ඡසි|
    block |සබ්‌බං තං පචුරං මය්‌හං රමස්‌ස්‌වජ්‌ජ මයා සහ|
  count |306|
    block |නො චෙ තුවං මහෙසෙය්‍යං සම්‌බුලෙ කාරයිස්‌සසි|
    block |අලං ත්‌වං පාතරාසාය පණ්‌හෙ භක්‌ඛා භවිස්‌සසි|
  count |307|
    block |තඤ්‌ච සත්‌තජටො ලුද්‌දො කළාරො පුරිසාදකො|
    block |වනෙ නාථං අපස්‌සන්‌තිං සම්‌බුලං අග්‌ගහී භුජෙ|
  count |308|
    block |අධිපන්‌නා පිසාචෙන ලුද්‌දෙනාමිසචක්‌ඛුනා|
    block |සා ච සත්‌තුවසම්‌පත්‌තා පතිමෙවානුසොචති|
  count |309|
    block |න මෙ ඉදං තථා දුක්‌ඛං යං මං ඛාදෙය්‍ය රක්‌ඛසො|
    block |යඤ්‌ච මෙ අය්‍යපුත්‌තස්‌ස මනො හෙස්‌සති අඤ්‌ඤථා|
  count |310|
    block |න සන්‌ති දෙවා පවසන්‌ති නූන න හි නූන සන්‌ති ඉධ ලොකපාලා|
    block |සහසා කරොන්‌තානමසඤ්‌ඤතානං න හි නූන සන්‌ති පටිසෙධිතාරො|
  count |311|
    block |ඉත්‌ථීනමෙසා පවරා යසස්‌සිනී සන්‌තා සමා අග්‌ගිරිවුග්‌ගතෙජා|
    block |තඤ්‌චෙ තුවං රක්‌ඛසාදෙසි කඤ්‌ඤං මුද්‌ධා ච හි සත්‌තධා තෙ ඵලෙය්‍ය|
    block |මා ත්‌වං දහී මුඤ්‌ච පතිබ්‌බතාය|
  count |312|
    block |සා ච අස්‌සමමාගච්‌ඡි පමුත්‌තා පුරිසාදකා|
    block |නීළං පළිනං සකුණීව ගතසිඞ්‌ගංව ආලයං|
  count |313|
    block |සා තත්‌ථ පරිදෙවෙසි රාජපුත්‌තී යසස්‌සිනී|
    block |සම්‌බුලා උතුමත්‌තක්‌ඛා වනෙ නාථං අපස්‌සන්‌තී|
  count |314|
    block |සමණෙ බ්‍රාහ්‌මණෙ වන්‌දෙ සම්‌පන්‌නචරණෙ ඉසෙ|
    block |රාජපුත්‌තං අපස්‌සන්‌තී තුම්‌හංම්‌හි සරණං ගතා|
  count |315|
    block |වන්‌දෙ සීහෙ ච බ්‍යග්‌ඝෙ ච යෙ ච අඤ්‌ඤෙ වනෙ මිගා|
    block |රාජපුත්‌තං අපස්‌සන්‌තී තුම්‌හංම්‌හි සරණං ගතා|
  count |316|
    block |තිණා ලතානි ඔසධ්‍යො පබ්‌බතානි වනානි ච|
    block |රාජපුත්‌තං අපස්‌සන්‌තී තුම්‌හංම්‌හි සරණං ගතා|
  count |317|
    block |වන්‌දෙ ඉන්‌දීවරීසාමං රත්‌තිං නක්‌ඛත්‌තමාලිනිං|
    block |රාජපුත්‌තං අපස්‌සන්‌තී තුම්‌හංම්‌හි සරණං ගතා|
  count |318|
    block |වන්‌දෙ භාගීරථිං ගඞ්‌ගං සවන්‌තීනං පටිග්‌ගහං|
    block |රාජපුත්‌තං අපස්‌සන්‌තී තුම්‌හංම්‌හි සරණං ගතා|
  count |319|
    block |වන්‌දෙ අහං පබ්‌බතරාජසෙට්‌ඨං හිමවන්‌තං සිලුච්‌චයං|
    block |රාජපුත්‌තං අපස්‌සන්‌තී තුම්‌හංම්‌හි සරණං ගතා|
  count |320|
    block |අතිසායං වතාගච්‌ඡි රාජපුත්‌ති යසස්‌සිනි|
    block |කෙන නුජ්‌ජ සමාගච්‌ඡි කො තෙ පියතරො මයා|
  count |321|
    block |ඉදං ඛොහං තදාවොචං ගහිතා තෙන සත්‌තුනා|
    block |න මෙ ඉදං තථා දුක්‌ඛං යං මං ඛාදෙය්‍ය රක්‌ඛසො|
    block |යඤ්‌ච මෙ අය්‍යපුත්‌තස්‌ස මනො හෙස්‌සති අඤ්‌ඤථා|
  count |322|
    block |චොරීනං බහුබුද්‌ධීනං යාසු සච්‌චං සුදුල්‌ලභං|
    block |ථීනං භාවො දුරාජානො මච්‌ඡස්‌සෙවොදකෙ ගතං|
  count |323|
    block |තථා මං සච්‌චං පාලෙතු පාලයිස්‌සති චෙ මමං|
    block |යථාහං නාභිජානාමි අඤ්‌ඤං පියතරං තයා|
    block |එතෙන සච්‌චවජ්‌ජෙන බ්‍යාධි තෙ වූපසම්‌මතු|
  count |324|
    block |යෙ කුඤ්‌ජරා සත්‌තසතා උළාරා රක්‌ඛන්‌ති රත්‌තින්‌දිවමුය්‍යුතාවුධා|
    block |ධනුග්‌ගහානඤ්‌ච සතානි සොළස කථංවිධෙ පස්‌සසි භද්‌දෙ සත්‌තවො|
  count |325|
    block |අලඞ්‌කතායො පදුමුත්‌තරත්‌තචා විරාගිතා පස්‌සති හංසගග්‌ගරා|
    block |තාසං සුණිත්‌වා මිතගීතවාදිතං න දානි මෙ තාත තථා යථා පුරෙ|
  count |326|
    block |සුවණ්‌ණසංකච්‌චධරා සුවිග්‌ගහා අලඞ්‌කතා මානුසියච්‌ඡරූපමා|
    block |සෙනොපියා තාත අනින්‌දිතඞ්‌ගියො ඛත්‌තියකඤ්‌ඤා පටිලොභයන්‌ති නං|
  count |327|
    block |සචෙ අහං තාත තථා යථා පුරෙ පතිං තමුඤ්‌ඡාය පුනා වනෙ භරෙ|
    block |සම්‌මානයෙ මං න ච මං විමානයෙ ඉතොපි මෙ තාත තතො වරං සියා|
  count |328|
    block |යමන්‌නපානෙ විපුලස්‌මි ඔහිතෙ නාරී විමට්‌ඨාභරණා අලඞ්‌කතා|
    block |සබ්‌බඞ්‌ගුපෙතා පතිනො ච අප්‌පියා අබජ්‌ඣ තස්‌සා මරණං තතො වරං|
  count |329|
    block |අපි චෙ දලිද්‌දා කපණා අනාළ්‌හියා කටාදුතීයා පතිනො ච සා පියා|
    block |සබ්‌බඞ්‌ගුපෙතායපි අප්‌පියාය අයමෙව සෙය්‍යා කපණාපි යා පියා|
  count |330|
    block |සුදුල්‌ලභිත්‌ථී පුරිසස්‌ස යා හිතා භත්‌තිත්‌ථියා දුල්‌ලභො යො හිතො ච|
    block |හිතා ච තෙ සීලවතී ච භරියා ජනින්‌ද ධම්‌මං චර සම්‌බුලාය|
  count |331|
    block |සචෙ තුවං විපුලෙ ලද්‌ධභොගෙ ඉස්‌සාවතිණ්‌ණා මරණං උපෙසි|
    block |අහඤ්‌ච තෙ භද්‌දෙ ඉමා රාජකඤ්‌ඤා සබ්‌බෙ තෙ වචනකරා භවාමාති|
  stand |සම්‌බුලාජාතකං නවමං|
  count |  |
  block |ගන්‌ධතින්‌දුකජාතකං|
  count |332|
    block |අප්‌පමාදො අමතං පදං පමාදො මච්‌චුනො පදං|
    block |අප්‌පමත්‌තා න මීයන්‌ති යෙ පමත්‌තා යථා මතා|
  count |333|
    block |මදා පමාදො ජායෙථ පමාදා ජායතෙ ඛයො|
    block |ඛයා පදොසා ජායන්‌ති මා පමාදො භරතූසභ|
  count |334|
    block |බහූ හි ඛත්‌තියා ජීනා අත්‌ථං රට්‌ඨං පමාදිනො|
    block |අථොපි ගාමිනො ගාමා අනගාරා අගාරිනො|
  count |335|
    block |ඛත්‌තියස්‌ස පමත්‌තස්‌ස රට්‌ඨස්‌මිං රට්‌ඨවඩ්‌ඪන|
    block |සබ්‌බෙ භොගා විනස්‌සන්‌ති රඤ්‌ඤො තං වුච්‌චතෙ අඝං|
  count |336|
    block |නෙස ධම්‌මො මහාරාජ අතිවෙලං පමජ්‌ජසි|
    block |ඉද්‌ධං ඵීතං ජනපදං චොරා විද්‌ධංසයන්‌ති නං|
  count |337|
    block |න තෙ පුත්‌තා භවිස්‌සන්‌ති න හිරඤ්‌ඤං න ධානියං|
    block |රට්‌ඨෙ විලුප්‌පමානම්‌හි සබ්‌බභොගෙහි ජිය්‍යසි|
  count |338|
    block |සබ්‌බභොගා පරිජිණ්‌ණං රාජානං වාපි ඛත්‌තියං|
    block |ඤාතිමිත්‌තා සුහජ්‌ජා ච න තං මඤ්‌ඤන්‌ති මානියං|
  count |339|
    block |හත්‌ථාරොහා අනීකට්‌ඨා රථිකා පත්‌තිකාරකා|
    block |තමෙවමුපජීවන්‌තා න තං මඤ්‌ඤන්‌ති මානියං|
  count |340|
    block |අසංවිහිතකම්‌මන්‌තං බාලං දුම්‌මන්‌තිමන්‌තිනං|
    block |සිරී ජහති දුම්‌මෙධං ජිණ්‌ණංව උරගො තචං|
  count |341|
    block |සුසංවිහිතකම්‌මන්‌තං කාලුට්‌ඨායිං අතන්‌දිතං|
    block |සබ්‌බෙ භොගාභිවඩ්‌ඪන්‌ති ගාවො සඋසභාමිව|
  count |342|
    block |උපස්‌සුතිං මහාරාජ රට්‌ඨෙ ජනපදෙ චර|
    block |තත්‌ථ දිස්‌වා ච සුත්‌වා ච තතො තං පටිපජ්‌ජසි|
  count |343|
    block |එවං වෙදෙතු පඤ්‌චාලො සඞ්‌ගාමෙ සරමප්‌පිතො|
    block |යථාහමජ්‌ජ වෙදෙමි කණ්‌ටකෙන සමප්‌පිතො|
  count |344|
    block |ජිණ්‌ණො දුබ්‌බලචක්‌ඛූසි න රූපං සාධු පස්‌සසි|
    block |කිං තත්‌ථ බ්‍රහ්‌මදත්‌තස්‌ස යං තං මග්‌ගෙය්‍ය කණ්‌ටකො|
  count |345|
    block |බහ්‌වෙත්‌ථ බ්‍රහ්‌මදත්‌තස්‌ස සොහං මග්‌ගස්‌මි බ්‍රාහ්‌මණ|
    block |අරක්‌ඛිතා ජානපදා අධම්‌මබලිනා හතා|
  count |346|
    block |රත්‌තිඤ්‌හි චොරා ඛාදන්‌ති දිවා ඛාදන්‌ති තුණ්‌ඩියා|
    block |රට්‌ඨස්‌මිං කූටරාජස්‌ස බහු අධම්‌මිකො ජනො|
  count |347|
    block |එතාදිසෙ භයෙ ජාතෙ භයට්‌ටා තාත මාණවා|
    block |නිල්‌ලෙනකානි කුබ්‌බන්‌ති වනෙ ආහත්‌ව කණ්‌ටකං|
  count |348|
    block |කදාස්‌සු නාමයං රාජා බ්‍රහ්‌මදත්‌තො මරිස්‌සති|
    block |යස්‌ස රට්‌ඨම්‌හි ජිය්‍යන්‌ති අප්‌පතිකා කුමාරිකා|
  count |349|
    block |දුබ්‌භාසිතඤ්‌හි තෙ ජම්‌මි අනත්‌ථපදකොවිදෙ|
    block |කුහිං රාජා කුමාරීනං භත්‌තාරං පරියෙසති|
  count |350|
    block |න මෙ දුබ්‌භාසිතං බ්‍රහ්‌මෙ කොවිදත්‌ථපදා අහං|
    block |අරක්‌ඛිතා ජානපදා අධම්‌මබලිනා හතා|
  count |351|
    block |රත්‌තිඤ්‌හි චොරා ඛාදන්‌ති දිවා ඛාදන්‌ති තුණ්‌ඩියා|
    block |රට්‌ඨස්‌මිං කූටරාජස්‌ස බහු අධම්‌මිකො ජනො|
    block |දුජ්‌ජීවෙ දුබ්‌භරෙ දාරෙ කුතො භත්‌තා කුමාරියො|
  count |352|
    block |එවං සයතු පඤ්‌චාලො සඞ්‌ගාමෙ සත්‌තියා හතො|
    block |යථායං කපණො සෙති හතො ඵාලෙන සාලියො|
  count |353|
    block |අධම්‌මෙන තුවං ජම්‌ම බ්‍රහ්‌මදත්‌තස්‌ස කුජ්‌ඣසි|
    block |යො ත්‌වං සපසි රාජානං අපරජ්‌ඣිත්‌වාන අත්‌තනො|
  count |354|
    block |ධම්‌මෙන බ්‍රහ්‌මදත්‌තස්‌ස අහං කුජ්‌ඣාමි බ්‍රාහ්‌මණ|
    block |අරක්‌ඛිතා ජානපදා අධම්‌මබලිනා හතා|
  count |355|
    block |රත්‌තිඤ්‌හි චොරා ඛාදන්‌ති දිවා ඛාදන්‌ති තුණ්‌ඩියා|
    block |රට්‌ඨස්‌මිං කූටරාජස්‌ස බහු අධම්‌මිකො ජනො|
  count |356|
    block |සා නූන පුන රෙ පක්‌කා විකාලෙ භත්‌තමාහරි|
    block |භත්‌තහාරිං අපෙක්‌ඛන්‌තො හතො ඵාලෙන සාලියො|
  count |357|
    block |එවං හඤ්‌ඤතු පඤ්‌චාලො සඞ්‌ගාමෙ අසිනා හතො|
    block |යථාහමජ්‌ජ පහතො ඛීරඤ්‌ච මෙ පවට්‌ටිතං|
  count |358|
    block |යං පසු ඛීරං ඡඩ්‌ඩෙති පසුපාලං විහිංසති|
    block |කිං තත්‌ථ බ්‍රහ්‌මදත්‌තස්‌ස යං නො ගරහතෙ භවං|
  count |359|
    block |ගාරය්‌හො බ්‍රහ්‌මෙ පඤ්‌චාලො බ්‍රහ්‌මදත්‌තස්‌ස රාජිනො|
    block |අරක්‌ඛිතා ජානපදා අධම්‌මබලිනා හතා|
  count |360|
    block |රත්‌තිඤ්‌හි චොරා ඛාදන්‌ති දිවා ඛාදන්‌ති තුණ්‌ඩියා|
    block |රට්‌ඨස්‌මිං කූටරාජස්‌ස බහු අධම්‌මිකො ජනො|
  count |361|
    block |චණ්‌ඩා අටනකා ගාවී යං පුරෙ න දුහාමසෙ|
    block |තං දානි අජ්‌ජ දොහාම ඛීරකාමෙහුපද්‌දුතා|
  count |362|
    block |එවං කන්‌දතු පඤ්‌චාලො විපුත්‌තො විප්‌පසුක්‌ඛතු|
    block |යථායං කපණා ගාවී විපුත්‌තා පරිධාවති|
  count |363|
    block |යං පසු පසුපාලස්‌ස සම්‌භමෙය්‍ය රවෙය්‍ය වා|
    block |කො නීධ අපරාධත්‌ථි බ්‍රහ්‌මදත්‌තස්‌ස රාජිනො|
  count |364|
    block |අපරාධො මහාබ්‍රහ්‌මෙ බ්‍රහ්‌මදත්‌තස්‌ස රාජිනො|
    block |අරක්‌ඛිතා ජානපදා අධම්‌මබලිනා හතා|
  count |365|
    block |රත්‌තිඤ්‌හි චොරා ඛාදන්‌ති දිවා ඛාදන්‌ති තුණ්‌ඩියා|
    block |රට්‌ඨස්‌මිං කූටරාජස්‌ස බහු අධම්‌මිකො ජනො|
    block |කථං නො අසිකොසත්‌ථා ඛීරපා හඤ්‌ඤතෙ පජා|
  count |366|
    block |එවං ඛජ්‌ජතු පඤ්‌චාලො හතො යුද්‌ධෙ සපුත්‌තකො|
    block |යථාහමජ්‌ජ ඛජ්‌ජාමි ගාමිකෙහි අරඤ්‌ඤජො|
  count |367|
    block |න සබ්‌බභූතෙසු විධෙන්‌ති රක්‌ඛං රාජානො මණ්‌ඩූක මනුස්‌සලොකෙ|
    block |නෙත්‌තාවතා රාජා අධම්‌මචාරී යං තාදිසං ජීවමදෙය්‍යු ධඞ්‌කා|
  count |368|
    block |අධම්‌මරූපො වත බ්‍රහ්‌මචාරී අනුප්‌පියං භාසසි ඛත්‌තියස්‌ස|
    block |විලුප්‌පමානාය පුථුප්‌පජාය පූජෙසි රාජං පරමප්‌පමාදං|
  count |369|
    block |සචෙ ඉමං බ්‍රහ්‌මෙ සුරජ්‌ජකං සියා ඵීතං රට්‌ඨං මුදිතං විප්‌පසන්‌නං|
    block |භුත්‌වා බලිං අග්‌ගපිණ්‌ඩඤ්‌ච කාකා න මාදිසං ජීවමදෙය්‍යු ධඞ්‌කාති|
    block |කිංඡන්‌ද කුම්‌භ ජයද්‌දිස ඡද්‌දන්‌ත අථ පණ්‌ඩිතසම්‌භව සිරකපි|
    block |දකරක්‌ඛස පණ්‌ඩරනාගවරො අථ සම්‌බුල තින්‌දුකදෙවසුතොති|
  stand |ගන්‌ධතින්‌දුකජාතකං දසමං|
  block |තස්‌සුද්‌දානං|
  stand |තිංසනිපාතං නිට්‌ඨිතං|
  stand |ජාතකපාළියා පඨමො භාගො නිට්‌ඨිතො|
