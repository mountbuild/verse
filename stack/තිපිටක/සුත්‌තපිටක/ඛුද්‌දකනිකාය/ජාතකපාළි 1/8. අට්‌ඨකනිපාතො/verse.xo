block |අට්‌ඨකනිපාතො|
  count |  |
  block |කච්‌චානිජාතකං|
  count |1|
    block |ඔදාතවත්‌ථා සුචි අල්‌ලකෙසා කච්‌චානි කිං කුම්‌භිමධිස්‌සයිත්‌වා|
    block |පිට්‌ඨා තිලා ධොවසි තණ්‌ඩුලානි තිලොදනො හෙහිති කිස්‌ස හෙතු|
  count |2|
    block |න ඛො අයං බ්‍රාහ්‌මණ භොජනත්‌ථා තිලොදනො හෙහිති සාධුපක්‌කො|
    block |ධම්‌මො මතො තස්‌ස පහුත්‌තමජ්‌ජ අහං කරිස්‌සාමි සුසානමජ්‌ඣෙ|
  count |3|
    block |අනුවිච්‌ච කච්‌චානි කරොහි කිච්‌චං ධම්‌මො මතො කො නු තවෙව සංසි|
    block |සහස්‌සනෙත්‌තො අතුලානුභාවො න මිය්‍යතී ධම්‌මවරො කදාචි|
  count |4|
    block |දළ්‌හප්‌පමාණං මම එත්‌ථ බ්‍රහ්‌මෙ ධම්‌මො මතො නත්‌ථි මමෙත්‌ථ කඞ්‌ඛා|
    block |යෙ යෙව දානි පාපා භවන්‌ති තෙ තෙව දානි සුඛිතා භවන්‌ති|
  count |5|
    block |සුණිසා හි මය්‌හං වඤ්‌ඣා අහොසි සා මං වධිත්‌වාන විජායි පුත්‌තං|
    block |සා දානි සබ්‌බස්‌ස කුලස්‌ස ඉස්‌සරා අහං පනම්‌හි අපවිද්‌ධා එකිකා|
  count |6|
    block |ජීවාමි වොහං න මතොහමස්‌මි තවෙව අත්‌ථාය ඉධාගතොස්‌මි|
    block |යා තං වධිත්‌වාන විජායි පුත්‌තං සහාව පුත්‌තෙන කරොමි භස්‌මං|
  count |7|
    block |එවඤ්‌ච තෙ රුච්‌චති දෙවරාජ මමෙව අත්‌ථාය ඉධාගතොසි|
    block |අහඤ්‌ච පුත්‌තො සුණිසා ච නත්‌තා සම්‌මොදමානා ඝරමාවසෙම|
  count |8|
    block |එවඤ්‌ච තෙ රුච්‌චති කාතියානි හතාපි සන්‌තා න ජහාසි ධම්‌මං|
    block |තුවඤ්‌ච පුත්‌තො සුණිසා ච නත්‌තා සම්‌මොදමානා ඝරමාවසෙථ|
  count |9|
    block |සා කාතියානී සුණිසාය සද්‌ධිං සම්‌මොදමානා ඝරමාවසිත්‌ථ|
    block |පුත්‌තො ච නත්‌තා ච උපට්‌ඨහිංසු දෙවානමින්‌දෙන අධිග්‌ගහීතාති|
  stand |කච්‌චානිජාතකං පඨමං|
  count |  |
  block |අට්‌ඨසද්‌දජාතකං|
  count |10|
    block |ඉදං පුරෙ නින්‌නමාහු බහුමච්‌ඡං මහොදකං|
    block |ආවාසො බකරාජස්‌ස පෙත්‌තිකං භවනං මම|
    block |ත්‍යජ්‌ජ භෙකෙන යාපෙම ඔකං න වජහාමසෙ|
  count |11|
    block |කො දුතියං අසීලිස්‌ස බන්‌ධරස්‌සක්‌ඛි භෙච්‌ඡති|
    block |කො මෙ පුත්‌තෙ කුලාවකං මඤ්‌ච සොත්‌ථිං කරිස්‌සති|
  count |12|
    block |සබ්‌බා පරික්‌ඛයා ඵෙග්‌ගු යාව තස්‌සා ගතී අහු|
    block |ඛීණභක්‌ඛො මහාරාජ සාරෙ න රමතී ඝුණො|
  count |13|
    block |සා නූනාහං ඉතො ගන්‌ත්‌වා රඤ්‌ඤො මුත්‌තා නිවෙසනා|
    block |අත්‌තානං රමයිස්‌සාමි දුමසාඛනිකෙතිනී|
  count |14|
    block |සො නූනාහං ඉතො ගන්‌ත්‌වා රඤ්‌ඤො මුත්‌තො නිවෙසනා|
    block |අග්‌ගොදකානි පිස්‌සාමි යූථස්‌ස පුරතො වජං|
  count |15|
    block |තං මං කාමෙහි සම්‌මත්‌තං රත්‌තං කාමෙසු මුච්‌ඡිතං|
    block |ආනයී භරතො ලුද්‌දො බාහිකො භද්‌දමත්‌ථු තෙ|
  count |16|
    block |අන්‌ධකාරතිමිසායං තුඞ්‌ගෙ උපරිපබ්‌බතෙ|
    block |සා මං සණ්‌හෙන මුදුනා මා පාදං ඛලි යස්‌මනි|
  count |17|
    block |අසංසයං ජාතිඛයන්‌තදස්‌සී න ගබ්‌භසෙය්‍යං පුනරාවජිස්‌සං|
    block |අයමන්‌තිමා පච්‌ඡිමා ගබ්‌භසෙය්‍යා ඛීණො මෙ සංසාරො පුනබ්‌භවායාති|
  stand |අට්‌ඨසද්‌දජාතකං දුතියං|
  count |  |
  block |සුලසාජාතකං|
  count |18|
    block |ඉදං සුවණ්‌ණකායූරං මුත්‌තා වෙළුරියා බහූ|
    block |සබ්‌බං හරස්‌සු භද්‌දන්‌තෙ මඤ්‌ච දාසීති සාවය|
  count |19|
    block |ඔරොපයස්‌සු කල්‍යාණි මා බාළ්‌හං පරිදෙවසි|
    block |න චාහං අභිජානාමි අහන්‌ත්‌වා ධනමාභතං|
  count |20|
    block |යතො සරාමි අත්‌තානං යතො පත්‌තාස්‌මි විඤ්‌ඤුතං|
    block |න චාහං අභිජානාමි අඤ්‌ඤං පියතරං තයා|
  count |21|
    block |එහි තං උපගූහිස්‌සං කරිස්‌සඤ්‌ච පදක්‌ඛිණං|
    block |න හි දානි පුන අත්‌ථි මම තුය්‌හඤ්‌ච සඞ්‌ගමො|
  count |22|
    block |න හි සබ්‌බෙසු ඨානෙසු පුරිසො හොති පණ්‌ඩිතො|
    block |ඉත්‌ථීපි පණ්‌ඩිතා හොති තත්‌ථ තත්‌ථ විචක්‌ඛණා|
  count |23|
    block |න හි සබ්‌බෙසු ඨානෙසු පුරිසො හොති පණ්‌ඩිතො|
    block |ඉත්‌ථීපි පණ්‌ඩිතා හොති ලහුං අත්‌ථං විචින්‌තිකා|
  count |24|
    block |ලහුඤ්‌ච වත ඛිප්‌පඤ්‌ච නිකට්‌ඨෙ සමචෙතයි|
    block |මිගං පුණ්‌ණායතෙනෙව සුලසා සත්‌තුකං වධි|
  count |25|
    block |යොධ උප්‌පතිතං අත්‌ථං න ඛිප්‌පමනුබුජ්‌ඣති|
    block |සො හඤ්‌ඤති මන්‌දමති චොරොව ගිරිගබ්‌භරෙ|
  count |26|
    block |යො ච උප්‌පතිතං අත්‌ථං ඛිප්‌පමෙව නිබොධති|
    block |මුච්‌චතෙ සත්‌තුසම්‌බාධා සුලසා සත්‌තුකාමිවාති|
  stand |සුලසාජාතකං තතියං|
  count |  |
  block |සුමඞ්‌ගලජාතකං|
  count |27|
    block |භුසම්‌හි කුද්‌ධොති අවෙක්‌ඛියාන න තාව දණ්‌ඩං පණයෙය්‍ය ඉස්‌සරො|
    block |අට්‌ඨානසො අප්‌පතිරූපමත්‌තනො පරස්‌ස දුක්‌ඛානි භුසං උදීරයෙ|
  count |28|
    block |යතො ච ජානෙය්‍ය පසාදමත්‌තනො අත්‌ථං නියුඤ්‌ජෙය්‍ය පරස්‌ස දුක්‌කටං|
    block |තදායමත්‌ථොති සයං අවෙක්‌ඛිය අථස්‌ස දණ්‌ඩං සදිසං නිවෙසයෙ|
  count |29|
    block |න චාපි ඣාපෙති පරං න අත්‌තනං අමුච්‌ඡිතො යො නයතෙ නයානයං|
    block |යො දණ්‌ඩධාරො භවතීධ ඉස්‌සරො ස වණ්‌ණගුත්‌තො සිරියා න ධංසති|
  count |30|
    block |යෙ ඛත්‌තියා සෙ අනිසම්‌මකාරිනො පණෙන්‌ති දණ්‌ඩං සහසා පමුච්‌ඡිතා|
    block |අවණ්‌ණසංයුතා ජහන්‌ති ජීවිතං ඉතො විමුත්‌තාපි ච යන්‌ති දුග්‌ගතිං|
  count |31|
    block |ධම්‌මෙ ච යෙ අරියප්‌පවෙදිතෙ රතා අනුත්‌තරා තෙ වචසා මනසා කම්‌මුනා ච|
    block |තෙ සන්‌තිසොරච්‌චසමාධිසණ්‌ඨිතා වජන්‌ති ලොකං දුභයං තථාවිධා|
  count |32|
    block |රාජාහමස්‌මි නරපමදානමිස්‌සරො සචෙපි කුජ්‌ඣාමි ඨපෙමි අත්‌තනං|
    block |නිසෙධයන්‌තො ජනතං තථාවිධං පණෙමි දණ්‌ඩං අනුකම්‌ප යොනිසො|
  count |33|
    block |සිරී ච ලක්‌ඛී ච තවෙව ඛත්‌තිය ජනාධිප මා විජහි කුදාචනං|
    block |අක්‌කොධනො නිච්‌චපසන්‌නචිත්‌තො අනීඝො තුවං වස්‌සසතානි පාලය|
  count |34|
    block |ගුණෙහි එතෙහි උපෙත ඛත්‌තිය ඨිතමරියවත්‌තී සුවචො අකොධනො|
    block |සුඛී අනුප්‌පීළ පසාසමෙදිනිං ඉතො විමුත්‌තොපි ච යාහි සුග්‌ගතිං|
  count |35|
    block |එවං සුනීතෙන සුභාසිතෙන ධම්‌මෙන ඤායෙන උපායසො නයං|
    block |නිබ්‌බාපයෙ සඞ්‌ඛුභිතං මහාජනං මහාව මෙඝො සලිලෙන මෙදිනින්‌ති|
  stand |සුමඞ්‌ගලජාතකං චතුත්‌ථං|
  count |  |
  block |ගඞ්‌ගමාලජාතකං|
  count |36|
    block |අඞ්‌ගාරජාතා පථවී කුක්‌කුළානුගතා මහී|
    block |අථ ගායසි වත්‌තානි න තං තපති ආතපො|
  count |37|
    block |උද්‌ධං තපති ආදිච්‌චො අධො තපති වාලුකා|
    block |අථ ගායසි වත්‌තානි න තං තපති ආතපො|
  count |38|
    block |න මං තපති ආතපො ආතපා තපයන්‌ති මං|
    block |අත්‌ථා හි විවිධා රාජ තෙ තපන්‌ති න ආතපො|
  count |39|
    block |අද්‌දසං කාම තෙ මූලං සඞ්‌කප්‌පා කාම ජායසි|
    block |න තං සඞ්‌කප්‌පයිස්‌සාමි එවං කාම න හෙහිසි|
  count |40|
    block |අප්‌පාපි කාමා න අලං බහූහිපි න තප්‌පති|
    block |අහහා බාලලපනා පරිවජ්‌ජෙථ ජග්‌ගතො|
  count |41|
    block |අප්‌පස්‌ස කම්‌මස්‌ස ඵලං මමෙදං උදයො අජ්‌ඣාගමා මහත්‌තපත්‌තං|
    block |සුලද්‌ධලාභො වත මාණවස්‌ස යො පබ්‌බජී කාමරාගං පහාය|
  count |42|
    block |තපසා පජහන්‌ති පාපකම්‌මං තපසා න්‌හාපිතකුම්‌භකාරභාවං|
    block |තපසා අභිභුය්‍ය ගඞ්‌ගමාල නාමෙනාලපසජ්‌ජ බ්‍රහ්‌මදත්‌තං|
  count |43|
    block |සන්‌දිට්‌ඨිකමෙව අම්‌ම පස්‌සථ ඛන්‌තීසොරච්‌චස්‌ස අයං විපාකො|
    block |යො සබ්‌බජනස්‌ස වන්‌දිතොහු තං වන්‌දාම සරාජිකා සමච්‌චා|
  count |44|
    block |මා කිඤ්‌චි අවචුත්‌ථ ගඞ්‌ගමාලං මුනිනං මොනපථෙසු සික්‌ඛමානං|
    block |එසො හි අතරි අණ්‌ණවං යං තරිත්‌වා චරන්‌ති වීතසොකාති|
  stand |ගඞ්‌ගමාලජාතකං පඤ්‌චමං|
  count |  |
  block |චෙතියජාතකං|
  count |45|
    block |ධම්‌මො හවෙ හතො හන්‌ති නාහතො හන්‌ති කිඤ්‌චනං|
    block |තස්‌මා හි ධම්‌මං න හනෙ මා ත්‌වං ධම්‌මො හතො හනි|
  count |46|
    block |අලිකං භාසමානස්‌ස අපක්‌කමන්‌ති දෙවතා|
    block |පූතිකඤ්‌ච මුඛං වාති සකට්‌ඨානා ච ධංසති|
    block |යො ජානං පුච්‌ඡිතො පඤ්‌හං අඤ්‌ඤථා නං වියාකරෙ|
  count |47|
    block |සචෙ හි සච්‌චං භණසි හොහි රාජ යථා පුරෙ|
    block |මුසා චෙ භාසසෙ රාජ භූමියං තිට්‌ඨ චෙතිය|
  count |48|
    block |අකාලෙ වස්‌සතී තස්‌ස කාලෙ තස්‌ස න වස්‌සති|
    block |යො ජානං පුච්‌ඡිතො පඤ්‌හං අඤ්‌ඤථා නං වියාකරෙ|
  count |49|
    block |සචෙ හි සච්‌චං භණසි හොහි රාජ යථා පුරෙ|
    block |මුසා චෙ භාසසෙ රාජ භූමිං පවිස චෙතිය|
  count |50|
    block |ජිව්‌හා තස්‌ස ද්‌විධා හොති උරගස්‌සෙව දිසම්‌පති|
    block |යො ජානං පුච්‌ඡිතො පඤ්‌හං අඤ්‌ඤථා නං වියාකරෙ|
  count |51|
    block |සචෙ හි සච්‌චං භණසි හොහි රාජ යථා පුරෙ|
    block |මුසා චෙ භාසසෙ රාජ භිය්‍යො පවිස චෙතිය|
  count |52|
    block |ජිව්‌හා තස්‌ස න භවති මච්‌ඡස්‌සෙව දිසම්‌පති|
    block |යො ජානං පුච්‌ඡිතො පඤ්‌හං අඤ්‌ඤථා නං වියාකරෙ|
  count |53|
    block |සචෙ හි සච්‌චං භණසි හොහි රාජ යථා පුරෙ|
    block |මුසා චෙ භාසසෙ රාජ භිය්‍යො පවිස චෙතිය|
  count |54|
    block |ථියොව තස්‌ස ජායන්‌ති න පුමා ජායරෙ කුලෙ|
    block |යො ජානං පුච්‌ඡිතො පඤ්‌හං අඤ්‌ඤථා නං වියාකරෙ|
  count |55|
    block |සචෙ හි සච්‌චං භණසි හොහි රාජ යථා පුරෙ|
    block |මුසා චෙ භාසසෙ රාජ භිය්‍යො පවිස චෙතිය|
  count |56|
    block |පුත්‌තා තස්‌ස න භවන්‌ති පක්‌කමන්‌ති දිසොදිසං|
    block |යො ජානං පුච්‌ඡිතො පඤ්‌හං අඤ්‌ඤථා නං වියාකරෙ|
  count |57|
    block |සචෙ හි සච්‌චං භණසි හොහි රාජ යථා පුරෙ|
    block |මුසා චෙ භාසසෙ රාජ භිය්‍යො පවිස චෙතිය|
  count |58|
    block |ස රාජා ඉසිනා සත්‌තො අන්‌තලික්‌ඛචරො පුරෙ|
    block |පාවෙක්‌ඛි පථවිං චෙච්‌චො හීනත්‌තො පත්‌ව පරියායං|
  count |59|
    block |තස්‌මා හි ඡන්‌දාගමනං නප්‌පසංසන්‌ති පණ්‌ඩිතා|
    block |අදුට්‌ඨචිත්‌තො භාසෙය්‍ය ගිරං සච්‌චූපසංහිතන්‌ති|
  stand |චෙතියජාතකං ඡට්‌ඨං|
  count |  |
  block |ඉන්‌ද්‍රියජාතකං|
  count |60|
    block |යො ඉන්‌ද්‍රියානං කාමෙන වසං නාරද ගච්‌ඡති|
    block |සො පරිච්‌චජ්‌ජුභො ලොකෙ ජීවන්‌තොව විසුස්‌සති|
  count |61|
    block |සුඛස්‌සානන්‌තරං දුක්‌ඛං දුක්‌ඛස්‌සානන්‌තරං සුඛං|
    block |සොසි පත්‌තො සුඛා දුක්‌ඛං පාටිකඞ්‌ඛ වරං සුඛං|
  count |62|
    block |කිච්‌ඡකාලෙ කිච්‌ඡසහො යො කිච්‌ඡං නාතිවත්‌තති|
    block |ස කිච්‌ඡන්‌තං සුඛං ධීරො යොගං සමධිගච්‌ඡති|
  count |63|
    block |න හෙව කාමාන කාමා නානත්‌ථා නාත්‌ථකාරණා|
    block |න කතඤ්‌ච නිරඞ්‌කත්‌වා ධම්‌මා චවිතුමරහසි|
  count |64|
    block |දක්‌ඛං ගහපතී සාධු සංවිභජ්‌ජඤ්‌ච භොජනං|
    block |අහාසො අත්‌ථලාභෙසු අත්‌ථබ්‍යාපත්‌ති අබ්‍යථො|
  count |65|
    block |එත්‌තාවතෙතං පණ්‌ඩිච්‌චං අපි සො දවිලො බ්‍රවි|
    block |න යිතො කිඤ්‌චි පාපියො යො ඉන්‌ද්‍රියානං වසං වජෙ|
  count |66|
    block |අමිත්‌තානංව හත්‌ථත්‌ථං සිවි පප්‌පොති මාමිව|
    block |කම්‌මං විජ්‌ජඤ්‌ච දක්‌ඛෙය්‍යං විවාහං සීලමද්‌දවං|
    block |එතෙ ච යසෙ හාපෙත්‌වා නිබ්‌බත්‌තො සෙහි කම්‌මෙහි|
  count |67|
    block |සොහං සහස්‌සජීනොව අබන්‌ධු අපරායණො|
    block |අරියධම්‌මා අපක්‌කන්‌තො යථා පෙතො තථෙවහං|
  count |68|
    block |සුඛකාමෙ දුක්‌ඛාපෙත්‌වා ආපන්‌නොස්‌මි පදං ඉමං|
    block |සො සුඛං නාධිගච්‌ඡාමි ඨිතො භාණුමතාමිවාති|
  stand |ඉන්‌ද්‍රියජාතකං සත්‌තමං|
  count |  |
  block |ආදිත්‌තජාතකං|
  count |69|
    block |ආදිත්‌තස්‌මිං අගාරස්‌මිං යං නීහරති භාජනං|
    block |තං තස්‌ස හොති අත්‌ථාය නො ච යං තත්‌ථ ඩය්‌හති|
  count |70|
    block |එවාමාදීපිතො ලොකො ජරාය මරණෙන ච|
    block |නීහරෙථෙව දානෙන දින්‌නං හොති සුනීහතං|
  count |71|
    block |යො ධම්‌මලද්‌ධස්‌ස දදාති දානං උට්‌ඨානවීරියාධිගතස්‌ස ජන්‌තු|
    block |අතික්‌කම්‌ම සො වෙතරණිං යමස්‌ස දිබ්‌බානි ඨානානි උපෙති මච්‌චො|
  count |72|
    block |දානඤ්‌ච යුද්‌ධඤ්‌ච සමානමාහු අප්‌පාපි සන්‌තා බහුකෙ ජිනන්‌ති|
    block |අප්‌පම්‌පි චෙ සද්‌දහානො දදාති තෙනෙව සො හොති සුඛී පරත්‌ථ|
  count |73|
    block |විචෙය්‍ය දානං සුගතප්‌පසත්‌ථං යෙ දක්‌ඛිණෙය්‍යා ඉධ ජීවලොකෙ|
    block |එතෙසු දින්‌නානි මහප්‌ඵලානි බීජානි වුත්‌තානි යථා සුඛෙත්‌තෙ|
  count |74|
    block |යො පාණභූතානි අහෙඨයං චරං පරූපවාදා න කරොති පාපං|
    block |භීරුං පසංසන්‌ති න තත්‌ථ සූරං භයා හි සන්‌තො න කරොන්‌ති පාපං|
  count |75|
    block |හීනෙන බ්‍රහ්‌මචරියෙන ඛත්‌තියෙ උපපජ්‌ජති|
    block |මජ්‌ඣිමෙන ච දෙවත්‌තං උත්‌තමෙන විසුජ්‌ඣති|
  count |76|
    block |අද්‌ධා හි දානං බහුධා පසත්‌ථං දානා ච ඛො ධම්‌මපදංව සෙය්‍යො|
    block |පුබ්‌බෙව හි පුබ්‌බතරෙව සන්‌තො නිබ්‌බානමෙවජ්‌ඣගමුං සපඤ්‌ඤාති|
  stand |ආදිත්‌තජාතකං අට්‌ඨමං|
  count |  |
  block |අට්‌ඨානජාතකං|
  count |77|
    block |ගඞ්‌ගා කුමුදිනී සන්‌තා සඞ්‌ඛවණ්‌ණා ච කොකිලා|
    block |ජම්‌බු තාලඵලං දජ්‌ජා අථ නූන තදා සියා|
  count |78|
    block |යදා කච්‌ඡපලොමානං පාවාරො තිවිධො සියා|
    block |හෙමන්‌තිකං පාවුරණං අථ නූන තදා සියා|
  count |79|
    block |යදා මකසපාදානං අට්‌ටාලො සුකතො සියා|
    block |දළ්‌හො ච අවිකම්‌පී ච අථ නූන තදා සියා|
  count |80|
    block |යදා සසවිසාණානං නිස්‌සෙණී සුකතා සියා|
    block |සග්‌ගස්‌සාරොහණත්‌ථාය අථ නූන තදා සියා|
  count |81|
    block |යදා නිස්‌සෙණිමාරුය්‌හ චන්‌දං ඛාදෙය්‍යු මූසිකා|
    block |රාහුඤ්‌ච පරිපාතෙය්‍යුං අථ නූන තදා සියා|
  count |82|
    block |යදා සුරාඝටං පිත්‌වා මක්‌ඛිකා ගණචාරිණී|
    block |අඞ්‌ගාරෙ වාසං කප්‌පෙය්‍යුං අථ නූන තදා සියා|
  count |83|
    block |යදා බිම්‌බොට්‌ඨසම්‌පන්‌නො ගද්‍රභො සුමුඛො සියා|
    block |කුසලො නච්‌චගීතස්‌ස අථ නූන තදා සියා|
  count |84|
    block |යදා කාකා උලූකා ච මන්‌තයෙය්‍යුං රහොගතා|
    block |අඤ්‌ඤමඤ්‌ඤං පිහයෙය්‍යුං අථ නූන තදා සියා|
  count |85|
    block |යදා මුළාල පත්‌තානං ඡත්‌තං ථිරතරං සියා|
    block |වස්‌සස්‌ස පටිඝාතාය අථ නූන තදා සියා|
  count |86|
    block |යදා කුලකො සකුණො පබ්‌බතං ගන්‌ධමාදනං|
    block |තුණ්‌ඩෙනාදාය ගච්‌ඡෙය්‍ය අථ නූන තදා සියා|
  count |87|
    block |යදා සාමුද්‌දිකං නාවං ස-යන්‌තං ස-වටාකරං|
    block |චෙටො ආදාය ගච්‌ඡෙය්‍ය අථ නූන තදා සියාති|
  stand |අට්‌ඨානජාතකං නවමං|
  count |  |
  block |දීපිජාතකං|
  count |88|
    block |ඛමනීයං යාපනීයං කච්‌චි මාතුල තෙ සුඛං|
    block |සුඛං තෙ අම්‌මා අවච සුඛකාමාව තෙ මයං|
  count |89|
    block |නඞ්‌ගුට්‌ඨං මෙ අවක්‌කම්‌ම හෙඨයිත්‌වාන එළිකෙ|
    block |සාජ්‌ජ මාතුලවාදෙන මුඤ්‌චිතබ්‌බා නු මඤ්‌ඤසි|
  count |90|
    block |පුරත්‌ථාමුඛො නිසින්‌නොසි අහං තෙ මුඛමාගතා|
    block |පච්‌ඡතො තුය්‌හං නඞ්‌ගුට්‌ඨං කථං ඛ්‌වාහං අවක්‌කමිං|
  count |91|
    block |යාවතා චතුරො දීපා සසමුද්‌දා සපබ්‌බතා|
    block |තාවතා මය්‌හං නඞ්‌ගුට්‌ඨං කථං ඛො ත්‌වං විවජ්‌ජයි|
  count |92|
    block |පුබ්‌බෙව මෙතමක්‌ඛිංසු මාතා පිතා ච භාතරො|
    block |දීඝං දුට්‌ඨස්‌ස නඞ්‌ගුට්‌ඨං සාම්‌හි වෙහායසාගතා|
  count |93|
    block |තඤ්‌ච දිස්‌වාන ආයන්‌තිං අන්‌තලික්‌ඛස්‌මි එළිකෙ|
    block |මිගසඞ්‌ඝො පලායිත්‌ථ භක්‌ඛො මෙ නාසිතො තයා|
  count |94|
    block |ඉච්‌චෙවං විලපන්‌තියා එළකියා රුහග්‌ඝසො|
    block |ගලකං අන්‌වාවමද්‌දි නත්‌ථි දුට්‌ඨෙ සුභාසිතං|
  count |95|
    block |නෙව දුට්‌ඨෙ නයො අත්‌ථි න ධම්‌මො න සුභාසිතං|
    block |නික්‌කමං දුට්‌ඨෙ යුඤ්‌ජෙථ සො ච සබ්‌භිං න රඤ්‌ජතීති|
    block |පරිසුද්‌ධා මනාවිලා වත්‌ථධරා බකරාජස්‌ස කායුරං දණ්‌ඩවරො|
    block |අථ අඞ්‌ගාර චෙතිය දෙවිලිනා අථ ආදිත්‌ත ගඞ්‌ගා දසෙළකිනාති|
  stand |දීපිජාතකං දසමං|
  stand |අට්‌ඨකනිපාතං නිට්‌ඨිතං|
  block |තස්‌සුද්‌දානං|
