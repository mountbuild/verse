block |දුකනිපාතො|
  block |දළ්‌හවග්‌ගො|
    count |  |
    block |රාජොවාදජාතකං --|
    count |1|
      block |දළ්‌හං දළ්‌හස්‌ස ඛිපති බල්‌ලිකො මුදුනා මුදුං|
      block |සාධුම්‌පි සාධුනා ජෙති අසාධුම්‌පි අසාධුනා|
      block |එතාදිසො අයං රාජා මග්‌ගා උය්‍යාහි සාරථි|
    count |2|
      block |අක්‌කොධෙන ජිනෙ කොධං අසාධුං සාධුනා ජිනෙ|
      block |ජිනෙ කදරියං දානෙන සච්‌චෙනාලිකවාදිනං|
      block |එතාදිසො අයං රාජා මග්‌ගා උය්‍යාහි සාරථීති|
    stand |රාජොවාදජාතකං පඨමං|
    count |  |
      block |සානි කම්‌මානි තප්‌පෙන්‌ති උණ්‌හංවජ්‌ඣොහිතං මුඛෙ|
    block |අසමෙක්‌ඛිතකම්‌මන්‌තං තුරිතාභිනිපාතිනං|
    count |4|
      block |සීහො ච සීහනාදෙන දද්‌දරං අභිනාදයි|
      block |සුත්‌වා සීහස්‌ස නිග්‌ඝොසං සිඞ්‌ගාලො දද්‌දරෙ වසං|
      block |භීතො සන්‌තාසමාපාදි හදයඤ්‌චස්‌ස අප්‌ඵලීති|
    stand |සිඞ්‌ගාලජාතකං දුතියං|
    count |  |
    block |සූකරජාතකං --|
    count |5|
      block |චතුප්‌පදො අහං සම්‌ම ත්‌වම්‌පි සම්‌ම චතුප්‌පදො|
      block |එහි සම්‌ම නිවත්‌තස්‌සු කිං නු භීතො පලායසි|
    count |6|
      block |අසුචි පූතිලොමොසි දුග්‌ගන්‌ධො වාසි සූකර|
      block |සචෙ යුජ්‌ඣිතුකාමොසි ජයං සම්‌ම දදාමි තෙති|
    stand |සූකරජාතකං තතියං|
    count |  |
    block |උරගජාතක --|
    count |7|
      block |ඉධූරගානං පවරො පවිට්‌ඨො සෙලස්‌ස වණ්‌ණෙන පමොක්‌ඛමිච්‌ඡං|
      block |බ්‍රහ්‌මඤ්‌ච වණ්‌ණං අපචායමානො බුභුක්‌ඛිතො නො විතරාමි භොත්‌තුං|
    count |8|
      block |සො බ්‍රහ්‌මගුත්‌තො චිරමෙව ජීව දිබ්‍යා ච තෙ පාතුභවන්‌තු භක්‌ඛා|
      block |යො බ්‍රහ්‌මවණ්‌ණං අපචායමානො බුභුක්‌ඛිතො නො විතරාසි භොත්‌තුන්‌ති|
    stand |උරගජාතකං චතුත්‌ථං|
    count |  |
    block |භග්‌ගජාතකං --|
    count |9|
      block |ජීව වස්‌සසතං භග්‌ග අපරානි ච වීසතිං|
      block |මා මං පිසාචා ඛාදන්‌තු ජීව ත්‌වං සරදො සතං|
    count |10|
      block |ත්‌වම්‌පි වස්‌සසතං ජීව අපරානි ච වීසතිං|
      block |විසං පිසාචා ඛාදන්‌තු ජීව ත්‌වං සරදො සතන්‌ති|
    stand |භග්‌ගජාතකං පඤ්‌චමං|
    count |  |
    block |අලීනචිත්‌තජාතකං --|
    count |11|
      block |අලීනචිත්‌තං නිස්‌සාය පහට්‌ඨා මහතී චමූ|
      block |කොසලං සෙනාසන්‌තුට්‌ඨං ජීවග්‌ගාහං අගාහයි|
    count |12|
      block |එවං නිස්‌සයසම්‌පන්‌නො භික්‌ඛු ආරද්‌ධවීරියො|
      block |භාවයං කුසලං ධම්‌මං යොගක්‌ඛෙමස්‌ස පත්‌තියා|
      block |පාපුණෙ අනුපුබ්‌බෙන සබ්‌බසංයොජනක්‌ඛයන්‌ති|
    stand |අලීනචිත්‌තජාතකං ඡට්‌ඨං|
    count |  |
    block |ගුණජාතකං --|
    count |13|
      block |යෙන කාමං පණාමෙති ධම්‌මො බලවතං මිගී|
      block |උන්‌නදන්‌තී විජානාහි ජාතං සරණතො භයං|
    count |14|
      block |අපි චෙපි දුබ්‌බලො මිත්‌තො මිත්‌තධම්‌මෙසු තිට්‌ඨති|
      block |සො ඤාතකො ච බන්‌ධු ච සො මිත්‌තො සො ච මෙ සඛා|
      block |දාඨිනි මාතිමඤ්‌ඤිත්‌ථො සිඞ්‌ගාලො මම පාණදොති|
    stand |ගුණජාතකං සත්‌තමං|
    count |  |
    block |සුහනුජාතකං --|
    count |15|
      block |නයිදං විසමසීලෙන සොණෙන සුහනූ සහ|
      block |සුහනූපි තාදිසොයෙව යො සොණස්‌ස සගොචරො|
    count |16|
      block |පක්‌ඛන්‌දිනා පගබ්‌භෙන නිච්‌චං සන්‌දානඛාදිනා|
      block |සමෙති පාපං පාපෙන සමෙති අසතා අසන්‌ති|
    stand |සුහනුජාතකං අට්‌ඨමං|
    count |  |
    block |මොරජාතකං --|
    count |17|
      block |උදෙතයං චක්‌ඛුමා එකරාජා හරිස්‌සවණ්‌ණො පථවිප්‌පභාසො|
      block |තං තං නමස්‌සාමි හරිස්‌සවණ්‌ණං පථවිප්‌පභාසං තයාජ්‌ජ ගුත්‌තා විහරෙමු දිවසං|
      block |යෙ බ්‍රාහ්‌මණා වෙදගූ සබ්‌බධම්‌මෙ තෙ මෙ නමො තෙ ච මං පාලයන්‌තු|
      block |නමත්‌ථු බුද්‌ධානං නමත්‌ථු බොධියා නමො විමුත්‌තානං නමො විමුත්‌තියා|
      block |ඉමං සො පරිත්‌තං කත්‌වා මොරො චරති එසනා|
    count |18|
      block |අපෙතයං චක්‌ඛුමා එකරාජා හරිස්‌සවණ්‌ණො පථවිප්‌පභාසො|
      block |තං තං නම්‌මස්‌සාමි හරිස්‌සවණ්‌ණං පථවිප්‌පභාසං තයාජ්‌ජ ගුත්‌තා විහරෙමු රත්‌තිං|
      block |යෙ බ්‍රාහ්‌මණා වෙදගූ සබ්‌බධම්‌මෙ තෙ මෙ නමො තෙ ච මං පාලයන්‌තු|
      block |නමත්‌ථු බුද්‌ධානං නමත්‌ථු බොධියා නමො විමුත්‌තානං නමො විමුත්‌තියා|
      block |ඉමං සො පරිත්‌තං කත්‌වා මොරො වාසමකප්‌පයීති|
    stand |මොරජාතකං නවමං|
    count |  |
    block |විනීලජාතකං --|
    count |19|
      block |එවමෙව නූන රාජානං වෙදෙහං මිථිලග්‌ගහං|
      block |අස්‌සා වහන්‌ති ආජඤ්‌ඤා යථා හංසා විනීලකං|
    count |20|
      block |විනීල දුග්‌ගං භජසි අභූමිං තාත සෙවසි|
      block |ගාමන්‌තකානි සෙවස්‌සු එතං මාතාලයං තවාති|
      block |වරබල්‌ලික දද්‌දර සූකරකො උරගූත්‌තම පඤ්‌චමභග්‌ගවරො|
      block |මහතීචමු යාව සිඞ්‌ගාලවරො සුහනුත්‌තම මොර විනීලං දසාති|
    stand |විනීලජාතකං දසමං|
    stand |දළ්‌හවග්‌ගො පඨමො|
    block |තස්‌සුද්‌දානං|
  block |සන්‌ථවවග්‌ගො|
    count |  |
    block |ඉන්‌දසමානගොත්‌තජාතකං --|
    count |21|
      block |න සන්‌ථවං කාපුරිසෙන කයිරා අරියො අනරියෙන පජානමත්‌ථං|
      block |චිරානුවුත්‌ථොපි කරොති පාපං ගජො යථා ඉන්‌දසමානගොත්‌තං|
    count |22|
      block |යං ත්‌වෙව ජඤ්‌ඤා සදිසො මමන්‌ති සීලෙන පඤ්‌ඤාය සුතෙන චාපි|
      block |තෙනෙව මෙත්‌තිං කයිරාථ සද්‌ධිං සුඛො හවෙ සප්‌පුරිසෙන සඞ්‌ගමොති|
    stand |ඉන්‌දසමානගොත්‌තජාතකං පඨමං|
    count |  |
    block |සන්‌ථවජාතකං --|
    count |23|
      block |න සන්‌ථවස්‌මා පරමත්‌ථි පාපියො යො සන්‌ථවො කාපුරිසෙන හොති|
      block |සන්‌තප්‌පිතො සප්‌පිනා පායසෙන කිච්‌ඡාකතං පණ්‌ණකුටිං අදය්‌හි|
    count |24|
      block |න සන්‌ථවස්‌මා පරමත්‌ථි සෙය්‍යො යො සන්‌ථවො සප්‌පුරිසෙන හොති|
      block |සීහස්‌ස බ්‍යග්‌ඝස්‌ස ච දීපිනො ච සාමා මුඛං ලෙහති සන්‌ථවෙනාති|
    stand |සන්‌ථවජාතකං දුතියං|
    count |  |
    block |සුසීමජාතකං --|
    count |25|
      block |කාළා මිගා සෙතදන්‌තා තවීමෙ පරොසතං හෙමජාලාභිඡන්‌නා|
      block |තෙ තෙ දදාමීති සුසීම බ්‍රූසි අනුස්‌සරං පෙත්‌තිපිතාමහානං|
    count |26|
      block |කාළා මිගා සෙතදන්‌තා මමීමෙ පරොසතං හෙමජාලාභිච්‌ඡන්‌නා|
      block |තෙ තෙ දදාමීති වදාමි මාණව අනුස්‌සරං පෙත්‌තිපිතාමහානන්‌ති|
    stand |සුසීමජාතකං තතියං|
    count |  |
    block |ගිජ්‌ඣජාතකං --|
    count |27|
      block |යං නු ගිජ්‌ඣො යොජනසතං කුණපානි අවෙක්‌ඛති|
      block |කස්‌මා ජාලඤ්‌ච පාසඤ්‌ච ආසජ්‌ජාපි න බුජ්‌ඣසි|
    count |28|
      block |යදා පරාභවො හොති පොසො ජීවිතසඞ්‌ඛයෙ|
      block |අථ ජාලඤ්‌ච පාසඤ්‌ච ආසජ්‌ජාපි න බුජ්‌ඣතීති|
    stand |ගිජ්‌ඣජාතකං චතුත්‌ථං|
    count |  |
    block |නකුලජාතකං --|
    count |29|
      block |සන්‌ධිං කත්‌වා අමිත්‌තෙන අණ්‌ඩජෙන ජලාබුජ|
      block |විවරිය දාඨං සෙසි කුතො තෙ භයමාගතං|
    count |30|
      block |සඞ්‌කෙථෙව අමිත්‌තස්‌මිං මිත්‌තස්‌මිම්‌පි න විස්‌සසෙ|
      block |අභයා භයමුප්‌පන්‌නං අපි මූලානි කන්‌තතීති|
    stand |නකුලජාතකං පඤ්‌චමං|
    count |  |
    block |උපසාළකජාතකං --|
    count |31|
      block |උපසාළකනාමානි සහස්‌සානි චතුද්‌දස|
      block |අස්‌මිං පදෙසෙ දඩ්‌ඪානි නත්‌ථි ලොකෙ අනාමතං|
    count |32|
      block |යම්‌හි සච්‌චඤ්‌ච ධම්‌මො ච අහිංසා සංයමො දමො|
      block |එතං අරියා සෙවන්‌ති එතං ලොකෙ අනාමතන්‌ති|
    stand |උපසාළකජාතකං ඡට්‌ඨං|
    count |  |
    block |සමිද්‌ධිජාතකං --|
    count |33|
      block |අභුත්‌වා භික්‌ඛසි භික්‌ඛු න හි භුත්‌වාන භික්‌ඛසි|
      block |භුත්‌වාන භික්‌ඛු භික්‌ඛස්‌සු මා තං කාලො උපච්‌චගා|
    count |34|
      block |කාලං වොහං න ජානාමි ඡන්‌නො කාලො න දිස්‌සති|
      block |තස්‌මා අභුත්‌වා භික්‌ඛාමි මා මං කාලො උපච්‌චගාති|
    stand |සමිද්‌ධිජාතකං සත්‌තමං|
    count |  |
    block |සකුණග්‌ඝිජාතකං --|
    count |35|
      block |සෙනො බලසා පතමානො ලාපං ගොචරඨායිනං|
      block |සහසා අජ්‌ඣප්‌පත්‌තොව මරණං තෙනුපාගමි|
    count |36|
      block |සොහං නයෙන සම්‌පන්‌නො පෙත්‌තිකෙ ගොචරෙ රතො|
      block |අපෙතසත්‌තු මොදාමි සම්‌පස්‌සං අත්‌ථමත්‌තනොති|
    stand |සකුණග්‌ඝිජාතකං අට්‌ඨමං|
    count |  |
    block |අරකජාතකං --|
    count |37|
      block |යො වෙ මෙත්‌තෙන චිත්‌තෙන සබ්‌බලොකානුකම්‌පති|
      block |උද්‌ධං අධො ච තිරියං අප්‌පමාණෙන සබ්‌බසො|
    count |38|
      block |අප්‌පමාණං හිතං චිත්‌තං පරිපුණ්‌ණං සුභාවිතං|
      block |යං පමාණකතං කම්‌මං න තං තත්‍රාවසිස්‌සතීති|
    stand |අරකජාතකං නවමං|
    count |  |
    block |කකණ්‌ටකජාතකං --|
    count |39|
      block |නායං පුරෙ උණ්‌ණමති තොරණග්‌ගෙ කකණ්‌ටකො|
      block |මහොසධ විජානාහි කෙන ථද්‌ධො කකණ්‌ටකො|
    count |40|
      block |අලද්‌ධපුබ්‌බං ලද්‌ධාන අඩ්‌ඪමාසං කකණ්‌ටකො|
      block |අතිමඤ්‌ඤති රාජානං වෙදෙහං මිථිලග්‌ගහන්‌ති|
      block |අථ ඉන්‌දසමාන සපණ්‌ණකුටි සුසිමුත්‌තම ගිජ්‌ඣ ජලාබුජකො|
      block |උපසාළක භික්‌ඛු සලාපවරො අථ මෙත්‌තවරො දසපුණ්‌ණමතීති|
    stand |කකණ්‌ටකජාතකං දසමං|
    stand |සන්‌ථවවග්‌ගො දුතියො|
    block |තස්‌සුද්‌දානං|
  block |කල්‍යාණවග්‌ගො|
    count |  |
    block |කල්‍යාණධම්‌මජාතකං --|
    count |41|
      block |කල්‍යාණධම්‌මොති යදා ජනින්‌ද ලොකෙ සමඤ්‌ඤං අනුපාපුණාති|
      block |තස්‌මා න හිය්‍යෙථ නරො සපඤ්‌ඤො හිරියාපි සන්‌තො ධුරමාදියන්‌ති|
    count |42|
      block |සායං සමඤ්‌ඤා ඉධ මජ්‌ජ පත්‌තා කල්‍යාණධම්‌මොති ජනින්‌ද ලොකෙ|
      block |තාහං සමෙක්‌ඛං ඉධ පබ්‌බජිස්‌සං න හි මත්‌ථි ඡන්‌දො ඉධ කාමභොගෙති|
    stand |කල්‍යාණධම්‌මජාතකං පඨමං|
    count |  |
    block |දද්‌දරජාතකං --|
    count |43|
      block |කො නු සද්‌දෙන මහතා අභිනාදෙති දද්‌දරං|
      block |තං සීහා නප්‌පටිනදන්‌ති කො නාමෙසො මිගාධිභූ|
    count |44|
      block |අධමො මිගජාතානං සිඞ්‌ගාලො තාත වස්‌සති|
      block |ජාතිමස්‌ස ජිගුච්‌ඡන්‌තා තුණ්‌හී සීහා සමච්‌ඡරෙති|
    stand |දද්‌දරජාතකං දුතියං|
    count |  |
    block |මක්‌කටජාතකං --|
    count |45|
      block |තාත මාණවකො එසො තාලමූලං අපස්‌සිතො|
      block |අගාරකඤ්‌චිදං අත්‌ථි හන්‌ද දෙමස්‌සගාරකං|
    count |46|
      block |මා ඛො ත්‌වං තාත පක්‌කොසි දූසෙය්‍ය නො අගාරකං|
      block |නෙතාදිසං මුඛං හොති බ්‍රාහ්‌මණස්‌ස සුසීලිනොති|
    stand |මක්‌කටජාතකං තතියං|
    count |  |
    block |දුබ්‌භියමක්‌කටජාතකං --|
    count |47|
      block |අදම්‌හ තෙ වාරි පහූතරූපං ඝම්‌මාභිතත්‌තස්‌ස පිපාසිතස්‌ස|
      block |සො දානි පිත්‌වාන කිරිඞ්‌කරොසි අසඞ්‌ගමො පාපජනෙන සෙය්‍යො|
    count |48|
      block |කො තෙ සුතො වා දිට්‌ඨො වා සීලවා නාම මක්‌කටො|
      block |ඉදානි ඛො තං ඔහච්‌ඡං එසා අස්‌මාක ධම්‌මතාති|
    stand |දුබ්‌භියමක්‌කටජාතකං චතුත්‌ථං|
    count |  |
    block |ආදිච්‌චුපට්‌ඨානජාතකං --|
    count |49|
      block |සබ්‌බෙසු කිර භූතෙසු සන්‌ති සීලසමාහිතා|
      block |පස්‌ස සාඛාමිගං ජම්‌මං ආදිච්‌චමුපතිට්‌ඨති|
    count |50|
      block |නාස්‌ස සීලං විජානාථ අනඤ්‌ඤාය පසංසථ|
      block |අග්‌ගිහුත්‌තඤ්‌ච උහන්‌නං ද්‌වෙ ච භින්‌නා කමණ්‌ඩලූති|
    stand |ආදිච්‌චුපට්‌ඨානජාතකං පඤ්‌චමං|
    count |  |
    block |කළායමුට්‌ඨිජාතකං --|
    count |51|
      block |බාලො වතායං දුමසාඛගොචරො පඤ්‌ඤා ජනින්‌ද නයිමස්‌ස විජ්‌ජති|
      block |කළායමුට්‌ඨිං අවකිරිය කෙවලං එකං කළායං පතිතං ගවෙසති|
    count |52|
      block |එවමෙව මයං රාජ යෙ චඤ්‌ඤෙ අතිලොභිනො|
      block |අප්‌පෙන බහුං ජිය්‍යාම කළායෙනෙව වානරොති|
    stand |කළායමුට්‌ඨිජාතකං ඡට්‌ඨං|
    count |  |
    block |තින්‌දුකජාතකං --|
    count |53|
      block |ධනුහත්‌ථකලාපෙහි නෙත්‌තිං සවරධාරිභි|
      block |සමන්‌තා පරිකිණ්‌ණම්‌හ කථං මොක්‌ඛො භවිස්‌සති|
    count |54|
      block |අප්‌පෙව බහුකිච්‌චානං අත්‌ථො ජායෙථ කොචි නං|
      block |අත්‌ථි රුක්‌ඛස්‌ස අච්‌ඡින්‌නං ඛජ්‌ජථඤ්‌ඤෙව තින්‌දුකන්‌ති|
    stand |තින්‌දුකජාතකං සත්‌තමං|
    count |  |
    block |කච්‌ඡපජාතකං --|
    count |55|
      block |ජනිත්‌තං මෙ භවිත්‌තං මෙ ඉති පඞ්‌කෙ අවස්‌සයිං|
      block |තං මං පඞ්‌කො අජ්‌ඣභවි යථා දුබ්‌බලකං තථා|
      block |තං තං වදාමි භග්‌ගව සුණොහි වචනං මම|
    count |56|
      block |ගාමෙ වා යදි වා රඤ්‌ඤෙ සුඛං යත්‍රාධිගච්‌ඡති|
      block |තං ජනිත්‌තං භවිත්‌තඤ්‌ච පුරිසස්‌ස පජානතො|
      block |යම්‌හි ජීවෙ තම්‌හි ගච්‌ඡෙ න නිකෙතහතො සියාති|
    block |කච්‌ඡපජාතකං අට්‌ඨමං|
    count |  |
    block |සතධම්‌මජාතකං --|
    count |57|
      block |තඤ්‌ච අප්‌පඤ්‌ච උච්‌ඡිට්‌ඨං තඤ්‌ච කිච්‌ඡෙන නො අදා|
      block |සොහං බ්‍රාහ්‌මණජාතිකො යං භුත්‌තං තම්‌පි උග්‌ගතං|
    count |58|
      block |එවං ධම්‌මං නිරංකත්‌වා යො අධම්‌මෙන ජීවති|
      block |සතධම්‌මොව ලාභෙන ලද්‌ධෙනපි න නන්‌දතීති|
    stand |සතධම්‌මජාතකං නවමං|
    count |  |
    block |දුද්‌දදජාතකං --|
    count |59|
      block |දුද්‌දදං දදමානානං දුක්‌කරං කම්‌ම කුබ්‌බතං|
      block |අසන්‌තො නානුකුබ්‌බන්‌ති සතං ධම්‌මො දුරන්‌නයො|
    count |60|
      block |තස්‌මා සතඤ්‌ච අසතං නානා හොති ඉතො ගති|
      block |අසන්‌තො නිරයං යන්‌ති සන්‌තො සග්‌ගපරායණාති|
      block |සුසමඤ්‌ඤමිගාධිභූ මාණවකො වාරිපහූතරූපාදිච්‌චුපට්‌ඨානා|
      block |සකළායසතින්‌දුකපඞ්‌ක පුන සතධම්‌ම සුදුද්‌දදකෙන දසාති|
    stand |දුද්‌දදජාතකං දසමං|
    stand |කල්‍යාණවග්‌ගො තතියො|
    block |තස්‌සුද්‌දානං|
  block |අසදිසවග්‌ගො|
    count |  |
    block |අසදිසජාතකං --|
    count |61|
      block |ධනුග්‌ගහො අසදිසො රාජපුත්‌තො මහබ්‌බලො|
      block |දූරෙපාතී අක්‌ඛණවෙධී මහාකායප්‌පදාලනො|
    count |62|
      block |සබ්‌බාමිත්‌තෙ රණං කත්‌වා න ච කඤ්‌චි විහෙඨයි|
      block |භාතරං සොත්‌ථිං කත්‌වාන සංයමං අජ්‌ඣුපාගමීති|
    stand |අසදිසජාතකං පඨමං|
    count |  |
    block |සඞ්‌ගාමාවචරජාතකං --|
    count |63|
      block |සඞ්‌ගාමාවචරො සූරො බලවා ඉති විස්‌සුතො|
      block |කිං නු තොරණමාසජ්‌ජ පටික්‌කමසි කුඤ්‌ජර|
    count |64|
      block |ඔමද්‌ද ඛිප්‌පං පලිඝං එසිකානි ච අබ්‌බහ|
      block |තොරණානි ච මද්‌දිත්‌වා ඛිප්‌පං පවිස කුඤ්‌ජරාති|
    stand |සඞ්‌ගාමාවචරජාතකං දුතියං|
    count |  |
    block |වාලොදකජාතකං --|
    count |65|
      block |වාලොදකං අප්‌පරසං නිහීනං පිත්‌වා මදො ජායති ගද්‍රභානං|
      block |ඉමඤ්‌ච පිත්‌වාන රසං පණීතං මදො න සඤ්‌ජායති සින්‌ධවානං|
    count |66|
      block |අප්‌පං පිවිත්‌වාන නිහීනජච්‌චො සො මජ්‌ජතී තෙන ජනින්‌ද පුට්‌ඨො|
      block |ධොරය්‌හසීලී ච කුලම්‌හි ජාතො න මජ්‌ජතී අග්‌ගරසං පිවිත්‌වාති|
    stand |වාලොදකජාතකං තතියං|
    count |  |
    block |ගිරිදත්‌තජාතකං --|
    count |67|
      block |දූසිතො ගිරිදත්‌තෙන හයො සාමස්‌ස පණ්‌ඩවො|
      block |පොරාණං පකතිං හිත්‌වා තස්‌සෙවානුවිධිය්‍යති|
    count |68|
      block |සචෙ ච තනුජො පොසො සිඛරාකාර කප්‌පිතො|
      block |ආනනෙ නං ගහෙත්‌වාන මණ්‌ඩලෙ පරිවත්‌තයෙ|
      block |ඛිප්‌පමෙව පහන්‌ත්‌වාන තස්‌සෙවානුවිධිය්‍යතීති|
    stand |ගිරිදත්‌තජාතකං චතුත්‌ථං|
    count |  |
    block |අනභිරතිජාතකං --|
    count |69|
      block |යථොදකෙ ආවිලෙ අප්‌පසන්‌නෙ න පස්‌සති සිප්‌පිකසම්‌බුකඤ්‌ච|
      block |සක්‌ඛරං වාලුකං මච්‌ඡගුම්‌බං එවං ආවිලම්‌හි චිත්‌තෙ|
      block |න පස්‌සති අත්‌තදත්‌ථං පරත්‌ථං|
    count |70|
      block |යථොදකෙ අච්‌ඡෙ විප්‌පසන්‌නෙ සො පස්‌සති සිප්‌පිකසම්‌බුකඤ්‌ච|
      block |සක්‌ඛරං වාලුකං මච්‌ඡගුම්‌බං එවං අනාවිලම්‌හි චිත්‌තෙ|
      block |සො පස්‌සති අත්‌තදත්‌ථං පරත්‌ථන්‌ති|
    stand |අනභිරතිජාතකං පඤ්‌චමං|
    count |  |
    block |දධිවාහනජාතකං --|
    count |71|
      block |වණ්‌ණගන්‌ධරසූපෙතො අම්‌බොයං අහුවා පුරෙ|
      block |තමෙව පූජං ලභමානො කෙනම්‌බො කටුකප්‌ඵලො|
    count |72|
      block |පුචිමන්‌දපරිවාරො අම්‌බො තෙ දධිවාහන|
      block |මූලං මූලෙන සංසට්‌ඨං සාඛා සාඛා නිසෙවරෙ|
      block |අසාතසන්‌නිවාසෙන තෙනම්‌බො කටුකප්‌ඵලොති|
    stand |දධිවාහනජාතකං ඡට්‌ඨං|
    count |  |
    block |චතුමට්‌ඨජාතකං --|
    count |73|
      block |උච්‌චෙ විටභිමාරුය්‌හ මන්‌තයව්‌හො රහොගතා|
      block |නීචෙ ඔරුය්‌හ මන්‌තව්‌හො මිගරාජාපි සොස්‌සති|
    count |74|
      block |යං සුවණ්‌ණො සුවණ්‌ණෙන දෙවො දෙවෙන මන්‌තයෙ|
      block |කිං තෙත්‌ථ චතුමට්‌ඨස්‌ස බිලං පවිස ජම්‌බුකාති|
    stand |චතුමට්‌ඨජාතකං සත්‌තමං|
    count |  |
    block |සීහකොත්‌ථුජාතකං --|
    count |75|
      block |සීහඞ්‌ගුලී සීහනඛො සීහපාදපතිට්‌ඨිතො|
      block |සො සීහො සීහසඞ්‌ඝම්‌හි එකො නදති අඤ්‌ඤථා|
    count |76|
      block |මා ත්‌වං නදි රාජපුත්‌ත අප්‌පසද්‌දො වනෙ වස|
      block |සරෙන ඛො තං ජානෙය්‍යුං න හි තෙ පෙත්‌තිකො සරොති|
    stand |සීහකොත්‌ථුජාතකං අට්‌ඨමං|
    count |  |
    block |සීහචම්‌මජාතකං --|
    count |77|
      block |නෙතං සීහස්‌ස නදිතං න බ්‍යග්‌ඝස්‌ස න දීපිනො|
      block |පාරුතො සීහචම්‌මෙන ජම්‌මො නදති ගද්‍රභො|
    count |78|
      block |චිරම්‌පි ඛො තං ඛාදෙය්‍ය ගද්‍රභො හරිතං යවං|
      block |පාරුතො සීහචම්‌මෙන රවමානොව දූසයීති|
    stand |සීහචම්‌මජාතකං නවමං|
    count |  |
    block |සීලානිසංසජාතකං --|
    count |79|
      block |පස්‌ස සද්‌ධාය සීලස්‌ස චාගස්‌ස ච අයං ඵලං|
      block |නාගො නාවාය වණ්‌ණෙන සද්‌ධං වහතුපාසකං|
    count |80|
      block |සබ්‌භිරෙව සමාසෙථ සබ්‌භි කුබ්‌බෙථ සන්‌ථවං|
      block |සතඤ්‌හි සන්‌නිවාසෙන සොත්‌ථිං ගච්‌ඡති න්‌හාපිතොති|
      block |ධනුග්‌ගහ කුඤ්‌ජර අප්‌පරසො ගිරිදත්‌තමනාවිලචිත්‌තවරං|
      block |දධිවාහන ජම්‌බූක සීහනඛො හරිතයව නාගවරෙන දසාති|
    stand |සීලානිසංසජාතකං දසමං|
    stand |අසදිසවග්‌ගො චතුත්‌ථො|
    block |තස්‌සුද්‌දානං|
  block |රුහකවග්‌ගො|
    count |  |
    block |රුහකජාතකං --|
    count |81|
      block |අපි රුහක ඡින්‌නාපි ජියා සන්‌ධීයතෙ පුන|
      block |සන්‌ධීයස්‌සු පුරාණියා මා කොධස්‌ස වසං ගමි|
    count |82|
      block |විජ්‌ජමානෙසු වාකෙසු විජ්‌ජමානෙසු කාරිසු|
      block |අඤ්‌ඤං ජියං කරිස්‌සාමි අලඤ්‌ඤෙව පුරාණියාති|
    stand |රුහකජාතකං පඨමං|
    count |  |
    block |සිරිකාළකණ්‌ණිජාතකං --|
    count |83|
      block |ඉත්‌ථී සියා රූපවතී සා ච සීලවතී සියා|
      block |පුරිසො තං න ඉච්‌ඡෙය්‍ය සද්‌දහාසි මහොසධ|
    count |84|
      block |සද්‌දහාමි මහාරාජ පුරිසො දුබ්‌භගො සියා|
      block |සිරී ච කාළකණ්‌ණී ච න සමෙන්‌ති කුදාචනන්‌ති|
    stand |සිරිකාළකණ්‌ණිජාතකං දුතියං|
    count |  |
    block |චූළපදුමජාතකං --|
    count |85|
      block |අයමෙව සා අහමපි සො අනඤ්‌ඤො අයමෙව සො හත්‌ථච්‌ඡින්‌නො අනඤ්‌ඤො|
      block |යමාහ කොමාරපතී මමන්‌ති වජ්‌ඣිත්‌ථියො නත්‌ථි ඉත්‌ථීසු සච්‌චං|
    count |86|
      block |ඉමඤ්‌ච ජම්‌මං මුසලෙන හන්‌ත්‌වා ලුද්‌දං ඡවං පරදාරූපසෙවිං|
      block |ඉමිස්‌සා ච නං පාපපතිබ්‌බතාය ජීවන්‌තියා ඡින්‌දථ කණ්‌ණනාසන්‌ති|
    stand |චූළපදුමජාතකං තතියං|
    count |  |
    block |මණිචොරජාතකං --|
    count |87|
      block |න සන්‌ති දෙවා පවසන්‌ති නූන න හි නූන සන්‌ති ඉධ ලොකපාලා|
      block |සහසා කරොන්‌තානමසඤ්‌ඤතානං න හි නූන සන්‌තී පටිසෙධිතාරො|
    count |88|
      block |අකාලෙ වස්‌සතී තස්‌ස කාලෙ තස්‌ස න වස්‌සති|
      block |සග්‌ගා ච චවති ඨානා නනු සො තාවතා හතොති|
    stand |මණිචොරජාතකං චතුත්‌ථං|
    count |  |
    block |පබ්‌බතූපත්‌ථරජාතකං --|
    count |89|
      block |පබ්‌බතූපත්‌ථරෙ රම්‌මෙ ජාතා පොක්‌ඛරණී සිවා|
      block |තං සිඞ්‌ගාලො අපාපායි ජානං සීහෙන රක්‌ඛිතං|
    count |90|
      block |පිවන්‌ති චෙ මහාරාජ සාපදානි මහානදිං|
      block |න තෙන අනදී හොති ඛමස්‌සු යදි තෙ පියාති|
    stand |පබ්‌බතූපත්‌ථර ජාතකං පඤ්‌චමං|
    count |  |
    block |වලාහකස්‌සජාතකං --|
    count |91|
      block |යෙ න කාහන්‌ති ඔවාදං නරා බුද්‌ධෙන දෙසිතං|
      block |බ්‍යසනං තෙ ගමිස්‌සන්‌ති රක්‌ඛසීහිව වාණිජා|
    count |92|
      block |යෙ ච කාහන්‌ති ඔවාදං නරා බුද්‌ධෙන දෙසිතං|
      block |සොත්‌ථිං පාරං ගමිස්‌සන්‌ති වලාහෙනෙව වාණිජාති|
    stand |වලාහකස්‌ස ජාතකං ඡට්‌ඨං|
    count |  |
    block |මිත්‌තාමිත්‌තජාතකං --|
    count |93|
      block |න නං උම්‌හයතෙ දිස්‌වා න ච නං පටිනන්‌දති|
      block |චක්‌ඛූනි චස්‌ස න දදාති පටිලොමඤ්‌ච වත්‌තති|
    count |94|
      block |එතෙ භවන්‌ති ආකාරා අමිත්‌තස්‌මිං පතිට්‌ඨිතා|
      block |යෙහි අමිත්‌තං ජානෙය්‍ය දිස්‌වා සුත්‌වා ච පණ්‌ඩිතොති|
    stand |මිත්‌තාමිත්‌තජාතකං සත්‌තමං|
    count |  |
    block |රාධජාතකං --|
    count |95|
      block |පවාසා ආගතො තාත ඉදානි නචිරාගතො|
      block |කච්‌චින්‌නු තාත තෙ මාතා න අඤ්‌ඤමුපසෙවති|
    count |96|
      block |න ඛො පනෙතං සුභණං ගිරං සච්‌චුපසංහිතං|
      block |සයෙථ පොට්‌ඨපාදොව මුම්‌මුරෙ උපකූථිතොති|
    stand |රාධජාතකං අට්‌ඨමං|
    count |  |
    block |ගහපතිජාතකං --|
    count |97|
      block |උභයං මෙ න ඛමති උභයං මෙ න රුච්‌චති|
      block |යාචායං කොට්‌ඨමොතිණ්‌ණා නාද්‌දසං ඉති භාසති|
    count |98|
      block |තං තං ගාමපති බ්‍රූමි කදරෙ අප්‌පස්‌මි ජීවිතෙ|
      block |ද්‌වෙ මාසෙ සඞ්‌ගරං කත්‌වා මංසං ජරග්‌ගවං කිසං|
      block |අප්‌පත්‌තකාලෙ චොදෙසි තම්‌පි මය්‌හං න රුච්‌චතීති|
    stand |ගහපතිජාතකං නවමං|
    count |  |
    block |සාධුසීලජාතකං --|
    count |99|
      block |සරීරදබ්‍යං වුඩ්‌ඪබ්‍යං සොජච්‌චං සාධුසීලියං|
      block |බ්‍රාහ්‌මණං තෙව පුච්‌ඡාම කන්‌නු තෙසං වනිම්‌හසෙ|
    count |100|
      block |අත්‌ථො අත්‌ථි සරීරස්‌මිං වුඩ්‌ඪබ්‍යස්‌ස නමො කරෙ|
      block |අත්‌ථො අත්‌ථි සුජාතස්‌මිං සීලං අස්‌මාක රුච්‌චතීති|
      block |අපිරුහක රූපවතී මුසලො පවසන්‌ති සපඤ්‌චමපොක්‌ඛරණී|
      block |අථ මුත්‌තිමවාණිජ උම්‌හයතෙ චිරආගත කොට්‌ඨ සරීර දසාති|
    stand |සාධුසීලජාතකං දසමං|
    stand |රුහකවග්‌ගො පඤ්‌චමො|
    block |තස්‌සුද්‌දානං|
  block |නතංදළ්‌හවග්‌ගො|
    count |  |
    block |බන්‌ධනාගාරජාතකං --|
    count |101|
      block |න තං දළ්‌හං බන්‌ධනමාහු ධීරා යදායසං දාරුජපබ්‌බජඤ්‌ච|
      block |සාරත්‌තරත්‌තා මණිකුණ්‌ඩලෙසු පුත්‌තෙසු දාරෙසු ච යා අපෙක්‌ඛා|
    count |102|
      block |එතං දළ්‌හං බන්‌ධනමාහු ධීරා ඔහාරිනං සිථිලං දුප්‌පමුඤ්‌චං|
      block |එතම්‌පි ඡෙත්‌වාන වජන්‌ති ධීරා අනපෙක්‌ඛිනො කාමසුඛං පහායාති|
    stand |බන්‌ධනාගාරජාතකං පඨමං|
    count |  |
    block |කෙළිසීලජාතකං --|
    count |103|
      block |හංසා කොඤ්‌චා මයූරා ච හත්‌ථයො පසදා මිගා|
      block |සබ්‌බෙ සීහස්‌ස භායන්‌ති නත්‌ථි කායස්‌මි තුල්‍යතා|
    count |104|
      block |එවමෙව මනුස්‌සෙසු දහරො චෙපි පඤ්‌ඤවා|
      block |සො හි තත්‌ථ මහා හොති නෙව බාලො සරීරවාති|
    stand |කෙළිසීලජාතකං දුතියං|
    count |  |
    block |ඛණ්‌ඩජාතකං --|
    count |105|
      block |විරූපක්‌ඛෙහි මෙ මෙත්‌තං මෙත්‌තං එරාපථෙහි මෙ|
      block |ඡබ්‍යාපුත්‌තෙහි මෙ මෙත්‌තං මෙත්‌තං කණ්‌හාගොතමකෙහි ච|
      block |අපාදකෙහි මෙ මෙත්‌තං මෙත්‌තං ද්‌විපාදකෙහි මෙ|
      block |චතුප්‌පදෙහි මෙ මෙත්‌තං මෙත්‌තං බහුප්‌පදෙහි මෙ|
      block |මා මං අපාදකො හිංසි මා මං හිංසි ද්‌විපාදකො|
      block |මා මං චතුප්‌පදො හිංසි මා මං හිංසි බහුප්‌පදො|
      block |සබ්‌බෙ සත්‌තා සබ්‌බෙ පාණා සබ්‌බෙ භූතා ච කෙවලා|
      block |සබ්‌බෙ භද්‍රානි පස්‌සන්‌තු මා කඤ්‌චි පාපමාගමා|
    count |106|
      block |අප්‌පමාණො බුද්‌ධො අප්‌පමාණො ධම්‌මො|
      block |අප්‌පමාණො සඞ්‌ඝො පමාණවන්‌තානි සරීසපානි|
      block |අහිවිච්‌ඡිකසතපදී උණ්‌ණනාභි සරබූමූසිකා|
      block |කතා මෙ රක්‌ඛා කතා මෙ පරිත්‌තා පටික්‌කමන්‌තු භූතානි|
      block |සොහං නමො භගවතො නමො සත්‌තන්‌නං සම්‌මාසම්‌බුද්‌ධානන්‌ති|
    stand |ඛණ්‌ඩජාතකං තතියං|
    count |  |
    block |වීරකජාතකං --|
    count |107|
      block |අපි වීරක පස්‌සෙසි සකුණං මඤ්‌ජුභාණකං|
      block |මයූරගීවසඞ්‌කාසං පතිං මය්‌හං සවිට්‌ඨකං|
    count |108|
      block |උදකථලචරස්‌ස පක්‌ඛිනො නිච්‌චං ආමකමච්‌ඡභොජිනො|
      block |තස්‌සානුකරං සවිට්‌ඨකො සෙවාලෙ පලිගුණ්‌ඨිතො මතොති|
    stand |වීරකජාතකං චතුත්‌ථං|
    count |  |
    block |ගඞ්‌ගෙය්‍යජාතකං --|
    count |109|
      block |සොභති මච්‌ඡො ගඞ්‌ගෙය්‍යො අථො සොභති යාමුනො|
      block |චතුප්‌පදොයං පුරිසො නිග්‍රොධපරිමණ්‌ඩලො|
      block |ඊසකායත ගීවො ච සබ්‌බෙව අතිරොචති|
    count |110|
      block |යං පුච්‌ඡිතො න තං අක්‌ඛාසි අඤ්‌ඤං අක්‌ඛාසි පුච්‌ඡිතො|
      block |අත්‌තප්‌පසංසකො පොසො නායං අස්‌මාක රුච්‌චතීති|
    stand |ගඞ්‌ගෙය්‍යජාතකං පඤ්‌චමං|
    count |  |
    block |කුරුඞ්‌ගමිගජාතකං --|
    count |111|
      block |ඉඞ්‌ඝ වද්‌ධමයං පාසං ඡින්‌ද දන්‌තෙහි කච්‌ඡප|
      block |අහං තථා කරිස්‌සාමි යථා නෙහිති ලුද්‌දකො|
    count |112|
      block |කච්‌ඡපො පාවිසී වාරිං කුරුඞ්‌ගො පාවිසී වනං|
      block |සතපත්‌තො දුමග්‌ගම්‌හා දූරෙ පුත්‌තෙ අපානයීති|
    stand |කුරුඞ්‌ගමිගජාතකං ඡට්‌ඨං|
    count |  |
    block |අස්‌සකජාතකං --|
    count |113|
      block |අයමස්‌සකරාජෙන දෙසො විචරිතො මයා|
      block |අනුකාමය කාමෙන පියෙන පතිනා සහ|
    count |114|
      block |නවෙන සුඛදුක්‌ඛෙන පොරාණං අපිධීයති|
      block |තස්‌මා අස්‌සකරඤ්‌ඤාව කීටො පියතරො මමාති|
    stand |අස්‌සකජාතකං සත්‌තමං|
    count |  |
    block |සුසුමාරජාතකං --|
    count |115|
      block |අලං මෙතෙහි අම්‌බෙහි ජම්‌බූහි පනසෙහි ච|
      block |යානි පාරං සමුද්‌දස්‌ස වරං මය්‌හං උදුම්‌බරො|
    count |116|
      block |මහතී වත තෙ බොන්‌දි න ච පඤ්‌ඤා තදූපිකා|
      block |සුසුමාර වඤ්‌චිතො මෙසි ගච්‌ඡ දානි යථාසුඛන්‌ති|
    stand |සුසුමාරජාතකං අට්‌ඨමං|
    count |  |
    block |කුක්‌කුටජාතකං --|
    count |117|
      block |දිට්‌ඨා මයා වනෙ රුක්‌ඛා අස්‌සකණ්‌ණා විභීටකා|
      block |න තානි එවං සක්‌කන්‌ති යථා ත්‌වං රුක්‌ඛ සක්‌කසි|
    count |118|
      block |පුරාණකුක්‌කුටො අයං භෙත්‌වා පඤ්‌ජරමාගතො|
      block |කුසලො වාළපාසානං අපක්‌කමති භාසතීති|
    stand |කුක්‌කුට ජාතකං නවමං|
    count |  |
    block |කන්‌දගලකජාතකං --|
    count |119|
      block |අම්‌භො කො නාම යං රුක්‌ඛො සින්‌නපත්‌තො සකණ්‌ටකො|
      block |යත්‌ථ එකප්‌පහාරෙන උත්‌තමඞ්‌ගං විභිජ්‌ජිතං|
    count |120|
      block |අචාරි වතායං විතුදං වනානි කට්‌ඨඞ්‌ගරුක්‌ඛෙසු අසාරකෙසු|
      block |අථාසදා ඛදිරං ජාතසාරං යත්‌ථබ්‌භිදා ගරුළො උත්‌තමඞ්‌ගන්‌ති|
      block |දළ්‌හබන්‌ධන හංසවරො ච පුන විරූපක්‌ඛ සවිට්‌ඨක මච්‌ඡවරො|
      block |සකුරුඞ්‌ග සඅස්‌සක අම්‌බවරො පුන කුක්‌කුටකො ගරුළෙන දසාති|
    stand |කන්‌දගලක ජාතකං දසමං|
    stand |නතංදළ්‌හවග්‌ගො ඡට්‌ඨො|
    block |තස්‌සුද්‌දානං|
  block |බීරණථම්‌භවග්‌ගො|
    count |  |
    block |සොමදත්‌තජාතකං --|
    count |121|
      block |අකාසි යොග්‌ගං ධුවමප්‌පමත්‌තො සංවච්‌ඡරං බීරණථම්‌භකස්‌මිං|
      block |බ්‍යාකාසි සඤ්‌ඤං පරිසං විගය්‌හ න නිය්‍යමො තායති අප්‌පපඤ්‌ඤං|
    count |122|
      block |ද්‌වයං යාචනකො තාත සොමදත්‌ත නිගච්‌ඡති|
      block |අලාභං ධනලාභං වා එවං ධම්‌මා හි යාචනාති|
    stand |සොමදත්‌තජාතකං පඨමං|
    count |  |
    block |උච්‌ඡිට්‌ඨභත්‌තජාතකං --|
    count |123|
      block |අඤ්‌ඤො උපරිමො වණ්‌ණො අඤ්‌ඤො වණ්‌ණො ච හෙට්‌ඨිමො|
      block |බ්‍රාහ්‌මණී ත්‌වෙව පුච්‌ඡාමි කිං හෙට්‌ඨා කිඤ්‌ච උප්‌පරි|
    count |124|
      block |අහං නටොස්‌මි භද්‌දන්‌තෙ භික්‌ඛකොස්‌මි ඉධාගතො|
      block |අයඤ්‌හි කොට්‌ඨමොතිණ්‌ණො අයං සො යං ගවෙසසීති|
    stand |උච්‌ඡිට්‌ඨභත්‌තජාතකං දුතියං|
    count |  |
    block |භරුජාතකං --|
    count |125|
      block |ඉසීනමන්‌තරං කත්‌වා භරුරාජාති මෙ සුතං|
      block |උච්‌ඡින්‌නො සහ රට්‌ඨෙහි සරාජා විභවඞ්‌ගතො|
    count |126|
      block |තස්‌මා හි ඡන්‌දාගමනං නප්‌පසංසන්‌ති පණ්‌ඩිතා|
      block |අදුට්‌ඨචිත්‌තො භාසෙය්‍ය ගිරං සච්‌චුපසංහිතන්‌ති|
    stand |භරුජාතකං තතියං|
    count |  |
    block |පුණ්‌ණනදීජාතකං --|
    count |127|
      block |පුණ්‌ණං නදිං යෙන ච පෙය්‍යමාහු ජාතං යවං යෙන ච ගුය්‌හමාහු|
      block |දූරං ගතං යෙන ච අව්‌හයන්‌ති සො ත්‍යාගතො හන්‌ද ච භුඤ්‌ජ බ්‍රාහ්‌මණ|
    count |128|
      block |යතො මං සරතී රාජා වායසම්‌පි පහෙතවෙ|
      block |හංසා කොඤ්‌චා මයූරා ච අසතීයෙව පාපියාති|
    stand |පුණ්‌ණනදීජාතකං චතුත්‌ථං|
    count |  |
    block |කච්‌ඡපජාතකං --|
    count |129|
      block |අවධී වත අත්‌තානං කච්‌ඡපො බ්‍යාහරං ගිරං|
      block |සුග්‌ගහීතස්‌මිං කට්‌ඨස්‌මිං වාචාය සකියාවධි|
    count |130|
      block |එතම්‌පි දිස්‌වා නරවීරියසෙට්‌ඨ වාචං පමුඤ්‌චෙ කුසලං නාතිවෙලං|
      block |පස්‌සසි බහුභාණෙන කච්‌ඡපං බ්‍යසනං ගතන්‌ති|
    block |කච්‌ඡපජාතකං පඤ්‌චමං|
    count |  |
    block |මච්‌ඡජාතකං --|
    count |131|
      block |න මායමග්‌ගි තපති න සූලො සාධුතච්‌ඡිතො|
      block |යඤ්‌ච මං මඤ්‌ඤතෙ මච්‌ඡී අඤ්‌ඤං සො රතියා ගතො|
    count |132|
      block |සො මං දහති රාගග්‌ගි චිත්‌තං චූපතපෙති මං|
      block |ජාලිනො මුඤ්‌චථායිරා මං න කාමෙ හඤ්‌ඤතෙ ක්‌වචීති|
    block |මච්‌ඡජාතකං ඡට්‌ඨං|
    count |  |
    block |සෙග්‌ගුජාතකං --|
    count |133|
      block |සබ්‌බො ලොකො අත්‌තමනො අහොසි අකොවිදා ගාමධම්‌මස්‌ස සෙග්‌ගු|
      block |කොමාරි කො නාම තවජ්‌ජ ධම්‌මො යං ත්‌වං ගහිතා පවනෙ පරොදසි|
    count |134|
      block |යො දුක්‌ඛඵුට්‌ඨාය භවෙය්‍ය තාණං සො මෙ පිතා දුබ්‌භි වනෙ කරොති|
      block |සා කස්‌ස කන්‌දාමි වනස්‌ස මජ්‌ඣෙ යො තායිතා සො සහසං කරොතීති|
    stand |සෙග්‌ගුජාතකං සත්‌තමං|
    count |  |
    block |කූටවාණිජජාතකං --|
    count |135|
      block |සඨස්‌ස සාඨෙය්‍යමිදං සුචින්‌තිතං පච්‌චොඩ්‌ඩිතං පටිකූටස්‌ස කූටං|
      block |ඵාලඤ්‌චෙ ඛාදෙය්‍යුං මූසිකා කස්‌මා කුමාරං කුලලා න හරෙය්‍යුං|
    count |136|
      block |කූටස්‌ස හි සන්‌ති කූටකූටා භවති චාපි නිකතිනො නිකත්‍යා|
      block |දෙහි පුත්‌තනට්‌ඨ ඵාලනට්‌ඨස්‌ස ඵාලං මා තෙ පුත්‌තමහාසි ඵාලනට්‌ඨොති|
    stand |කූටවාණිජජාතකං අට්‌ඨමං|
    count |  |
    block |ගරහිතජාතකං --|
    count |137|
      block |හිරඤ්‌ඤං මෙ සුවණ්‌ණං මෙ එසා රත්‌තිං දිවා කථා|
      block |දුම්‌මෙධානං මනුස්‌සානං අරියධම්‌මං අපස්‌සතං|
    count |138|
      block |ද්‌වෙ ද්‌වෙ ගහපතයො ගෙහෙ එකො තත්‌ථ අමස්‌සුකො|
      block |ලම්‌බත්‌ථනො වෙණිකතො අථො අඞ්‌කිතකණ්‌ණකො|
      block |කීතො ධනෙන බහුනා සො තං විතුදතෙ ජනන්‌ති|
    stand |ගරහිතජාතකං නවමං|
    count |  |
    block |ධම්‌මධජජාතකං --|
    count |139|
      block |සුඛං ජීවිතරූපොසි රට්‌ඨා විවනමාගතො|
      block |සො එකකො රුක්‌ඛමූලෙ කපණො විය ඣායසි|
    count |140|
      block |සුඛං ජීවිතරූපොස්‌මි රට්‌ඨා විවනමාගතො|
      block |සො එකකො රුක්‌ඛමූලෙ කපණො විය ඣායාමි|
      block |සතං ධම්‌මං අනුස්‌සරංති|
      block |අථ බීරණථම්‌භවරො ච නටො භරුරාජවරුත්‌තමපුණ්‌ණනදී|
      block |බහුභාණි අග්‌ගිපවනෙ මූසිකා සහලම්‌බත්‌ථනො කපණෙන දසාති|
    stand |ධම්‌මධජජාතකං දසමං|
    stand |බීරණථම්‌භවග්‌ගො සත්‌තමො|
    block |තස්‌සුද්‌දානං|
  block |කාසාවවග්‌ගො|
    count |  |
    block |කාසාවජාතකං --|
    count |141|
      block |අනික්‌කසාවො කාසාවං යො වත්‌ථං පරිදහිස්‌සති|
      block |අපෙතො දමසච්‌චෙන න සො කාසාවමරහති|
    count |142|
      block |යො ච වන්‌තකසාවස්‌ස සීලෙසු සුසමාහිතො|
      block |උපෙතො දමසච්‌චෙන ස වෙ කාසාවමරහතීති|
    stand |කාසාවජාතකං පඨමං|
    count |  |
    block |චූළනන්‌දියජාතකං --|
    count |143|
      block |ඉදං තදාචරියවචො පාරාසරියො යදබ්‍රවි|
      block |මාසු ත්‌වං අකරි පාපං යං ත්‌වං පච්‌ඡා කතං තපෙ|
    count |144|
      block |යානි කරොති පුරිසො තානි අත්‌තනි පස්‌සති|
      block |කල්‍යාණකාරී කල්‍යාණං පාපකාරී ච පාපකං|
      block |යාදිසං වපතෙ බීජං තාදිසං හරතෙ ඵලන්‌ති|
    stand |චූළනන්‌දියජාතකං දුතියං|
    count |  |
    block |පුටභත්‌තජාතකං --|
    count |145|
      block |නමෙ නමන්‌තස්‌ස භජෙ භජන්‌තං කිච්‌චානුකුබ්‌බස්‌ස කරෙය්‍ය කිච්‌චං|
      block |නානත්‌ථකාමස්‌ස කරෙය්‍ය අත්‌ථං අසම්‌භජන්‌තම්‌පි න සම්‌භජෙය්‍ය|
    count |146|
      block |චජෙ චජන්‌තං වනථං න කයිරා අපෙතචිත්‌තෙන න සම්‌භජෙය්‍ය|
      block |දිජො දුමං ඛීණඵලන්‌ති ඤත්‌වා අඤ්‌ඤං සමෙක්‌ඛෙය්‍ය මහා හි ලොකොති|
    stand |පුටභත්‌තජාතකං තතියං|
    count |  |
    block |කුම්‌භිලජාතකං --|
    count |147|
      block |යස්‌සෙතෙ චතුරො ධම්‌මා වානරින්‌ද යථා තව|
      block |සච්‌චං ධම්‌මො ධිති චාගො දිට්‌ඨං සො අතිවත්‌තති|
    count |148|
      block |යස්‌ස චෙතෙ න විජ්‌ජන්‌ති ගුණා පරමභද්‌දකා|
      block |සච්‌චං ධම්‌මො ධිති චාගො දිට්‌ඨං සො නාතිවත්‌තතීති|
    stand |කුම්‌භිලජාතකං චතුත්‌ථං|
    count |  |
    block |ඛන්‌තිවණ්‌ණජාතකං --|
    count |149|
      block |අත්‌ථි මෙ පුරිසො දෙව සබ්‌බකිච්‌චෙසු බ්‍යාවටො|
      block |තස්‌ස චෙකොපරාධත්‌ථි තත්‌ථ ත්‌වං කින්‌ති මඤ්‌ඤසි|
    count |150|
      block |අම්‌හාකම්‌පත්‌ථි පුරිසො එදිසො ඉධ විජ්‌ජති|
      block |දුල්‌ලභො අඞ්‌ගසම්‌පන්‌නො ඛන්‌තිරස්‌මාක රුච්‌චතීති|
    stand |ඛන්‌තිවණ්‌ණජාතකං පඤ්‌චමං|
    count |  |
    block |කොසියජාතකං --|
    count |151|
      block |කාලෙ නික්‌ඛමනා සාධු නාකාලෙ සාධු නික්‌ඛමො|
      block |අකාලෙන හි නික්‌ඛම්‌ම එකකම්‌පි බහුජ්‌ජනො|
      block |න කිඤ්‌චි අත්‌ථං ජොතෙති ධඞ්‌කසෙනාව කොසියං|
    count |152|
      block |ධීරො ච විධිවිධානඤ්‌ඤූ පරෙසං විවරානුගූ|
      block |සබ්‌බාමිත්‌තෙ වසීකත්‌වා කොසියොව සුඛී සියාති|
    stand |කොසියජාතකං ඡට්‌ඨං|
    count |  |
    block |ගූථපාණජාතකං --|
    count |153|
      block |සූරො සූරෙන සඞ්‌ගම්‌ම වික්‌කන්‌තෙන පහාරිනා|
      block |එහි නාග නිවත්‌තස්‌සු කිං නු භීතො පලායසි|
      block |පස්‌සන්‌තු අඞ්‌ගමගධා මම තුය්‌හඤ්‌ච වික්‌කමං|
    count |154|
      block |න තං පාදා වධිස්‌සාමි න දන්‌තෙහි න සොණ්‌ඩියා|
      block |මීළ්‌හෙන තං වධිස්‌සාමි පූති හඤ්‌ඤතු පූතිනාති|
    stand |ගූථපාණජාතකං සත්‌තමං|
    count |  |
    block |කාමනීතජාතකං --|
    count |155|
      block |තයො ගිරිං අන්‌තරං කාමයාමි පඤ්‌චාලා කුරුයො කෙකකෙ ච|
      block |තතුත්‌තරිං බ්‍රාහ්‌මණ කාමයාමි තිකිච්‌ඡ මං බ්‍රාහ්‌මණ කාමනීතං|
    count |156|
      block |කණ්‌හාහිදට්‌ඨස්‌ස කරොන්‌ති හෙකෙ අමනුස්‌සපවිට්‌ඨස්‌ස කරොන්‌ති පණ්‌ඩිතා|
      block |න කාමනීතස්‌ස කරොති කොචි ඔක්‌කන්‌තසුක්‌කස්‌ස හි කා තිකිච්‌ඡාති|
    stand |කාමනීතජාතකං අට්‌ඨමං|
    count |  |
    block |පලායිතජාතකං --|
    count |157|
      block |ගජග්‌ගමෙඝෙහි හයග්‌ගමාලිභි රථූමිජාතෙහි සරාභිවස්‌සෙභි|
      block |ථරුග්‌ගහාවට්‌ට දළ්‌හප්‌පහාරිභි පරිවාරිතා තක්‌කසිලා සමන්‌තතො|
    count |158|
      block |අභිධාවථ චූපධාවථ ච විවිධා විනාදිතා වදන්‌තිභි|
      block |වත්‌තතජ්‌ජ තුමුලො ඝොසො යථා විජ්‌ජුලතා ජලධරස්‌ස ගජ්‌ජතොති|
    stand |පලායිතජාතකං නවමං|
    count |  |
    block |දුතියපලායිතජාතකං --|
    count |159|
      block |ධජමපරිමිතං අනන්‌තපාරං දුප්‌පසහංධඞ්‌කෙහි සාගරංව|
      block |ගිරිමිවඅනිලෙන දුප්‌පසය්‌හො දුප්‌පසහො අහමජ්‌ජතාදිසෙන|
    count |160|
      block |මා බාලියං විලපි න හිස්‌ස තාදිසං විඩය්‌හසෙ න හි ලභසෙ නිසෙධකං|
      block |ආසජ්‌ජසි ගජමිව එකචාරිනං යො තං පදා නළමිව පොථයිස්‌සතීති|
      block |වරවත්‌ථවචො දුමඛීණඵලං චතුරොධම්‌මවරං පුරිසුත්‌තම|
      block |ධඞ්‌කමගධා ච තයොගිරිනාම ගජග්‌ගවරො ධජවරෙන දසාති|
    stand |දුතියපලායිතජාතකං දසමං|
    stand |කාසාවවග්‌ගො අට්‌ඨමො|
    block |තස්‌සුද්‌දානං|
  block |උපාහනවග්‌ගො|
    count |  |
    block |උපාහනජාතකං --|
    count |161|
      block |යථාපි කීතා පුරිසස්‌සුපාහනා සුඛස්‌ස අත්‌ථාය දුඛං උදබ්‌බහෙ|
      block |ඝම්‌මාභිතත්‌තා ථලසා පපීළිතා තස්‌සෙව පාදෙ පුරිසස්‌ස ඛාදරෙ|
    count |162|
      block |එවමෙව යො දුක්‌කුලීනො අනරියො තම්‌මාක විජ්‌ජඤ්‌ච සුතඤ්‌ච ආදිය|
      block |තමෙව සො තත්‌ථ සුතෙන ඛාදති අනරියො වුච්‌චති දුපාහනූපමොති|
    stand |උපාහනජාතකං පඨමං|
    count |  |
    block |වීණාගුණජාතකං --|
    count |163|
      block |එකචින්‌තිතො යමත්‌ථො බාලො අපරිණායකො|
      block |න හි ඛුජ්‌ජෙන වාමෙන භොති සඞ්‌ගන්‌තුමරහසි|
    count |164|
      block |පුරිසූසභං මඤ්‌ඤමානා අහං ඛුජ්‌ජමකාමයිං|
      block |සොයං සංකුටිතො සෙති ඡින්‌නතන්‌ති යථා විණාති|
    stand |වීණාගුණජාතකං දුතියං|
    count |  |
    block |විකණ්‌ණජාතකං --|
    count |165|
      block |කාමං යහිං ඉච්‌ඡසි තෙන ගච්‌ඡ විද්‌ධොසි මම්‌මම්‌හි විකණ්‌ණකෙන|
      block |හතොසි භත්‌තෙන සුවාදිතෙන ලොලො ච මච්‌ඡෙ අනුබන්‌ධමානො|
    count |166|
      block |එවම්‌පි ලොකාමිසං ඔපතන්‌තො විහඤ්‌ඤතී චිත්‌තවසානුවත්‌තී|
      block |සො හඤ්‌ඤති ඤාතිසඛාන මජ්‌ඣෙ මච්‌ඡානුගො සොරිව සුංසුමාරොති|
    stand |විකණ්‌ණජාතකං තතියං|
    count |  |
    block |අසිතාභූජාතකං --|
    count |167|
      block |ත්‌වමෙව දානිමකර යං කාමො බ්‍යගමා තයි|
      block |සොයං අප්‌පටිසන්‌ධිකො ඛරඡින්‌නංව රෙනුකං|
    count |168|
      block |අත්‍රිච්‌ඡං අතිලොභෙන අතිලොභමදෙන ච|
      block |එවං හායති අත්‌ථම්‌හා අහංව අසිතාභුයාති|
    stand |අසිතාභූජාතකං චතුත්‌ථං|
    count |  |
    block |වච්‌ඡනඛජාතකං --|
    count |169|
      block |සුඛා ඝරා වච්‌ඡනඛ සහිරඤ්‌ඤා සභොජනා|
      block |යත්‌ථ භුත්‌වා පිවිත්‌වා ච සයෙය්‍යාථ අනුස්‌සුකො|
    count |170|
      block |ඝරා නානීහමානස්‌ස ඝරා නාභණතො මුසා|
      block |ඝරා නාදින්‌නදණ්‌ඩස්‌ස පරෙසං අනිකුබ්‌බතො|
      block |එවං ඡිද්‌දං දුරභිසම්‌භවං කො ඝරං පටිපජ්‌ජතීති|
    block |වච්‌ඡනඛජාතකං පඤ්‌චමං|
    count |  |
    block |බකජාතකං --|
    count |171|
      block |භද්‌දකො වතයං පක්‌ඛී දිජො කුමුදසන්‌නිභො|
      block |වූපසන්‌තෙහි පක්‌ඛෙහි මන්‌දමන්‌දොව ඣායති|
    count |172|
      block |නාස්‌ස සීලං විජානාථ අනඤ්‌ඤාය පසංසථ|
      block |අම්‌හෙ දිජො න පාලෙති තෙන පක්‌ඛී න ඵන්‌දතීති|
    stand |බකජාතකං ඡට්‌ඨං|
    count |  |
    block |සාකෙතජාතකං --|
    count |173|
      block |කො නු ඛො භගවා හෙතු එකච්‌චෙ ඉධ පුග්‌ගලෙ|
      block |අතීව හදයං නිබ්‌බාති චිත්‌තඤ්‌චාපි පසීදති|
    count |174|
      block |පුබ්‌බෙව සන්‌නිවාසෙන පච්‌චුප්‌පන්‌නහිතෙන වා|
      block |එවං තං ජායතෙ පෙමං උප්‌පලංව යථොදකෙති|
    stand |සාකෙතජාතකං සත්‌තමං|
    count |  |
    block |එකපදජාතකං --|
    count |175|
      block |ඉඞ්‌ඝ එකපදං තාත අනෙකත්‌ථපදස්‌සිතං|
      block |කිඤ්‌චි සඞ්‌ගාහිකං බ්‍රූසි යෙනත්‌ථෙ සාධයෙමසෙ|
    count |176|
      block |දක්‌ඛෙය්‍යෙකපදං තාත අනෙකත්‌ථපදස්‌සිතං|
      block |තඤ්‌ච සීලෙන සඤ්‌ඤුත්‌තං ඛන්‌තියා උපපාදිතං|
      block |අලං මිත්‌තෙ සුඛාපෙතුං අමිත්‌තානං දුඛාය චාති|
    stand |එකපදජාතකං අට්‌ඨමං|
    count |  |
    block |හරිතමණ්‌ඩූකජාතකං --|
    count |177|
      block |ආසීවිසම්‌පි මං සන්‌තං පවිට්‌ඨං කුමිනාමුඛං|
      block |රුච්‌චතෙ හරිතාමාතා යං මං ඛාදන්‌ති මච්‌ඡකා|
    count |178|
      block |විලුම්‌පතෙව පුරිසො යාවස්‌ස උපකප්‌පති|
      block |යදා චඤ්‌ඤෙ විලුම්‌පන්‌ති සො විලුත්‌තො විලුම්‌පතීති|
    stand |හරිතමණ්‌ඩූකජාතකං නවමං|
    count |  |
    block |මහාපිඞ්‌ගලජාතකං --|
    count |179|
      block |සබ්‌බො ජනො හිංසිතො පිඞ්‌ගලෙන තස්‌මිං මතෙ පච්‌චයා වෙදයන්‌ති|
      block |පියො නු තෙ ආසි අකණ්‌හනෙත්‌තො කස්‌මා නු ත්‌වං රොදසි ද්‌වාරපාල|
    count |180|
      block |න මෙ පියො ආසි අකණ්‌හනෙත්‌තො භායාමි පච්‌චාගමනාය තස්‌ස|
      block |ඉතො ගතො හිංසෙය්‍ය මච්‌චුරාජං සො හිංසිතො ආනෙය්‍ය පුන ඉධ|
    count |181|
      block |දඩ්‌ඪො වාහසහස්‌සෙහි සිත්‌තො ඝටසතෙහි සො|
      block |පරික්‌ඛතා ච සා භූමි මා භායි නාගමිස්‌සතීති|
      block |වරුපාහන ඛුජ්‌ජ විකණ්‌ණකකො අසිතාභුය පඤ්‌චමවච්‌ඡනඛො|
      block |දිජ පෙමවරුත්‌තමඑකපදං කුමිනාමුඛ පිඞ්‌ගලකෙන දසාති|
    stand |මහාපිඞ්‌ගලජාතකං දසමං|
    stand |උපාහනවග්‌ගො නවමො|
    block |තස්‌සුද්‌දානං|
  block |සිඞ්‌ගාලවග්‌ගො|
    count |  |
    block |සබ්‌බදාඨිජාතකං --|
    count |182|
      block |සිඞ්‌ගාලො මානථද්‌ධො ච පරිවාරෙන අත්‌ථිකො|
      block |පාපුණි මහතිං භූමිං රාජාසි සබ්‌බදාඨිනං|
    count |183|
      block |එවමෙව මනුස්‌සෙසු යො හොති පරිවාරවා|
      block |සො හි තත්‌ථ මහා හොති සිඞ්‌ගාලො විය දාඨිනන්‌ති|
    stand |සබ්‌බදාඨිජාතකං පඨමං|
    count |  |
    block |සුනඛජාතකං --|
    count |184|
      block |බාලො වතායං සුනඛො යො වරත්‌තං න ඛාදති|
      block |බන්‌ධනා ච පමුඤ්‌චෙය්‍ය අසිතො ච ඝරං වජෙ|
    count |185|
      block |අට්‌ඨිතං මෙ මනස්‌මිං මෙ අථො මෙ හදයෙ කතං|
      block |කාලඤ්‌ච පටිකඞ්‌ඛාමි යාව පස්‌සුපතූ ජනො|
    stand |සුනඛජාතකං දුතියං|
    count |  |
    block |ගුත්‌තිලජාතකං --|
    count |186|
      block |සත්‌තතන්‌තිං සුමධුරං රාමණෙය්‍යං අවාචයිං|
      block |සො මං රඞ්‌ගම්‌හි අව්‌හෙති සරණං මෙ හොහි කොසිය|
    count |187|
      block |අහං තං සරණං සම්‌ම අහමාචරියපූජකො|
      block |න තං ජයිස්‌සති සිස්‌සො සිස්‌සමාචරිය ජෙස්‌සසීති|
    stand |ගුත්‌තිලජාතකං තතියං|
    count |  |
    block |විගතිච්‌ඡජාතකං --|
    count |188|
      block |යං පස්‌සති න තං ඉච්‌ඡති යඤ්‌ච න පස්‌සති තං කිරිච්‌ඡති|
      block |මඤ්‌ඤාමි චිරං චරිස්‌සති න හි තං ලච්‌ඡති යං ස ඉච්‌ඡති|
    count |189|
      block |යං ලභති න තෙන තුස්‌සති යඤ්‌ච පත්‌ථෙති ලද්‌ධං හීළෙති|
      block |ඉච්‌ඡා හි අනන්‌තගොචරා විගතිච්‌ඡාන නමො කරොමසෙති|
    stand |විගතිච්‌ඡ ජාතකං චතුත්‌ථං|
    count |  |
    block |මූලපරියායජාතකං --|
    count |190|
      block |කාලො ඝසති භූතානි සබ්‌බානෙව සහත්‌තනා|
      block |යො ච කාලඝසො භූතො ස භූතපචනිං පචි|
    count |191|
      block |බහූනි නරසීසානි ලොමසානි බ්‍රහානි ච|
      block |ගීවාසු පටිමුක්‌කානි කොචිදෙවෙත්‌ථ කණ්‌ණවාති|
    stand |මූලපරියායජාතකං පඤ්‌චමං|
    count |  |
    block |බාලොවාදජාතකං --|
    count |192|
      block |හන්‌ත්‌වා ඡෙත්‌වා වධිත්‌වා ච දෙති දානං අසඤ්‌ඤතො|
      block |එදිසං භත්‌තං භුඤ්‌ජමානො ස පාපමුපලිම්‌පති|
    count |193|
      block |පුත්‌තදාරම්‌පි චෙ හන්‌ත්‌වා දෙති දානං අසඤ්‌ඤතො|
      block |භුඤ්‌ජමානොපි සප්‌පඤ්‌ඤො න පාපමුපලිම්‌පතීති|
    stand |බාලොවාදජාතකං ඡට්‌ඨං|
    count |  |
    block |පාදඤ්‌ජලීජාතකං --|
    count |194|
      block |අද්‌ධා පාදඤ්‌ජලී සබ්‌බෙ පඤ්‌ඤාය අතිරොචති|
      block |තථා හි ඔට්‌ඨං භඤ්‌ජති උත්‌තරිං නූන පස්‌සති|
    count |195|
      block |නායං ධම්‌මං අධම්‌මං වා අත්‌ථානත්‌ථඤ්‌ච බුජ්‌ඣති|
      block |අඤ්‌ඤත්‍ර ඔට්‌ඨනිබ්‌භොගා නායං ජානාති කිඤ්‌චනන්‌ති|
    stand |පාදඤ්‌ජලීජාතකං සත්‌තමං|
    count |  |
    block |කිංසුකොපමජාතකං --|
    count |196|
      block |සබ්‌බෙහි කිංසුකො දිට්‌ඨො කිංන්‌වෙත්‌ථ විචිකිච්‌ඡථ|
      block |න හි සබ්‌බෙසු ඨානෙසු සාරථී පරිපුච්‌ඡිතො|
    count |197|
      block |එවං සබ්‌බෙහි ඤාණෙහි යෙසං ධම්‌මා අජානිතා|
      block |තෙ වෙ ධම්‌මෙසු කඞ්‌ඛන්‌ති කිංසුකස්‌මිංව භාතරොති|
    stand |කිංසුකොපමජාතකං අට්‌ඨමං|
    count |  |
    block |සාලකජාතකං --|
    count |198|
      block |එකපුත්‌තකො භවිස්‌සසි ත්‌වඤ්‌ච නො හෙස්‌සසි ඉස්‌සරො කුලෙ|
      block |ඔරොහ දුමස්‌මා සාලක එහි දානි ඝරකං වජෙමසෙ|
    count |199|
      block |නනු මං සුහදයොති මඤ්‌ඤසි යඤ්‌ච මං හනසි වෙළුයට්‌ඨියා|
      block |පක්‌කම්‌බවනෙ රමාමසෙ ගච්‌ඡ ත්‌වං ඝරකං යථාසුඛන්‌ති|
    stand |සාලකජාතකං නවමං|
    count |  |
    block |කපිජාතකං --|
    count |200|
      block |අයං ඉසී උපසමසංයමෙ රතො ස තිට්‌ඨති සිසිරභයෙන අට්‌ටිතො|
      block |හන්‌ද අයං පවිසතුමං අගාරකං විනෙතු සීතං දරථඤ්‌ච කෙවලං|
    count |201|
      block |නායං ඉසී උපසමසංයමෙ රතො කපී අයං දුමවරසාඛගොචරො|
      block |සො දූසකො රොසකො චාපි ජම්‌මො සචෙවජෙමම්‌පි දූසෙය්‍යගාරන්‌ති|
      block |අථ රාජා සිඞ්‌ගාලවරො සුනඛො තථා කොසිය ඉච්‌ඡති කාලඝසො|
      block |අථ දානවරොට්‌ඨපි සාරථිනා පුනම්‌බවනඤ්‌ච සිසිරකපි දසාති|
      block |දළ්‌හඤ්‌ච වග්‌ගං අපරෙන සන්‌ථවං කල්‍යාණවග්‌ගාසදිසො ච රූහකං|
      block |නතංදළ්‌හ බීරණථම්‌භකං පුන කාසාවුපාහන සිඞ්‌ගාලකෙන දසාති|
    stand |කපිජාතකං දසමං|
    stand |සිඞ්‌ගාලවග්‌ගො දසමො|
    block |තස්‌සුද්‌දානං|
    block |අථ වග්‌ගුද්‌දානං|
    stand |දුකනිපාතං නිට්‌ඨිතං|
