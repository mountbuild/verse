block |තෙරසකනිපාතො|
  count |  |
  block |අම්‌බජාතකං|
  count |1|
    block |අහාසි මෙ අම්‌බඵලානි පුබ්‌බෙ අණූනි ථූලානි ච බ්‍රහ්‌මචාරි|
    block |තෙහෙව මන්‌තෙහි න දානි තුය්‌හං දුමප්‌ඵලා පාතුභවන්‌ති බ්‍රහ්‌මෙ|
  count |2|
    block |නක්‌ඛත්‌තයොගං පටිමානයාමි ඛණං මුහුත්‌තඤ්‌ච මන්‌තෙ න පස්‌සං|
    block |නක්‌ඛත්‌තයොගඤ්‌ච ඛණඤ්‌ච ලද්‌ධා අද්‌ධාහරිස්‌සම්‌බඵලං පහූතං|
  count |3|
    block |නක්‌ඛත්‌තයොගං න පුරෙ අභාණි ඛණං මුහුත්‌තං න පුරෙ අසංසි|
    block |සයං හරී අම්‌බඵලං පහූතං වණ්‌ණෙන ගන්‌ධෙන රසෙනුපෙතං|
  count |4|
    block |මන්‌තාභිජප්‌පෙන පුරෙ හි තුය්‌හං දුමප්‌ඵලා පාතුභවන්‌ති බ්‍රහ්‌මෙ|
    block |ස්‌වාජ්‌ජ න පාරෙසි ජප්‌පම්‌පි මන්‌තං අයං සො කො නාම තවජ්‌ජ ධම්‌මො|
  count |5|
    block |චණ්‌ඩාලපුත්‌තො මම සම්‌පදාසි ධම්‌මෙන මන්‌තෙ පකතිඤ්‌ච සංසි|
    block |මා චස්‌සු මෙ පුච්‌ඡිතො නාමගොත්‌තං ගුය්‌හිත්‌ථො අත්‌ථං විජහෙය්‍ය මන්‌තො|
  count |6|
    block |සොහං ජනින්‌දෙන ජනම්‌හි පුට්‌ඨො මක්‌ඛාභිභූතො අලිකං අභාණිං|
    block |මන්‌තා ඉමෙ බ්‍රාහ්‌මණස්‌සාති මිච්‌ඡා පහීනමන්‌තො කපණො රුදාමි|
  count |7|
    block |එරණ්‌ඩා පුචිමන්‌දා වා අථ වා පාලිභද්‌දකා|
    block |මධුං මධුත්‌ථිකො වින්‌දෙ සො හි තස්‌ස දුමුත්‌තමො|
  count |8|
    block |ඛත්‌තියා බ්‍රාහ්‌මණා වෙස්‌සා සුද්‌දා චණ්‌ඩාලපුක්‌කුසා|
    block |යම්‌හා ධම්‌මං විජානෙය්‍ය සො හි තස්‌ස නරුත්‌තමො|
  count |9|
    block |ඉමස්‌ස දණ්‌ඩඤ්‌ච වධඤ්‌ච දත්‌වා ගලෙ ගහෙත්‌වා ඛලයාථ ජම්‌මං|
    block |යො උත්‌තමත්‌ථං කසිරෙන ලද්‌ධං මානාතිමානෙන විනාසයිත්‌ථ|
  count |10|
    block |යථා සමං මඤ්‌ඤමානො පතෙය්‍ය සොබ්‌භං ගුහං නරකං පූතිපාදං|
    block |රජ්‌ජූති වා අක්‌කමෙ කණ්‌හසප්‌පං අන්‌ධො යථා ජොතිමධිට්‌ඨහෙය්‍ය|
    block |එවම්‌පි මං ත්‌වං ඛලිතං සපඤ්‌ඤ පහීනමන්‌තස්‌ස පුනප්‌පදාහි|
  count |11|
    block |ධම්‌මෙන මන්‌තං තව සම්‌පදාසිං තුවම්‌පි ධම්‌මෙන පරිග්‌ගහෙසි|
    block |පකතිම්‌පි තෙ අත්‌තමනො අසංසිං ධම්‌මෙ ඨිතං තං න ජහෙය්‍ය මන්‌තො|
  count |12|
    block |යො බාල මන්‌තං කසිරෙන ලද්‌ධං යං දුල්‌ලභං අජ්‌ජ මනුස්‌සලොකෙ|
    block |කිඤ්‌චාපි ලද්‌ධා ජීවිතුං අප්‌පපඤ්‌ඤො විනාසයී අලිකං භාසමානො|
  count |13|
    block |බාලස්‌ස මූළ්‌හස්‌ස අකතඤ්‌ඤුනො ච මුසා භණන්‌තස්‌ස අසඤ්‌ඤතස්‌ස|
    block |මන්‌තෙ මයං තාදිසකෙ න දෙම කුතො මන්‌තා ගච්‌ඡ න මය්‌හ රුච්‌චසීති|
  stand |අම්‌බජාතකං පඨමං|
  count |  |
  block |ඵන්‌දනජාතකං|
  count |14|
    block |කුඨාරිහත්‌ථො පුරිසො වනමොගය්‌හ තිට්‌ඨසි|
    block |පුට්‌ඨො මෙ සම්‌ම අක්‌ඛාහි කිං දාරුං ඡෙතුමිච්‌ඡසි|
  count |15|
    block |ඉස්‌සො වනානි චරසි සමානි විසමානි ච|
    block |පුට්‌ඨො මෙ සම්‌ම අක්‌ඛාහි කිං දාරුං නෙමියා දළ්‌හං|
  count |16|
    block |නෙව සාලො න ඛදිරො නාස්‌සකණ්‌ණො කුතො ධවො|
    block |රුක්‌ඛො ච ඵන්‌දනො නාම තං දාරුං නෙමියා දළ්‌හං|
  count |17|
    block |කීදිසානිස්‌ස පත්‌තානි ඛන්‌ධො වා පන කීදිසො|
    block |පුට්‌ඨො මෙ සම්‌ම අක්‌ඛාහි යථා ජානෙමු ඵන්‌දනං|
  count |18|
    block |යස්‌ස සාඛා පලම්‌බන්‌ති නමන්‌ති න ච භඤ්‌ජරෙ|
    block |සො රුක්‌ඛො ඵන්‌දනො නාම යස්‌ස මූලෙ අහං ඨිතො|
  count |19|
    block |අරානං චක්‌කනාභීනං ඊසානෙමිරථස්‌ස ච|
    block |සබ්‌බස්‌ස තෙ කම්‌මනියො අයං හෙස්‌සති ඵන්‌දනො|
  count |20|
    block |ඉති ඵන්‌දනරුක්‌ඛොපි තාවදෙ අජ්‌ඣභාසථ|
    block |මය්‌හම්‌පි වචනං අත්‌ථි භාරද්‌වාජ සුණොහි මෙ|
  count |21|
    block |ඉස්‌සස්‌ස උපක්‌ඛන්‌ධම්‌හා උක්‌කච්‌ච චතුරඞ්‌ගුලං|
    block |තෙන නෙමිං පසාරෙසි එවං දළ්‌හතරං සියා|
  count |22|
    block |ඉති ඵන්‌දනරුක්‌ඛොපි වෙරං අප්‌පෙසි තාවදෙ|
    block |ජාතානඤ්‌ච අජාතානං ඉස්‌සානං දුක්‌ඛමාවහි|
  count |23|
    block |ඉච්‌චෙවං ඵන්‌දනො ඉස්‌සං ඉස්‌සො ච පන ඵන්‌දනං|
    block |අඤ්‌ඤමඤ්‌ඤං විවාදෙන අඤ්‌ඤමඤ්‌ඤමඝාතයුං|
  count |24|
    block |එවමෙව මනුස්‌සානං විවාදො යත්‌ථ ජායති|
    block |මයූරනච්‌චං නච්‌චන්‌ති යථා තෙ ඉස්‌සඵන්‌දනා|
  count |25|
    block |තං වො වදාමි භද්‌දං වො යාවන්‌තෙත්‌ථ සමාගතා|
    block |සම්‌මොදථ මා විවදථ මා හොථ ඉස්‌සඵන්‌දනා|
  count |26|
    block |සාමග්‌ගිමෙව සික්‌ඛෙථ බුද්‌ධෙහෙතං පසංසිතං|
    block |සාමග්‌ගිරතො ධම්‌මට්‌ඨො යොගක්‌ඛෙමා න ධංසතීති|
  stand |ඵන්‌දනජාතකං දුතියං|
  count |  |
  block |ජවනහංසජාතකං|
  count |27|
    block |ඉධෙව හංස නිපත පියං මෙ තව දස්‌සනං|
    block |ඉස්‌සරොසි අනුප්‌පත්‌තො යමිධත්‌ථි පවෙදය|
  count |28|
    block |සවනෙන එකස්‌ස පියා භවන්‌ති දිස්‌වා පනෙකස්‌ස වියෙති ඡන්‌දො|
    block |දිස්‌වා ච සුත්‌වා ච පියා භවන්‌ති කච්‌චින්‌නු මෙ පීයසි දස්‌සනෙන|
  count |29|
    block |සවනෙන පියො මෙසි භිය්‍යො චාගම්‌ම දස්‌සනං|
    block |එවං පියදස්‌සනො මෙ වස හංස මමන්‌තිකෙ|
  count |30|
    block |වසෙය්‍යාම තවාගාරෙ නිච්‌චං සක්‌කතපූජිතා|
    block |මත්‌තො ච එකදා වජ්‌ජෙ හංසරාජං පචන්‌තු මෙ|
  count |31|
    block |ධිරත්‌ථු තං මජ්‌ජපානං යං මෙ පියතරං තයා|
    block |න චාපි මජ්‌ජං පිස්‌සාමි යාව මෙ වච්‌ඡසී ඝරෙ|
  count |32|
    block |සුවිජානං සිඞ්‌ගාලානං සකුණානඤ්‌ච වස්‌සිතං|
    block |මනුස්‌සවස්‌සිතං රාජ දුබ්‌බිජානතරං තතො|
  count |33|
    block |අපි චෙ මඤ්‌ඤතී පොසො ඤාති මිත්‌තො සඛාති වා|
    block |යො පුබ්‌බෙ සුමනො හුත්‌වා පච්‌ඡා සම්‌පජ්‌ජතෙ දිසො|
  count |34|
    block |යස්‌මිං මනො නිවිසති අවිදූරෙ සහාපි සො|
    block |සන්‌තිකෙපි හි සො දූරෙ යස්‌මිං නාවිසතෙ මනො|
  count |35|
    block |අන්‌තොපි සො හොති පසන්‌නචිත්‌තො පාරං සමුද්‌දස්‌ස පසන්‌නචිත්‌තො|
    block |අන්‌තොපි සො හොති පදුට්‌ඨචිත්‌තො පාරං සමුද්‌දස්‌ස පදුට්‌ඨචිත්‌තො|
  count |36|
    block |සංවසන්‌තා විවසන්‌ති යෙ දිසා තෙ රථෙසභ|
    block |ආරා සන්‌තො සංවසන්‌ති මනසා රට්‌ඨවඩ්‌ඪන|
  count |37|
    block |අතිචිරං නිවාසෙන පියො භවති අප්‌පියො|
    block |ආමන්‌ත ඛො තං ගච්‌ඡාම පුරා තෙ හොම අප්‌පියා|
  count |38|
    block |එවං චෙ යාචමානානං අඤ්‌ජලිං නාවබුජ්‌ඣසි|
    block |පරිචාරකානං සතං වචනං න කරොසි නො|
    block |එවං තං අභියාචාම පුන කයිරාසි පරියායං|
  count |39|
    block |එවං චෙ නො විහරතං අන්‌තරායො න හෙස්‌සති|
    block |තුය්‌හඤ්‌චාපි මහාරාජ මය්‌හඤ්‌ච රට්‌ඨවඩ්‌ඪන|
    block |අප්‌පෙව නාම පස්‌සෙමු අහොරතානමච්‌චයෙති|
  stand |ජවනහංසජාතකං තතියං|
  count |  |
  block |චූළනාරදජාතකං|
  count |40|
    block |න තෙ කට්‌ඨානි භින්‌නානි න තෙ උදකමාභතං|
    block |අග්‌ගීපි තෙ න හාපිතො කිං නු මන්‌දොව ඣායසි|
  count |41|
    block |න උස්‌සහෙ වනෙ වත්‌ථුං කස්‌සපාමන්‌තයාමි තං|
    block |දුක්‌ඛො වාසො අරඤ්‌ඤස්‌මිං රට්‌ඨං ඉච්‌ඡාමි ගන්‌තවෙ|
  count |42|
    block |යථා අහං ඉතො ගන්‌ත්‌වා යස්‌මිං ජනපදෙ වසං|
    block |ආචාරං බ්‍රහ්‌මෙ සික්‌ඛෙය්‍යං තං ධම්‌මං අනුසාස මං|
  count |43|
    block |සචෙ අරඤ්‌ඤං හිත්‌වාන වනමූලඵලානි ච|
    block |රට්‌ඨෙ රොචයසෙ වාසං තං ධම්‌මං නිසාමෙහි මෙ|
  count |44|
    block |විසං මා පටිසෙවිත්‌ථො පපාතං පරිවජ්‌ජය|
    block |පඞ්‌කෙ ච මා විසීදිත්‌ථො යත්‌තො චාසීවිසෙ චරෙ|
  count |45|
    block |කිං නු විසං පපාතො වා පඞ්‌කො වා බ්‍රහ්‌මචාරිනං|
    block |කං ත්‌වං ආසීවිසං බ්‍රූසි තං මෙ අක්‌ඛාහි පුච්‌ඡිතො|
  count |46|
    block |ආසවො තාත ලොකස්‌මිං සුරා නාම පවුච්‌චති|
    block |මනුඤ්‌ඤො සුරභී වග්‌ගු සාදු ඛුද්‌දරසූපමො|
    block |විසං තදාහු අරියා සෙ බ්‍රහ්‌මචරියස්‌ස නාරද|
  count |47|
    block |ඉත්‌ථියො තාත ලොකස්‌මිං පමත්‌තං පමථෙන්‌ති තා|
    block |හරන්‌ති යුවිනො චිත්‌තං තූලං භට්‌ඨංව මාලුතො|
    block |පපාතො එසො අක්‌ඛාතො බ්‍රහ්‌මචරියස්‌ස නාරද|
  count |48|
    block |ලාභො සිලොකො සක්‌කාරො පූජා පරකුලෙසු ච|
    block |පඞ්‌කො එසො ච අක්‌ඛාතො බ්‍රහ්‌මචරියස්‌ස නාරද|
  count |49|
    block |සසත්‌ථා තාත රාජානො ආවසන්‌ති මහිං ඉමං|
    block |තෙ තාදිසෙ මනුස්‌සින්‌දෙ මහන්‌තෙ තාත නාරද|
  count |50|
    block |ඉස්‌සරානං අධිපතීනං න තෙසං පාදතො චරෙ|
    block |ආසීවිසොති අක්‌ඛාතො බ්‍රහ්‌මචරියස්‌ස නාරද|
  count |51|
    block |භත්‌තත්‌ථො භත්‌තකාලෙ ච යං ගෙහමුපසඞ්‌කමෙ|
    block |යදෙත්‌ථ කුසලං ජඤ්‌ඤා තත්‌ථ ඝාසෙසනං චරෙ|
  count |52|
    block |පවිසිත්‌වා පරකුලං පානත්‌ථං භොජනාය වා|
    block |මිතං ඛාදෙ මිතං භුඤ්‌ජෙ න ච රූපෙ මනං කරෙ|
  count |53|
    block |ගොට්‌ඨං මජ්‌ජං කිරාටඤ්‌ච සභා නිකිරණානි ච|
    block |ආරකා පරිවජ්‌ජෙහි යානීව විසමං පථන්‌ති|
  stand |චූළනාරදජාතකං චතුත්‌ථං|
  count |  |
  block |දූතජාතකං|
  count |54|
    block |දූතෙ තෙ බ්‍රහ්‌මෙ පාහෙසිං ගඞ්‌ගාතීරස්‌මි ඣායතො|
    block |තෙසං පුට්‌ඨො න බ්‍යාකාසි දුක්‌ඛං ගුය්‌හමතං නු තෙ|
  count |55|
    block |සචෙ තෙ දුක්‌ඛමුප්‌පජ්‌ජෙ කාසීනං රට්‌ඨවඩ්‌ඪන|
    block |මා ඛො නං තස්‌ස අක්‌ඛාහි යො තං දුක්‌ඛා න මොචයෙ|
  count |56|
    block |යො තස්‌ස දුක්‌ඛජාතස්‌ස එකඞ්‌ගමපි භාගසො|
    block |විප්‌පමොචෙය්‍ය ධම්‌මෙන කාමං තස්‌ස පවෙදය|
  count |57|
    block |සුවිජානං සිඞ්‌ගාලානං සකුණානඤ්‌ච වස්‌සිතං|
    block |මනුස්‌සවස්‌සිතං රාජ දුබ්‌බිජානතරං තතො|
  count |58|
    block |අපි චෙ මඤ්‌ඤතී පොසො ඤාති මිත්‌තො සඛාති වා|
    block |යො පුබ්‌බෙ සුමනො හුත්‌වා පච්‌ඡා සම්‌පජ්‌ජතෙ දිසො|
  count |59|
    block |යො අත්‌තනො දුක්‌ඛමනානුපුට්‌ඨො පවෙදයෙ ජන්‌තු අකාලරූපෙ|
    block |ආනන්‌දිනො තස්‌ස භවන්‌තිමිත්‌තා හිතෙසිනො තස්‌ස දුඛී භවන්‌ති|
  count |60|
    block |කාලඤ්‌ච ඤත්‌වාන තථාවිධස්‌ස මෙධාවීනං එකමනං විදිත්‌වා|
    block |අක්‌ඛෙය්‍ය තිබ්‌බානි පරස්‌ස ධීරො සණ්‌හං ගිරං අත්‌ථවතිං පමුඤ්‌චෙ|
  count |61|
    block |සචෙ ච ජඤ්‌ඤා අවිසය්‌හමත්‌තනො න තෙ හි මය්‌හං සුඛාගමාය|
    block |එකොව තිබ්‌බානි සහෙය්‍ය ධීරො සච්‌චං හිරොත්‌තප්‌පමපෙක්‌ඛමානො|
  count |62|
    block |අහං රට්‌ඨානි විචරන්‌තො නිගමෙ රාජධානියො|
    block |භික්‌ඛමානො මහාරාජ ආචරියස්‌ස ධනත්‌ථිකො|
  count |63|
    block |ගහපතී රාජපුරිසෙ මහාසාලෙ ච බ්‍රාහ්‌මණෙ|
    block |අලත්‌ථං සත්‌ත නික්‌ඛානි සුවණ්‌ණස්‌ස ජනාධිප|
    block |තෙ මෙ නට්‌ඨා මහාරාජ තස්‌මා සොචාමහං භුසං|
  count |64|
    block |පුරිසා තෙ මහාරාජ මනසානුවිචින්‌තිතා|
    block |නාලං දුක්‌ඛා පමොචෙතුං තස්‌මා තෙසං න බ්‍යාහරිං|
  count |65|
    block |ත්‌වඤ්‌ච ඛො මෙ මහාරාජ මනසානුවිචින්‌තිතො|
    block |අලං දුක්‌ඛා පමොචෙතුං තස්‌මා තුය්‌හං පවෙදයිං|
  count |66|
    block |තස්‌සාදාසි පසන්‌නත්‌තො කාසීනං රට්‌ඨවඩ්‌ඪනො|
    block |ජාතරූපමයෙ නික්‌ඛෙ සුවණ්‌ණස්‌ස චතුද්‌දසාති|
  stand |දූතජාතකං පඤ්‌චමං|
  count |  |
  block |කාලිඞ්‌ගබොධිජාතකං|
  count |67|
    block |රාජා කාලිඞ්‌ගො චක්‌කවත්‌ති ධම්‌මෙන පථවිමනුසාසං|
    block |අගමා බොධිසමීපං නාගෙන මහානුභාවෙන|
  count |68|
    block |කාලිඞ්‌ගො භාරද්‌වාජො ච රාජානං කාලිඞ්‌ගං සමණකොලඤ්‌ඤං|
    block |චක්‌කං වත්‌තයතො පරිග්‌ගහෙත්‌වා පඤ්‌ජලී ඉදමවොච|
  count |69|
    block |පච්‌චොරොහ මහාරාජ භූමිභාගො යථා සමණුග්‌ගතො|
    block |ඉධ අනධිවරා බුද්‌ධා අභිසම්‌බුද්‌ධා විරොචන්‌ති|
  count |70|
    block |පදක්‌ඛිණතො ආවට්‌ටා තිණලතා අස්‌මිං භූමිභාගස්‌මිං|
    block |පථවියා නාභියං මණ්‌ඩො ඉති නො සුතං මන්‌තෙ මහාරාජ|
  count |71|
    block |සාගරපරියන්‌තාය මෙදිනියා සබ්‌බභූතධරණියා|
    block |පථවියා අයං මණ්‌ඩො ඔරොහිත්‌වා නමො කරොහි|
  count |72|
    block |යෙ තෙ භවන්‌ති නාගා ච අභිජාතා ච කුඤ්‌ජරා|
    block |එත්‌තාවතා පදෙසං තෙ නාගා නෙව මුපයන්‌ති|
  count |73|
    block |අභිජාතො නාගො කාමං පෙසෙහි කුඤ්‌ජරං දන්‌තිං|
    block |එත්‌තාවතා පදෙසො සක්‌කා නාගෙන මුපගන්‌තුං|
  count |74|
    block |තං සුත්‌වා රාජා කාලිඞ්‌ගො වෙය්‍යඤ්‌ජනිකවචො නිසාමෙත්‌වා|
    block |සම්‌පෙසෙසි නාගං ඤස්‌සාම මයං යථිමස්‌සිදං වචනං|
  count |75|
    block |සම්‌පෙසිතො ච රඤ්‌ඤා නාගො කොඤ්‌චොව අභිනදිත්‌වාන|
    block |පටිසක්‌කිත්‌වා නිසීදි ගරුංව භාරං අසහමානො|
  count |76|
    block |කාලිඞ්‌ගභාරද්‌වාජො නාගං ඛීණායුකං විදිත්‌වාන|
    block |රාජානං කාලිඞ්‌ගං තරමානො අජ්‌ඣභාසිත්‌ථ|
    block |අඤ්‌ඤං සඞ්‌කම නාගං නාගො ඛීණායුකො මහාරාජ|
  count |77|
    block |තං සුත්‌වා කාලිඞ්‌ගො තරමානො සඞ්‌කමී නාගං|
    block |සඞ්‌කන්‌තෙව රඤ්‌ඤෙ නාගො තත්‌ථෙව පති භුම්‍යා|
    block |වෙය්‍යඤ්‌ජනිකවචො යථා තථා අහු නාගො|
  count |78|
    block |කාලිඞ්‌ගො රාජා කාලිඞ්‌ගං බ්‍රාහ්‌මණං එතදවොච|
    block |ත්‌වමෙව අසි සම්‌බුද්‌ධො සබ්‌බඤ්‌ඤූ සබ්‌බදස්‌සාවී|
  count |79|
    block |තං අනධිවාසෙන්‌තො කාලිඞ්‌ගං බ්‍රාහ්‌මණො ඉදමවොච|
    block |වෙය්‍යඤ්‌ජනිකා හි මයං බුද්‌ධා සබ්‌බඤ්‌ඤුනො මහාරාජ|
  count |80|
    block |සබ්‌බඤ්‌ඤූ සබ්‌බවිදූ ච බුද්‌ධා න ලක්‌ඛණෙන ජානන්‌ති|
    block |ආගමබලසා හි මයං බුද්‌ධා සබ්‌බං පජානන්‌ති|
  count |81|
    block |මහයිත්‌වා සම්‌බොධිං නානාතුරියෙහි වජ්‌ජමානෙහි|
    block |මාලාවිලෙපනං අභිහරිත්‌වා අථ රාජා මනුපායාසි|
  count |82|
    block |සට්‌ඨි වාහසහස්‌සානි පුප්‌ඵානං සන්‌නිපාතයි|
    block |පූජෙසි රාජා කාලිඞ්‌ගො බොධිමණ්‌ඩමනුත්‌තරන්‌ති|
  stand |කාලිඞ්‌ගබොධිජාතකං ඡට්‌ඨං|
  count |  |
  block |අකිත්‌තිජාතකං|
  count |83|
    block |අකිත්‌තිං දිස්‌වා සම්‌මන්‌තං සක්‌කො භූතපතී බ්‍රවි|
    block |කිං පත්‌ථයං මහාබ්‍රහ්‌මෙ එකො සම්‌මසි ඝම්‌මනි|
  count |84|
    block |දුක්‌ඛො පුනබ්‌භවො සක්‌ක සරීරස්‌ස ච භෙදනං|
    block |සම්‌මොහමරණං දුක්‌ඛං තස්‌මා සම්‌මාමි වාසව|
  count |85|
    block |එතස්‌මිං තෙ සුලපිතෙ පතිරූපෙ සුභාසිතෙ|
    block |වරං කස්‌සප තෙ දම්‌මි යං කිඤ්‌චි මනසිච්‌ඡසි|
  count |86|
    block |වරං චෙ මෙ අදො සක්‌ක සබ්‌බභූතානමිස්‌සර|
    block |යෙන පුත්‌තෙ ච දාරෙ ච ධනධඤ්‌ඤං පියානි ච|
    block |ලද්‌ධා නරා න තප්‌පන්‌ති සො ලොභො න මයී වසෙ|
  count |87|
    block |එතස්‌මිං තෙ සුලපිතෙ පතිරූපෙ සුභාසිතෙ|
    block |වරං කස්‌සප තෙ දම්‌මි යං කිඤ්‌චි මනසිච්‌ඡසි|
  count |88|
    block |වරං චෙ මෙ අදො සක්‌ක සබ්‌බභූතානමිස්‌සර|
    block |ඛෙත්‌තං වත්‌ථුං හිරඤ්‌ඤඤ්‌ච ගවස්‌සං දාසපොරිසං|
    block |යෙන ජාතෙන ජීයන්‌ති සො දොසො න මයී වසෙ|
  count |89|
    block |එතස්‌මිං තෙ සුලපිතෙ පතිරූපෙ සුභාසිතෙ|
    block |වරං කස්‌සප තෙ දම්‌මි යං කිඤ්‌චි මනසිච්‌ඡසි|
  count |90|
    block |වරං චෙ මෙ අදො සක්‌ක සබ්‌බභූතානමිස්‌සර|
    block |බාලං න පස්‌සෙ න සුණෙ න ච බාලෙන සංවසෙ|
    block |බාලෙනල්‌ලාප සල්‌ලාපං න කරෙ න ච රොචයෙ|
  count |91|
    block |කිං නු තෙ අකරං බාලො වද කස්‌සප කාරණං|
    block |කෙන කස්‌සප බාලස්‌ස දස්‌සනං නාභිකඞ්‌ඛසි|
  count |92|
    block |අනයං නයති දුම්‌මෙධො අධුරායං නියුඤ්‌ජති|
    block |දුන්‌නයො සෙය්‍යසො හොති සම්‌මා වුත්‌තො පකුප්‌පති|
    block |විනයං සො න ජානාති සාධු තස්‌ස අදස්‌සනං|
  count |93|
    block |එතස්‌මිං තෙ සුලපිතෙ පතිරූපෙ සුභාසිතෙ|
    block |වරං කස්‌සප තෙ දම්‌මි යං කිඤ්‌චි මනසිච්‌ඡසි|
  count |94|
    block |වරං චෙ මෙ අදො සක්‌ක සබ්‌බභූතානමිස්‌සර|
    block |ධීරං පස්‌සෙ සුණෙ ධීරං ධීරෙන සහ සංවසෙ|
    block |ධීරෙනල්‌ලාපසල්‌ලාපං තං කරෙ තඤ්‌ච රොචයෙ|
  count |95|
    block |කිං නු තෙ අකරං ධීරො වද කස්‌සප කාරණං|
    block |කෙන කස්‌සප ධීරස්‌ස දස්‌සනං අභිකඞ්‌ඛසි|
  count |96|
    block |නයං නයති මෙධාවී අධුරායං න යුඤ්‌ජති|
    block |සුනයො සෙය්‍යසො හොති සම්‌මා වුත්‌තො න කුප්‌පති|
    block |විනයං සො පජානාති සාධු තෙන සමාගමො|
  count |97|
    block |එතස්‌මිං තෙ සුලපිතෙ පතිරූපෙ සුභාසිතෙ|
    block |වරං කස්‌සප තෙ දම්‌මි යං කිඤ්‌චි මනසිච්‌ඡසි|
  count |98|
    block |වරං චෙ මෙ අදො සක්‌ක සබ්‌බභූතානමිස්‌සර|
    block |තතො රත්‍යා විවසානෙ සූරියුග්‌ගමනං පති|
    block |දිබ්‌බා භක්‌ඛා පාතුභවෙය්‍යුං සීලවන්‌තො ච යාචකා|
  count |99|
    block |දදතො මෙ න ඛීයෙථ දත්‌වා නානුතපෙය්‍යහං|
    block |දදං චිත්‌තං පසාදෙය්‍යං එතං සක්‌ක වරං වරෙ|
  count |100|
    block |එතස්‌මිං තෙ සුලපිතෙ පතිරූපෙ සුභාසිතෙ|
    block |වරං කස්‌සප තෙ දම්‌මි යං කිඤ්‌චි මනසිච්‌ඡසි|
  count |101|
    block |වරං චෙ මෙ අදො සක්‌ක සබ්‌බභූතානමිස්‌සර|
    block |න මං පුන උපෙය්‍යාසි එතං සක්‌ක වරං වරෙ|
  count |102|
    block |බහූහි වතචරියාහි නරා ච අථ නාරියො|
    block |දස්‌සනං අභිකඞ්‌ඛන්‌ති කිං නු මෙ දස්‌සනෙ භයං|
  count |103|
    block |තං තාදිසං දෙවවණ්‌ණං සබ්‌බකාමසමිද්‌ධිනං|
    block |දිස්‌වා තපො පමජ්‌ජෙය්‍ය එතං තෙ දස්‌සනෙ භයන්‌ති|
  stand |අකිත්‌තිජාතකං සත්‌තමං|
  count |  |
  block |තක්‌කාරියජාතකං|
  count |104|
    block |අහමෙව දුබ්‌භාසිතං භාසි බාලො භෙකොවරඤ්‌ඤෙ අහිමව්‌හායමානො|
    block |තක්‌කාරියෙ සොබ්‌භමිමං පතාමි න කිරෙව සාධු අතිවෙලභාණී|
  count |105|
    block |පප්‌පොති මච්‌චො අතිවෙලභාණී බන්‌ධං වධං සොකපරිද්‌දවඤ්‌ච|
    block |අත්‌තානමෙව ගරහාසි එත්‌ථ ආචෙර යං තං නිඛණන්‌ති සොබ්‌භෙ|
  count |106|
    block |කිමෙවහං තුණ්‌ඩිලමනුපුච්‌ඡිං කරෙය්‍ය සං භාතරං කාළිකායං|
    block |නග්‌ගොවහං වත්‌ථයුගඤ්‌ච ජීනො අයම්‌පි අත්‌ථො බහුතාදිසොව|
  count |107|
    block |යො යුජ්‌ඣමානානමයුජ්‌ඣමානො මෙණ්‌ඩන්‌තරං අච්‌චුපතී කුලිඞ්‌ගො|
    block |සො පිංසිතො මෙණ්‌ඩසිරෙහි තත්‌ථ අයම්‌පි අත්‌ථො බහුතාදිසොව|
  count |108|
    block |චතුරො ජනා පොත්‌ථකමග්‌ගහෙසුං එකඤ්‌ච පොසං අනුරක්‌ඛමානා|
    block |සබ්‌බෙව තෙ භින්‌නසිරා සයිංසු අයම්‌පි අත්‌ථො බහුතාදිසොව|
  count |109|
    block |අජා යථා වෙළුගුම්‌බස්‌මිං බද්‌ධා අවක්‌ඛිපන්‌තී අසිමජ්‌ඣගච්‌ඡි|
    block |තෙනෙව තස්‌සා ගලකාවකන්‌තං අයම්‌පි අත්‌ථො බහුතාදිසොව|
  count |110|
    block |ඉමෙ න දෙවා න ගන්‌ධබ්‌බපුත්‌තා මිගා ඉමෙ අත්‌ථවසං ගතා මෙ|
    block |එකඤ්‌ච නං සායමාසෙ පචන්‌තු එකං පුනප්‌පාතරාසෙ පචන්‌තු|
  count |111|
    block |සතං සහස්‌සානි දුභාසිතානි කලම්‌පි නාග්‌ඝන්‌ති සුභාසිතස්‌ස|
    block |දුබ්‌භාසිතං සඞ්‌කමානො කිලෙසො තස්‌මා තුණ්‌හී කිම්‌පුරිසා න බාල්‍යා|
  count |112|
    block |යා මෙසා බ්‍යාහාසි පමුඤ්‌චථෙතං ගිරිඤ්‌ච නං හිමවන්‌තං නයන්‌තු|
    block |ඉමඤ්‌ච ඛො දෙන්‌තු මහානසාය පාතොව නං පාතරාසෙ පචන්‌තු|
  count |113|
    block |පජ්‌ජුන්‌නනාථා පසවො පසුනාථා අයං පජා|
    block |ත්‌වං නාථොසි මහාරාජ නාථොහං භරියාය මෙ|
    block |ද්‌වින්‌නමඤ්‌ඤතරං ඤත්‌වා මුත්‌තො ගච්‌ඡෙය්‍ය පබ්‌බතං|
  count |114|
    block |න වෙ නින්‌දා සුපරිවජ්‌ජයෙථ නානා ජනා සෙවිතබ්‌බා ජනින්‌ද|
    block |යෙනෙව එකො ලභතෙ පසංසං තෙනෙව අඤ්‌ඤො ලභතෙ නින්‌දිතාරං|
  count |115|
    block |සබ්‌බො ලොකො පරිචිත්‌තො අතිචිත්‌තො සබ්‌බො ලොකො චිත්‌තවා සම්‌හි චිත්‌තෙ|
    block |පච්‌චෙකචිත්‌තා පුථු සබ්‌බසත්‌තා කස්‌සීධ චිත්‌තස්‌ස වසෙ න වත්‌තෙ|
  count |116|
    block |තුණ්‌හී අහූ කිම්‌පුරිසො සභරියො යො දානි බ්‍යාහාසි භයස්‌ස භීතො|
    block |සො දානි මුත්‌තො සුඛිතො අරොගො වාචාකිරෙවත්‌තවතී නරානන්‌ති|
  stand |තක්‌කාරියජාතකං අට්‌ඨමං|
  count |  |
  block |රුරුමිගරාජජාතකං|
  count |117|
    block |තස්‌ස ගාමවරං දම්‌මි නාරියො ච අලඞ්‌කතා|
    block |යො මෙතං මිගමක්‌ඛාති මිගානං මිගමුත්‌තමං|
  count |118|
    block |මය්‌හං ගාමවරං දෙහි නාරියො ච අලඞ්‌කතා|
    block |අහං තෙ මිගමක්‌ඛිස්‌සං මිගානං මිගමුත්‌තමං|
  count |119|
    block |එතස්‌මිං වනසණ්‌ඩස්‌මිං අම්‌බා සාලා ච පුප්‌ඵිතා|
    block |ඉන්‌දගොපකසඤ්‌ඡන්‌නා එත්‌ථෙසො තිට්‌ඨතෙ මිගො|
  count |120|
    block |ධනුං අද්‌වෙජ්‌ඣං කත්‌වාන උසුං සන්‌නය්‌හුපාගමි|
    block |මිගො ච දිස්‌වා රාජානං දූරතො අජ්‌ඣභාසථ|
  count |121|
    block |ආගමෙහි මහාරාජ මා මං විජ්‌ඣි රථෙසභ|
    block |කො නු තෙ ඉදමක්‌ඛාසි එත්‌ථෙසො තිට්‌ඨතෙ මිගො|
  count |122|
    block |එස පාපචරො පොසො සම්‌ම තිට්‌ඨති ආරකා|
    block |සොයං මෙ ඉදමක්‌ඛාසි එත්‌ථෙසො තිට්‌ඨතෙ මිගො|
  count |123|
    block |සච්‌චං කිරෙව මාහංසු නරා එකච්‌චියා ඉධ|
    block |කට්‌ඨං නිප්‌ලවිතං සෙය්‍යො න ත්‌වෙවෙකච්‌චි යො නරො|
    block ||
  count |124|
    block |කිං නු රුරු ගරහසි මිගානං කිං පක්‌ඛීනං කිං පන මානුසානං|
    block |භයඤ්‌හි මං වින්‌දතිනප්‌පරූපං සුත්‌වාන තං මානුසිං භාසමානං|
  count |125|
    block |යමුද්‌ධරිං වාහනෙ වුය්‌හමානං මහොදකෙ සලිලෙ සීඝසොතෙ|
    block |තතොනිදානං භයමාගතං මම දුක්‌ඛො හවෙ රාජ අසබ්‌භි සඞ්‌ගමො|
  count |126|
    block |සොහං චතුප්‌පත්‌තමිමං විහඞ්‌ගමං තනුච්‌ඡිදං හදයෙ ඔස්‌සජාමි|
    block |හනාමි තං මිත්‌තදුබ්‌භිං අකිච්‌චකාරිං යො තාදිසං කම්‌මකතං න ජානෙ|
  count |127|
    block |ධීරස්‌ස බාලස්‌ස හවෙ ජනින්‌ද සන්‌තො වධං නප්‌පසංසන්‌ති ජාතු|
    block |කාමං ඝරං ගච්‌ඡතු පාපධම්‌මො යඤ්‌චස්‌ස භට්‌ඨං තදෙතස්‌ස දෙහි|
    block |අහඤ්‌ච තෙ කාමකරො භවාමි|
  count |128|
    block |අද්‌ධා රුරු අඤ්‌ඤතරො සතං සො යො දුබ්‌භතො මානුසස්‌ස න දුබ්‌භි|
    block |කාමං ඝරං ගච්‌ඡතු පාපධම්‌මො යඤ්‌චස්‌ස භට්‌ඨං තදෙතස්‌ස දම්‌මි|
    block |අහඤ්‌ච තෙ කාමචාරං දදාමි|
  count |129|
    block |සුවිජානං සිඞ්‌ගාලානං සකුණානඤ්‌චවස්‌සිතං|
    block |මනුස්‌සවස්‌සිතං රාජ දුබ්‌බිජානතරං තතො|
  count |130|
    block |අපි චෙ මඤ්‌ඤතී පොසො ඤාති මිත්‌තො සඛාති වා|
    block |යො පුබ්‌බෙ සුමනො හුත්‌වා පච්‌ඡා සම්‌පජ්‌ජතෙ දිසො|
  count |131|
    block |සමාගතා ජානපදා නෙගමා ච සමාගතා|
    block |මිගා සස්‌සානි ඛාදන්‌ති තං දෙවො පටිසෙධතු|
  count |132|
    block |කාමං ජනපදො මාසි රට්‌ඨඤ්‌චාපි විනස්‌සතු|
    block |න ත්‌වෙවාහං රුරුං දුබ්‌භෙ දත්‌වා අභයදක්‌ඛිණං|
  count |133|
    block |මා මෙ ජනපදො ආසි රට්‌ඨඤ්‌චාපි විනස්‌සතු|
    block |න ත්‌වෙවාහං මිගරාජස්‌ස වරං දත්‌වා මුසා භණෙති|
  stand |රුරුමිගරාජජාතකං නවමං|
  count |  |
  block |සරභමිගජාතකං|
  count |134|
    block |ආසීසෙථෙව පුරිසො න නිබ්‌බින්‌දෙය්‍ය පණ්‌ඩිතො|
    block |පස්‌සාමි වොහං අත්‌තානං යථා ඉච්‌ඡිං තථා අහු|
  count |135|
    block |ආසීසෙථෙව පුරිසො න නිබ්‌බින්‌දෙය්‍ය පණ්‌ඩිතො|
    block |පස්‌සාමි වොහං අත්‌තානං උදකා ථලමුබ්‌භතං|
  count |136|
    block |වායමෙථෙව පුරිසො න නිබ්‌බින්‌දෙය්‍ය පණ්‌ඩිතො|
    block |පස්‌සාමි වොහං අත්‌තානං යථා ඉච්‌ඡිං තථා අහු|
  count |137|
    block |වායමෙථෙව පුරිසො න නිබ්‌බින්‌දෙය්‍ය පණ්‌ඩිතො|
    block |පස්‌සාමි වොහං අත්‌තානං උදකා ථලමුබ්‌භතං|
  count |138|
    block |දුක්‌ඛූපනීතොපි නරො සපඤ්‌ඤො ආසං න ඡින්‌දෙය්‍ය සුඛාගමාය|
    block |බහූ හි ඵස්‌සා අහිතා හිතා ච අවිතක්‌කිතා මච්‌චමුපබ්‌බජන්‌ති|
  count |139|
    block |අචින්‌තිතම්‌පි භවති චින්‌තිතම්‌පි විනස්‌සති|
    block |න හි චින්‌තාමයා භොගා ඉත්‌ථියා පුරිසස්‌ස වා|
  count |140|
    block |සරභං ගිරිදුග්‌ගස්‌මිං යං ත්‌වං අනුසරී පුරෙ|
    block |අලීනචිත්‌තස්‌ස තුවං වික්‌කන්‌තමනුජීවසි|
  count |141|
    block |යො තං විදුග්‌ගා නරකා සමුද්‌ධරි සිලාය යොග්‌ගං සරභො කරිත්‌වා|
    block |දුක්‌ඛූපනීතං මච්‌චුමුඛා පමොචයි අලීනචිත්‌තං තං මිගං වදෙසි|
  count |142|
    block |කිං ත්‌වං නු තත්‌ථෙව තදා අහොසි උදාහු තෙ කොචි නං එතදක්‌ඛා|
    block |විවට්‌ටච්‌ඡද්‌දො නුසි සබ්‌බදස්‌සී ඤාණං නු තෙ බ්‍රාහ්‌මණ භිංසරූපං|
  count |143|
    block |න චෙවහං තත්‌ථ තදා අහොසිං න චාපි මෙ කොචි නං එතදක්‌ඛා|
    block |ගාථාපදානඤ්‌ච සුභාසිතානං අත්‌ථං තදානෙන්‌ති ජනින්‌ද ධීරා|
  count |144|
    block |ආදාය පත්‌තිං පරවිරියඝාතිං චාපෙ සරං කිං විචිකිච්‌ඡසෙ තුවං|
    block |නුන්‌නො සරො සරභං හන්‌තු ඛිප්‌පං අන්‌නඤ්‌හි එතං වරපඤ්‌ඤ රඤ්‌ඤො|
  count |145|
    block |අද්‌ධා පජානාමි අහම්‌පි එතං අන්‌නං මිගො බ්‍රාහ්‌මණ ඛත්‌තියස්‌ස|
    block |පුබ්‌බෙ කතඤ්‌ච අපචායමානො තස්‌මා මිගං සරභං නො හනාමි|
  count |146|
    block |නෙසො මිගො මහාරාජ අසුරෙසො දිසම්‌පති|
    block |එතං හන්‌ත්‌වා මනුස්‌සින්‌ද භවස්‌සු අමරාධිපො|
  count |147|
    block |සචෙ ච රාජා විචිකිච්‌ඡසෙ තුවං හන්‌තුං මිගං සරභං සහායකං|
    block |සපුත්‌තදාරො නරවීරසෙට්‌ඨ ගන්‌ත්‌වා තුවං වෙතරණිං යමස්‌ස|
  count |148|
    block |කාමං අහං ජානපදා ච සබ්‌බෙ පුත්‌තා ච දාරා ච සහායසඞ්‌ඝා|
    block |ගච්‌ඡෙමු තං වෙතරණිං යමස්‌ස න ත්‌වෙව හඤ්‌ඤො මම පාණදො යො|
  count |149|
    block |අයං මිගො කිච්‌ඡගතස්‌ස මය්‌හං එකස්‌ස කත්‌තා විවනස්‌මි ඝොරෙ|
    block |තං තාදිසං පුබ්‌බකිච්‌චං සරන්‌තො ජානං මහාබ්‍රහ්‌මෙ කථං හනෙය්‍යං|
  count |150|
    block |මිත්‌තාභිරාධී චිරමෙව ජීව රජ්‌ජං ඉමං ධම්‌මගුණෙ පසාස|
    block |නාරීගණෙහි පරිචාරියන්‌තො මොදස්‌සු රට්‌ඨෙ තිදිවෙව වාසවො|
  count |151|
    block |අක්‌කොධනො නිච්‌චපසන්‌නචිත්‌තො සබ්‌බාතිථී යාචයොගො භවිත්‌වා|
    block |දත්‌වා ච භුත්‌වා ච යථානුභාවං අනින්‌දිතො සග්‌ගමුපෙහි ඨානන්‌ති|
    block |වරඅම්‌බ කුඨාරි සහංසවරො අථරඤ්‌ඤස්‌මිං දූතකපඤ්‌චමකො|
    block |අථ බොධි අකිත්‌ති සුතක්‌කරිනා අථ රුරුමිගෙනපරො සරභොති|
  stand |සරභමිගජාතකං දසමං|
  stand |තෙරසකනිපාතං නිට්‌ඨිතං|
  block |තස්‌සුද්‌දානං|
