block |සත්‌තකනිපාතො|
  block |කුක්‌කුවග්‌ගො|
    count |  |
    block |කුක්‌කුජාතකං --|
    count |1|
      block |දියඩ්‌ඪකුක්‌කූ උදයෙන කණ්‌ණිකා විදත්‌ථියො අට්‌ඨ පරික්‌ඛිපන්‌ති නං|
      block |සා සිංසපා සාරමයා අඵෙග්‌ගුකා කුහිං ඨිතා උප්‌පරිතො න ධංසති|
    count |2|
      block |යා තිංසති සාරමයා අනුජ්‌ජුකා පරිකිරිය ගොපාණසියො සමං ඨිතා|
      block |තාහි සුසඞ්‌ගහිතා බලසා පීළිතා සමං ඨිතා උප්‌පරිතො න ධංසති|
    count |3|
      block |එවම්‌පි මිත්‌තෙහි දළ්‌හෙහි පණ්‌ඩිතො අභෙජ්‌ජරූපෙහි සුචීහි මන්‌තිභි|
      block |සුසඞ්‌ගහීතො සිරියා න ධංසති ගොපාණසී භාරවහාව කණ්‌ණිකා|
    count |4|
      block |ඛරත්‌තචං බෙල්‌ලං යථාපි සත්‌ථවා අනාමසන්‌තොපි කරොති තිත්‌තකං|
      block |සමාහරං සාදුං කරොති පත්‌ථිව අසාදුං කයිරා තනුබන්‌ධමුද්‌ධරං|
    count |5|
      block |එවම්‌පි ගාමනිගමෙසු පණ්‌ඩිතො අසාහසං රාජධනානි සඞ්‌ඝරං|
      block |ධම්‌මානුවත්‌තී පටිපජ්‌ජමානො ස ඵාති කයිරා අවිහෙඨයං පරං|
    count |6|
      block |ඔදාතමූලං සුචිවාරිසම්‌භවං ජාතං යථා පොක්‌ඛරණීසු අම්‌බුජං|
      block |පදුමං යථා අග්‌ගිනිකාසිඵාලිමං න කද්‌දමො න රජො න වාරි ලිම්‌පති|
    count |7|
      block |එවම්‌පි වොහාරසුචිං අසාහසං විසුද්‌ධකම්‌මන්‌තමපෙතපාපකං|
      block |න ලිම්‌පති කම්‌මකිලෙස තාදිසො ජාතං යථා පොක්‌ඛරණීසු අම්‌බුජන්‌ති|
    stand |කුක්‌කුජාතකං පඨමං|
    count |  |
    block |මනොජජාතකං --|
    count |8|
      block |යථා චාපො නින්‌නමති ජියා චාපි නිකූජති|
      block |හඤ්‌ඤතෙ නූන මනොජො මිගරාජා සඛා මම|
    count |9|
      block |හන්‌ද දානි වනන්‌තානි පක්‌කමාමි යථාසුඛං|
      block |නෙතාදිසා සඛා හොන්‌ති ලබ්‌භා මෙ ජීවතො සඛා|
    count |10|
      block |න පාපජනසංසෙවී අච්‌චන්‌තං සුඛමෙධති|
      block |මනොජං පස්‌ස සෙමානං ගිරියස්‌සානුසාසනී|
    count |11|
      block |න පාපසම්‌පවඞ්‌කෙන මාතා පුත්‌තෙන නන්‌දති|
      block |මනොජං පස්‌ස සෙමානං අච්‌ඡන්‌නං සම්‌හි ලොහිතෙ|
    count |12|
      block |එවමාපජ්‌ජතෙ පොසො පාපියො ච නිගච්‌ඡති|
      block |යො වෙ හිතානං වචනං න කරොති අත්‌ථදස්‌සිනං|
    count |13|
      block |එවඤ්‌ච සො හොති තතො ච පාපියො යො උත්‌තමො අධමජනූපසෙවී|
      block |පස්‌සුත්‌තමං අධමජනූපසෙවිතං මිගාධිපං සරවරවෙගනිද්‌ධුතං|
    count |14|
      block |නිහීයති පුරිසො නිහීනසෙවී න ච හායෙථ කදාචි තුල්‍යසෙවී|
      block |සෙට්‌ඨමුපගමං උදෙති ඛිප්‌පං තස්‌මාත්‌තනා උත්‌තරිතරං භජෙථාති|
    stand |මනොජජාතකං දුතියං|
    count |  |
    block |සුතනුජාතකං --|
    count |15|
      block |රාජා තෙ භත්‌තං පාහෙසි සුචිං මංසූපසෙචනං|
      block |මඝදෙවස්‌මිං අධිවත්‌ථෙ එහි නික්‌ඛම්‌ම භුඤ්‌ජස්‌සු|
    count |16|
      block |එහි මාණව ඔරෙන භික්‌ඛමාදාය සූපිතං|
      block |ත්‌වඤ්‌ච මාණව භික්‌ඛා ච උභො භක්‌ඛා භවිස්‌සථ|
    count |17|
      block |අප්‌පකෙන තුවං යක්‌ඛ ථුල්‌ලමත්‌ථං ජහිස්‌සසි|
      block |භික්‌ඛං තෙ නාහරිස්‌සන්‌ති ජනා මරණසඤ්‌ඤිනො|
    count |18|
      block |ලද්‌ධාය යක්‌ඛා තව නිච්‌චභික්‌ඛං සුචිං පණීතං රසසා උපෙතං|
      block |භික්‌ඛඤ්‌ච තෙ ආහරියො නරො ඉධ සුදුල්‌ලභො හෙහිති භක්‌ඛිතෙ මයි|
    count |19|
      block |මමෙව සුතනො අත්‌ථො යථා භාසසි මාණව|
      block |මයා ත්‌වං සමනුඤ්‌ඤාතො සොත්‌ථිං පස්‌සාහි මාතරං|
    count |20|
      block |ඛග්‌ගං ඡත්‌තඤ්‌ච පාතිඤ්‌ච ගච්‌ඡමාදාය මාණව|
      block |සොත්‌ථිං පස්‌සතු තෙ මාතා ත්‌වඤ්‌ච පස්‌සාහි මාතරං|
    count |21|
      block |එවං යක්‌ඛ සුඛී හොහි සහ සබ්‌බෙහි ඤාතිභි|
      block |ධනඤ්‌ච මෙ අධිගතං රඤ්‌ඤො ච වචනං කතන්‌ති|
    stand |සුතනුජාතකං තතියං|
    count |  |
    block |මාතුපොසකගිජ්‌ඣජාතකං --|
    count |22|
      block |තෙ කථං නු කරිස්‌සන්‌ති වුද්‌ධා ගිරිදරීසයා|
      block |අහං බද්‌ධොස්‌මි පාසෙන නිලීයස්‌ස වසං ගතො|
    count |23|
      block |කිං ගිජ්‌ඣ පරිදෙවසි කා නු තෙ පරිදෙවනා|
      block |න මෙ සුතො වා දිට්‌ඨො වා භාසන්‌තො මානුසිං දිජො|
    count |24|
      block |භරාමි මාතාපිතරො වුද්‌ධෙ ගිරිදරීසයෙ|
      block |තෙ කථං නු කරිස්‌සන්‌ති අහං වසං ගතො තව|
    count |25|
      block |යං නු ගිජ්‌ඣො යොජනසතං කුණපානි අවෙක්‌ඛති|
      block |කස්‌මා ජාලඤ්‌ච පාසඤ්‌ච ආසජ්‌ජාපි න බුජ්‌ඣසි|
    count |26|
      block |යදා පරාභවො හොති පොසො ජීවිතසඞ්‌ඛයෙ|
      block |අථ ජාලඤ්‌ච පාසඤ්‌ච ආසජ්‌ජාපි න බුජ්‌ඣති|
    count |27|
      block |භරස්‌සු මාතාපිතරො වුද්‌ධෙ ගිරිදරීසයෙ|
      block |මයා ත්‌වං සමනුඤ්‌ඤාතො සොත්‌ථිං පස්‌සාහි ඤාතකෙ|
    count |28|
      block |එවං ලුද්‌දක නන්‌දස්‌සු සහ සබ්‌බෙහි ඤාතිභි|
      block |භරිස්‌සං මාතාපිතරො වුද්‌ධෙ ගිරිදරීසයෙති|
    stand |මාතුපොසකගිජ්‌ඣජාතකං චතුත්‌ථං|
    count |  |
    block |දබ්‌භපුප්‌ඵජාතකං --|
    count |29|
      block |අනුතීරචාරී භද්‌දන්‌තෙ සහායමනුධාව මං|
      block |මහා මෙ ගහිතො මච්‌ඡො සො මං හරති වෙගසා|
    count |30|
      block |ගම්‌භීරචාරී භද්‌දන්‌තෙ දළ්‌හං ගණ්‌හාහි ථාමසා|
      block |අහං තං උද්‌ධරිස්‌සාමි සුපණ්‌ණො උරගාමිව|
    count |31|
      block |විවාදො නො සමුප්‌පන්‌නො දබ්‌භපුප්‌ඵ සුණොහි මෙ|
      block |සමෙහි මෙධගං සම්‌ම විවාදො වූපසම්‌මතං|
    count |32|
      block |ධම්‌මට්‌ඨොහං පුරෙ ආසිං බහූ අඩ්‌ඩා මෙ තීරිතා|
      block |සමෙමි මෙධගං සම්‌ම විවාදො වූපසම්‌මතං|
    count |33|
      block |අනුතීරචාරි නඞ්‌ගුට්‌ඨං සීසං ගම්‌භීරචාරිනො|
      block |අච්‌චායං මජ්‌ඣිමො ඛණ්‌ඩො ධම්‌මට්‌ඨස්‌ස භවිස්‌සති|
    count |34|
      block |චිරම්‌පි භක්‌ඛො අභවිස්‌ස සචෙ න විවදෙමසෙ|
      block |අසීසකං අනඞ්‌ගුට්‌ඨං සිඞ්‌ගාලො හරති රොහිතං|
    count |35|
      block |යථාපි රාජා නන්‌දෙය්‍ය රජ්‌ජං ලද්‌ධාන ඛත්‌තියො|
      block |එවාහමජ්‌ජ නන්‌දාමි දිස්‌වා පුණ්‌ණමුඛං පතිං|
    count |36|
      block |කථං නු ථලජො සන්‌තො උදකෙ මච්‌ඡං පරාමසි|
      block |පුට්‌ඨො මෙ සම්‌ම අක්‌ඛාහි කථං අධිගතං තයා|
    count |37|
      block |විවාදෙන කිසා හොන්‌ති විවාදෙන ධනක්‌ඛයා|
      block |ජීනා උද්‌දා විවාදෙන භුඤ්‌ජ මායාවි රොහිතං|
    count |38|
      block |එවමෙව මනුස්‌සෙසු විවාදො යත්‌ථ ජායති|
      block |ධම්‌මට්‌ඨං පටිධාවන්‌ති සො හි නෙසං විනායකො|
      block |ධනාපි තත්‌ථ ජීයන්‌ති රාජකොසො පවඩ්‌ඪතීති|
    stand |දබ්‌භපුප්‌ඵජාතකං පඤ්‌චමං|
    count |  |
    block |පණ්‌ණකජාතකං --|
    count |39|
      block |පණ්‌ණකං තිඛිණධාරං අසිං සම්‌පන්‌නපායිනං|
      block |පරිසායං පුරිසො ගිලති කිං දුක්‌කරතරං තතො|
      block |යදඤ්‌ඤං දුක්‌කරං ඨානං තං මෙ අක්‌ඛාහි පුච්‌ඡිතො|
    count |40|
      block |ගිලෙය්‍ය පුරිසො ලොභා අසිං සම්‌පන්‌නපායිනං|
      block |යො ච වජ්‌ජා දදාමීති තං දුක්‌කරතරං තතො|
      block |සබ්‌බඤ්‌ඤං සුකරං ඨානං එවං ජානාහි මද්‌දව|
    count |41|
      block |බ්‍යාකාසි ආයුරො පඤ්‌හං අත්‌ථං ධම්‌මස්‌ස කොවිදො|
      block |පුක්‌කුසං දානි පුච්‌ඡාමි කිං දුක්‌කරතරං තතො|
      block |යදඤ්‌ඤං දුක්‌කරං ඨානං තං මෙ අක්‌ඛාහි පුච්‌ඡිතො|
    count |42|
      block |න වාචමුපජීවන්‌ති අඵලං ගිරමුදීරිතං|
      block |යො ච දත්‌වා අවාකයිරා තං දුක්‌කරතරං තතො|
      block |සබ්‌බඤ්‌ඤං සුකරං ඨානං එවං ජානාහි මද්‌දව|
    count |43|
      block |බ්‍යාකාසි පුක්‌කුසො පඤ්‌හං අත්‌ථං ධම්‌මස්‌ස කොවිදො|
      block |සෙනකං දානි පුච්‌ඡාමි කිං දුක්‌කරතරං තතො|
      block |යදඤ්‌ඤං දුක්‌කරං ඨානං තං මෙ අක්‌ඛාහි පුච්‌ඡිතො|
    count |44|
      block |දදෙය්‍ය පුරිසො දානං අප්‌පං වා යදි වා බහුං|
      block |යො ච දත්‌වා නානුතප්‌පෙ තං දුක්‌කරතරං තතො|
      block |සබ්‌බඤ්‌ඤං සුකරං ඨානං එවං ජානාහි මද්‌දව|
    count |45|
      block |බ්‍යාකාසි ආයුරො පඤ්‌හං අථො පුක්‌කුසපොරිසො|
      block |සබ්‌බෙ පඤ්‌හෙ අතිභොති යථා භාසති සෙනකොති|
    stand |පණ්‌ණක ජාතකං ඡට්‌ඨං|
    count |  |
    block |සත්‌තුභස්‌තජාතකං --|
    count |46|
      block |විබ්‌භන්‌තචිත්‌තො කුපිතින්‌ද්‍රියොසි නෙත්‌තෙහි තෙ වාරිගණා සවන්‌ති|
      block |කිං තෙ නට්‌ඨං කිං පන පත්‌ථයානො ඉධාගමා බ්‍රහ්‌මෙ තදිඞ්‌ඝ බ්‍රූහි|
    count |47|
      block |මිය්‍යෙථ භරියා වජතො මමජ්‌ජ අගච්‌ඡතො මරණමාහ යක්‌ඛො|
      block |එතෙන දුක්‌ඛෙන පවෙධිතොස්‌මි අක්‌ඛාහි මෙ සෙනක එතමත්‌ථං|
    count |48|
      block |බහූනි ඨානානි විචින්‌තයිත්‌වා යමෙත්‌ථ වක්‌ඛාමි තදෙව සච්‌චං|
      block |මඤ්‌ඤාමි තෙ බ්‍රාහ්‌මණ සත්‌තුභස්‌තං අජානතො කණ්‌හසප්‌පො පවිට්‌ඨො|
    count |49|
      block |ආදාය දණ්‌ඩං පරිසුම්‌භ භස්‌තං පස්‌සෙළමූගං උරගං දුජිව්‌හං|
      block |ඡින්‌දජ්‌ජ කඞ්‌ඛං විචිකිච්‌ඡිතානි භුජඞ්‌ගමං පස්‌ස පමුඤ්‌ච භස්‌තං|
    count |50|
      block |සංවිග්‌ගරූපො පරිසාය මජ්‌ඣෙ සො බ්‍රාහ්‌මණො සත්‌තුභස්‌තං පමුඤ්‌චි|
      block |අථ නික්‌ඛමි උරගො උග්‌ගතෙජො ආසීවිසො සප්‌පො ඵණං කරිත්‌වා|
    count |51|
      block |සුලද්‌ධලාභා ජනකස්‌ස රඤ්‌ඤො යො පස්‌සතී සෙනකං සාධුපඤ්‌ඤං|
      block |විවට්‌ටඡද්‌දො නුසි සබ්‌බදස්‌සී ඤාණං නු තෙ බ්‍රාහ්‌මණ භිංසරූපං|
    count |52|
      block |ඉමානි මෙ සත්‌තසතානි අත්‌ථි ගණ්‌හාහි සබ්‌බානි දදාමි තුය්‌හං|
      block |තයා හි මෙ ජීවිතමජ්‌ජ ලද්‌ධං අථොපි භරියාය මකාසි සොත්‌ථිං|
    count |53|
      block |න පණ්‌ඩිතා වෙතනමාදියන්‌ති චිත්‍රාහි ගාථාහි සුභාසිතාහි|
      block |ඉතොපි තෙ බ්‍රහ්‌මෙ දදන්‌තු විත්‌තං ආදාය ත්‌වං ගච්‌ඡ සකං නිකෙතන්‌ති|
    stand |සත්‌තුභස්‌තජාතකං සත්‌තමං|
    count |  |
    block |අට්‌ඨිසෙනකජාතකං --|
    count |54|
      block |යෙමෙ අහං න ජානාමි අට්‌ඨිසෙන වනිබ්‌බකෙ|
      block |තෙ මං සඞ්‌ගම්‌ම යාචන්‌ති කස්‌මා මං ත්‌වං න යාචසි|
    count |55|
      block |යාචකො අප්‌පියො හොති යාචං අදදමප්‌පියො|
      block |තස්‌මාහං තං න යාචාමි මා මෙ විදෙස්‌සනා අහු|
    count |56|
      block |යො වෙ යාචනජීවානො කාලෙ යාචං න යාචති|
      block |පරඤ්‌ච පුඤ්‌ඤා ධංසෙති අත්‌තනාපි න ජීවති|
    count |57|
      block |යො ච යාචනජීවානො කාලෙ යාචඤ්‌හි යාචති|
      block |පරඤ්‌ච පුඤ්‌ඤං ලබ්‌භෙති අත්‌තනාපි ච ජීවති|
    count |58|
      block |න වෙ දෙස්‌සන්‌ති සප්‌පඤ්‌ඤා දිස්‌වා යාචකමාගතෙ|
      block |බ්‍රහ්‌මචාරි පියො මෙසි වද ත්‌වං භඤ්‌ඤමිච්‌ඡසි|
    count |59|
      block |න වෙ යාචන්‌ති සප්‌පඤ්‌ඤා ධීරො ච වෙදිතුමරහති|
      block |උද්‌දිස්‌ස අරියා තිට්‌ඨන්‌ති එසා අරියාන යාචනා|
    count |60|
      block |දදාමි තෙ බ්‍රාහ්‌මණ රොහිණීනං ගවං සහස්‌සං සහ පුඞ්‌ගවෙන|
      block |අරියො හි අරියස්‌ස කථං න දජ්‌ජා සුත්‌වාන ගාථා තව ධම්‌මයුත්‌තාති|
    stand |අට්‌ඨිසෙනකජාතකං අට්‌ඨමං|
    count |  |
    block |කපිජාතකං --|
    count |61|
      block |යත්‌ථ වෙරී නිවසති න වසෙ තත්‌ථ පණ්‌ඩිතො|
      block |එකරත්‌තං දිරත්‌තං වා දුක්‌ඛං වසති වෙරිසු|
    count |62|
      block |දිසො වෙ ලහුචිත්‌තස්‌ස පොසස්‌සානුවිධීයතො|
      block |එකස්‌ස කපිනො හෙතු යූථස්‌ස අනයො කතො|
    count |63|
      block |බාලොව පණ්‌ඩිතමානී යූථස්‌ස පරිහාරකො|
      block |සචිත්‌තස්‌ස වසං ගන්‌ත්‌වා සයෙථායං යථා කපි|
    count |64|
      block |න සාධු බලවා බාලො යූථස්‌ස පරිහාරකො|
      block |අහිතො භවති ඤාතීනං සකුණානංව චෙතකො|
    count |65|
      block |ධීරොව බලවා සාධු යූථස්‌ස පරිහාරකො|
      block |හිතො භවති ඤාතීනං තිදසානංව වාසවො|
    count |66|
      block |යො ච සීලඤ්‌ච පඤ්‌ඤඤ්‌ච සුතඤ්‌චත්‌තනි පස්‌සති|
      block |උභින්‌නමත්‌ථං චරති අත්‌තනො ච පරස්‌ස ච|
    count |67|
      block |තස්‌මා තුලෙය්‍ය මත්‌තානං සීලපඤ්‌ඤාසුතාමිව|
      block |ගණං වා පරිහරෙ ධීරො එකො වාපි පරිබ්‌බජෙති|
    stand |කපිජාතකං නවමං|
    count |  |
    block |බකජාතකං --|
    count |68|
      block |ද්‌වාසත්‌තති ගොතම පුඤ්‌ඤකම්‌මා වසවත්‌තිනො ජාතිජරං අතීතා|
      block |අයමන්‌තිමා වෙදගූ බ්‍රහ්‌මපත්‌ති අස්‌මාභිජප්‌පන්‌ති ජනා අනෙකා|
    count |69|
      block |අප්‌පඤ්‌හි එතං න හි දීඝමායු යං ත්‌වං බක මඤ්‌ඤසි දීඝමායුං|
      block |සතං සහස්‌සානි නිරබ්‌බුදානං ආයුං පජානාමි තවාහ බ්‍රහ්‌මෙ|
    count |70|
      block |අනන්‌තදස්‌සී භගවාහමස්‌මි ජාතිජ්‌ජරං සොකමුපාතිවත්‌තො|
      block |කිං මෙ පුරාණං වතසීලවත්‌තං ආචික්‌ඛ මෙ තං යමහං විජඤ්‌ඤං|
    count |71|
      block |යං ත්‌වං අපායෙසි බහූ මනුස්‌සෙ පිපාසිතෙ ඝම්‌මනි සම්‌පරෙතෙ|
      block |තං තෙ පුරාණං වතසීලවත්‌තං සුත්‌තප්‌පබුද්‌ධොව අනුස්‌සරාමි|
    count |72|
      block |යං එණිකූලස්‌මි ජනං ගහීතං අමොචයී ගය්‌හක නිය්‍යමානං|
      block |තං තෙ පුරාණං වතසීලවත්‌තං සුත්‌තප්‌පබුද්‌ධොව අනුස්‌සරාමි|
    count |73|
      block |ගඞ්‌ගාය සොතස්‌මිං ගහීතනාවං ලුද්‌දෙන නාගෙන මනුස්‌සකප්‌පා|
      block |අමොචයි ත්‌වං බලසා පසය්‌හ තං තෙ පුරාණං වතසීලවත්‌තං|
      block |සුත්‌තප්‌පබුද්‌ධොව අනුස්‌සරාමි|
    count |74|
      block |කප්‌පො ච තෙ බද්‌ධචරො අහොසි සම්‌බුද්‌ධිමන්‌තං වතිනං අමඤ්‌ඤං|
      block |තං තෙ පුරාණං වතසීලවත්‌තං සුත්‌තප්‌පබුද්‌ධොව අනුස්‌සරාමි|
    count |75|
      block |අද්‌ධා පජානාසි මමෙතමායුං අඤ්‌ඤම්‌පි ජානාසි තථා හි බුද්‌ධො|
      block |තථා හි තායං ජලිතානුභාවො ඔභාසයං තිට්‌ඨති බ්‍රහ්‌මලොකන්‌ති|
      block |වරකණ්‌ණික චාපවරො සුතනො අථ ගිජ්‌ඣ සරොහිතමච්‌ඡවරො|
      block |පුන පණ්‌ණක සෙනක යාචනකො අථ වෙරි සබ්‍රහ්‌මබකෙන දසාති|
    stand |බකජාතකං දසමං|
    stand |කුක්‌කුවග්‌ගො පඨමො|
    block |තස්‌සුද්‌දානං|
  block |ගන්‌ධාරවග්‌ගො|
    count |  |
    block |ගන්‌ධාරජාතකං --|
    count |76|
      block |හිත්‌වා ගාමසහස්‌සානි පරිපුණ්‌ණානි සොළස|
      block |කොට්‌ඨාගාරානි ඵීතානි සන්‌නිධිං දානි කුබ්‌බසි|
    count |77|
      block |හිත්‌වා ගන්‌ධාරවිසයං පහූතධනධාරියං|
      block |පසාසනතො නික්‌ඛන්‌තො ඉධ දානි පසාසසි|
    count |78|
      block |ධම්‌මං භණාමි වෙදෙහ අධම්‌මො මෙ න රුච්‌චති|
      block |ධම්‌මං මෙ භණමානස්‌ස න පාපමුපලිම්‌පති|
    count |79|
      block |යෙන කෙනචි වණ්‌ණෙන පරො ලභති රුප්‌පනං|
      block |මහත්‌ථියම්‌පි චෙ වාචං න තං භාසෙය්‍ය පණ්‌ඩිතො|
    count |80|
      block |කාමං රුප්‌පතු වා මා වා භුසංව විකිරීයතු|
      block |ධම්‌මං මෙ භණමානස්‌ස න පාපමුපලිම්‌පති|
    count |81|
      block |නො චෙ අස්‌ස සකා බුද්‌ධි විනයො වා සුසික්‌ඛිතො|
      block |වනෙ අන්‌ධමහිංසොව චරෙය්‍ය බහුකො ජනො|
    count |82|
      block |යස්‌මා ච පනිධෙකච්‌චෙ ආචෙරම්‌හි සුසික්‌ඛිතා|
      block |තස්‌මා විනීතවිනයා චරන්‌ති සුසමාහිතාති|
    stand |ගන්‌ධාරජාතකං පඨමං|
    count |  |
    block |මහාකපිජාතකං --|
    count |83|
      block |අත්‌තානං සඞ්‌කමං කත්‌වා යො සොත්‌ථිං සමතාරයි|
      block |කිං ත්‌වං තෙසං කිමෙ තුය්‌හං හොන්‌ති එතෙ මහාකපි|
    count |84|
      block |රාජාහං ඉස්‌සරො තෙසං යූථස්‌ස පරිහාරකො|
      block |තෙසං සොකපරෙතානං භීතානං තෙ අරින්‌දම|
    count |85|
      block |උල්‌ලඞ්‌ඝයිත්‌වා අත්‌තානං විස්‌සට්‌ඨධනුනො සතං|
      block |තතො අපරපාදෙසු දළ්‌හං බන්‌ධං ලතාගුණං|
    count |86|
      block |ඡින්‌නබ්‌භමිව වාතෙන නුණ්‌ණො රුක්‌ඛං උපාගමිං|
      block |සොහං අප්‌පභවං තත්‌ථ සාඛං හත්‌ථෙහි අග්‌ගහිං|
    count |87|
      block |තං මං වියායතං සන්‌තං සාඛාය ච ලතාය ච|
      block |සමනුක්‌කමන්‌තා පාදෙහි සොත්‌ථිං සාඛාමිගා ගතා|
    count |88|
      block |තං මං න තපතෙ බන්‌ධො මතො මෙ න තපෙස්‌සති|
      block |සුඛමාහරිතං තෙසං යෙසං රජ්‌ජමකාරයිං|
    count |89|
      block |එසා තෙ උපමා රාජ තං සුණොහි අරින්‌දම|
      block |රඤ්‌ඤා රට්‌ඨස්‌ස යොග්‌ගස්‌ස බලස්‌ස නිගමස්‌ස ච|
      block |සබ්‌බෙසං සුඛමෙට්‌ඨබ්‌බං ඛත්‌තියෙන පජානතාති|
    stand |මහාකපිජාතකං දුතියං|
    count |  |
    block |කුම්‌භකාරජාතකං --|
    count |90|
      block |අම්‌බාහමද්‌දං වනමන්‌තරස්‌මිං නීලොභාසං ඵලිතං සංවිරූළ්‌හං|
      block |තමද්‌දසං ඵලහෙතු විභග්‌ගං තං දිස්‌වා භික්‌ඛාචරියං චරාමි|
    count |91|
      block |සෙලං සුමට්‌ඨං නරවීරනිට්‌ඨිතං නාරී යුගං ධාරයි අප්‌පසද්‌දං|
      block |දුතියඤ්‌ච ආගම්‌ම අහොසි සද්‌දො තං දිස්‌වා භික්‌ඛාචරියං චරාමි|
    count |92|
      block |දිජා දිජං කුණපමාහරන්‌තං එකං සමානං බහුකා සමෙච්‌ච|
      block |ආහාරහෙතූ පරිපාතයිංසු තං දිස්‌වා භික්‌ඛාචරියං චරාමි|
    count |93|
      block |උසභාහමද්‌දං යූථස්‌ස මජ්‌ඣෙ චලක්‌කකුං වණ්‌ණබලූපපන්‌නං|
      block |තමද්‌දසං කාමහෙතු විතුන්‌නං තං දිස්‌වා භික්‌ඛාචරියං චරාමි|
    count |94|
      block |කරණ්‌ඩකො කලිඞ්‌ගානං ගන්‌ධාරානඤ්‌ච නග්‌ගජි|
      block |නිමිරාජා විදෙහානං පඤ්‌චාලානඤ්‌ච දුම්‌මුඛො|
      block |එතෙ රට්‌ඨානි හිත්‌වාන පබ්‌බජිංසු අකිඤ්‌චනා|
    count |95|
      block |සබ්‌බෙපිමෙ දෙවසමා සමාගතා අග්‌ගී යථා පජ්‌ජලිතො තථෙවිමෙ|
      block |අහම්‌පි එකො චරිස්‌සාමි භග්‌ගවි හිත්‌වාන කාමානි යථොධිකානි|
    count |96|
      block |අයමෙව කාලො න හි අඤ්‌ඤො අත්‌ථි අනුසාසිතා මෙ න භවෙය්‍ය පච්‌ඡා|
      block |අහම්‌පි එකා චරිස්‌සාමි භග්‌ගව සකුණීව මුත්‌තා පුරිසස්‌ස හත්‌ථා|
    count |97|
      block |ආමං පක්‌කඤ්‌ච ජානන්‌ති අථො ලොණං අලොණකං|
      block |තමහං දිස්‌වාන පබ්‌බජිං චරෙව ත්‌වං චරාමහන්‌ති|
    stand |කුම්‌භකාරජාතකං තතියං|
    count |  |
    block |දළ්‌හධම්‌මජාතකං --|
    count |98|
      block |අහං චෙ දළ්‌හධම්‌මස්‌ස වහන්‌ති නාභිරාධයිං|
      block |ධරන්‌තී උරසි සල්‌ලං යුද්‌ධෙ වික්‌කන්‌තචාරිනී|
    count |99|
      block |නූන රාජා න ජානාති මම වික්‌කමපොරිසං|
      block |සඞ්‌ගාමෙ සුකතන්‌තානි දූතවිප්‌පහිතානි ච|
    count |100|
      block |සා නූනාහං මරිස්‌සාමි අබන්‌ධු අපරායිනී|
      block |තදා හි කුම්‌භකාරස්‌ස දින්‌නා ඡකණහාරිකා|
    count |101|
      block |යාවතාසීසතී පොසො තාවදෙව පවීණති|
      block |අත්‌ථාපායෙ ජහන්‌ති නං ඔට්‌ඨිබ්‍යාධිංව ඛත්‌තියො|
    count |102|
      block |යො පුබ්‌බෙ කතකල්‍යාණො කතත්‌ථො නාවබුජ්‌ඣති|
      block |අත්‌ථා තස්‌ස පලුජ්‌ජන්‌ති යෙ හොන්‌ති අභිපත්‌ථිතා|
    count |103|
      block |යො පුබ්‌බෙ කතකල්‍යාණො කතත්‌ථො මනුබුජ්‌ඣති|
      block |අත්‌ථා තස්‌ස පවඩ්‌ඪන්‌ති යෙ හොන්‌ති අභිපත්‌ථිතා|
    count |104|
      block |තං වො වදාමි භද්‌දන්‌තෙ යාවන්‌තෙත්‌ථ සමාගතා|
      block |සබ්‌බෙ කතඤ්‌ඤුනො හොථ චිරං සග්‌ගම්‌හි ඨස්‌සථාති|
    stand |දළ්‌හධම්‌මජාතකං චතුත්‌ථං|
    count |  |
    block |සොමදත්‌තජාතකං --|
    count |105|
      block |යො මං පුරෙ පච්‌චුඩ්‌ඩෙති අරඤ්‌ඤෙ දූරමායතො|
      block |සො න දිස්‌සති මාතඞ්‌ගො සොමදත්‌තො කුහිං ගතො|
    count |106|
      block |අයං වා සො මතො සෙති අල්‌ලසිඞ්‌ගංව වච්‌ඡිතො|
      block |භුම්‍යා නිපතිතො සෙති අමරා වත කුඤ්‌ජරො|
    count |107|
      block |අනගාරියුපෙතස්‌ස විප්‌පමුත්‌තස්‌ස තෙ සතො|
      block |සමණස්‌ස න තං සාධු යං පෙතමනුසොචසි|
    count |108|
      block |සංවාසෙන හවෙ සක්‌ක මනුස්‌සස්‌ස මිගස්‌ස වා|
      block |හදයෙ ජායතෙ පෙමං තං න සක්‌කා අසොචිතුං|
    count |109|
      block |මතං මරිස්‌සං රොදන්‌ති යෙ රුදන්‌ති ලපන්‌ති ච|
      block |තස්‌මා ත්‌වං ඉසි මා රොදි රොදිතං මොඝමාහු සන්‌තො|
    count |110|
      block |කන්‌දිතෙන හවෙ බ්‍රහ්‌මෙ මතො පෙතො සමුට්‌ඨහෙ|
      block |සබ්‌බෙ සඞ්‌ගම්‌ම රොදාම අඤ්‌ඤමඤ්‌ඤස්‌ස ඤාතකෙ|
    count |111|
      block |ආදිත්‌තං වත මං සන්‌තං ඝතසිත්‌තංව පාවකං|
      block |වාරිනා විය ඔසිඤ්‌චං සබ්‌බං නිබ්‌බාපයෙ දරං|
    count |112|
      block |අබ්‌බහී වත මෙ සල්‌ලං යමාසි හදයස්‌සිතං|
      block |යො මෙ සොකපරෙතස්‌ස පුත්‌තසොකං අපානුදි|
    count |113|
      block |සොහං අබ්‌බූළ්‌හසල්‌ලොස්‌මි වීතසොකො අනාවිලො|
      block |න සොචාමි න රොදාමි තව සුත්‌වාන වාසවාති|
    stand |සොමදත්‌තජාතකං පඤ්‌චමං|
    count |  |
    block |සුසීමජාතකං --|
    count |114|
      block |කාළානි කෙසානි පුරෙ අහෙසුං ජාතානි සීසම්‌හි යථාපදෙසෙ|
      block |තානජ්‌ජ සෙතානි සුසීම දිස්‌වා ධම්‌මං චර බ්‍රහ්‌මචරියස්‌ස කාලො|
    count |115|
      block |මමෙව දෙව පලිතං න තුය්‌හං මමෙව සීසං මම උත්‌තමඞ්‌ගං|
      block |අත්‌ථං කරිස්‌සන්‌ති මුසා අභාණිං එකාපරාධං ඛම රාජසෙට්‌ඨ|
    count |116|
      block |දහරො තුවං දස්‌සනියොසි රාජ පඨමුග්‌ගතො හොසි යථා කළීරො|
      block |රජ්‌ජඤ්‌ච කාරෙහි මමඤ්‌ච පස්‌ස මා කාලිකං අනුධාවී ජනින්‌ද|
    count |117|
      block |පස්‌සාමි වොහං දහරිං කුමාරිං සාමට්‌ඨපස්‌සං සුතනුං සුමජ්‌ඣං|
      block |කාළප්‌පවාළාව පවෙල්‌ලමානා පලොභයන්‌තීව නරෙසු ගච්‌ඡති|
    count |118|
      block |තමෙන පස්‌සාමිපරෙන නාරිං ආසීතිකං නාවුතිකං ව ජච්‌චා|
      block |දණ්‌ඩං ගහෙත්‌වාන පවෙධමානං ගොපානසීභොග්‌ගසමං චරන්‌තිං|
    count |119|
      block |සොහං තමෙවානුවිචින්‌තයන්‌තො එකො සයාමි සයනස්‌ස මජ්‌ඣෙ|
      block |අහම්‌පි එවං ඉති පෙක්‌ඛමානො න ගහෙ රමෙ බ්‍රහ්‌මචරියස්‌ස කාලො|
    count |120|
      block |රජ්‌ජුවාලම්‌බනී චෙසා යා ගෙහෙ වසතො රති|
      block |එවම්‌පි ඡෙත්‌වාන වජන්‌ති ධීරා අනපෙක්‌ඛිනො කාමසුඛං පහායාති|
    stand |සුසීමජාතකං ඡට්‌ඨං|
    count |  |
    block |කොටසිම්‌බලිජාතකං --|
    count |121|
      block |අහං දසසතංබ්‍යාමං උරගමාදාය ආගතො|
      block |තඤ්‌ච මඤ්‌ච මහාකායං ධාරයං නප්‌පවෙධසි|
    count |122|
      block |අථිමං ඛුද්‌දකං පක්‌ඛිං අප්‌පමංසතරං මයා|
      block |ධාරයං බ්‍යථසි භීතා කමත්‌ථං කොටසිම්‌බලි|
    count |123|
      block |මංසභක්‌ඛො තුවං රාජ ඵලභක්‌ඛො අයං දිජො|
      block |අයං නිග්‍රොධබීජානි පිලක්‌ඛුදුම්‌බරානි ච|
      block |අස්‌සත්‌ථානි ච භක්‌ඛිත්‌වා ඛන්‌ධෙ මෙ ඔහදිස්‌සති|
    count |124|
      block |තෙ රුක්‌ඛා සංවිරූහන්‌ති මම පස්‌සෙ නිවාතජා|
      block |තෙ මං පරියොනන්‌ධිස්‌සන්‌ති අරුක්‌ඛං මං කරිස්‌සරෙ|
    count |125|
      block |සන්‌ති අඤ්‌ඤෙපි රුක්‌ඛා සෙ මූලිනො ඛන්‌ධිනො දුමා|
      block |ඉමිනා සකුණජාතෙන බීජමාහරිතා හතා|
    count |126|
      block |අජ්‌ඣාරූහාභිවඩ්‌ඪන්‌ති බ්‍රහන්‌තම්‌පි වනප්‌පතිං|
      block |තස්‌මා රාජ පවෙධාමි සම්‌පස්‌සංනාගතං භයං|
    count |127|
      block |සඞ්‌කෙය්‍ය සඞ්‌කිතබ්‌බානි රක්‌ඛෙය්‍යානාගතං භයං|
      block |අනාගතභයා ධීරො උභො ලොකෙ අවෙක්‌ඛතීති|
    stand |කොටසිම්‌බලිජාතකං සත්‌තමං|
    count |  |
    block |ධූමකාරිජාතකං --|
    count |128|
      block |රාජා අපුච්‌ඡි විධුරං ධම්‌මකාමො යුධිට්‌ඨිලො|
      block |අපි බ්‍රාහ්‌මණ ජානාසි කො එකො බහු සොචති|
    count |129|
      block |බ්‍රාහ්‌මණො අජයූථෙන පහූතෙධො වනෙ වසං|
      block |ධූමං අකාසි වාසෙට්‌ඨො රත්‌තින්‌දිවමතන්‌දිතො|
    count |130|
      block |තස්‌ස තං ධූමගන්‌ධෙන සරභා මකසඩ්‌ඩිතා|
      block |වස්‌සාවාසං උපාගච්‌ඡුං ධූමකාරිස්‌ස සන්‌තිකෙ|
    count |131|
      block |සරභෙසු මනං කත්‌වා අජා සො නාවබුජ්‌ඣථ|
      block |ආගච්‌ඡන්‌තී වජන්‌තී වා තස්‌ස තා විනසුං අජා|
    count |132|
      block |සරභා සරදෙ කාලෙ පහීනමකසෙ වනෙ|
      block |පාවිසුං ගිරිදුග්‌ගානි නදීනං පභවානි ච|
    count |133|
      block |සරභෙ ච ගතෙ දිස්‌වා අජා ච විභවං ගතා|
      block |කිසො ච විවණ්‌ණො චාසි පණ්‌ඩුරොගී ච බ්‍රාහ්‌මණො|
      block ||
    count |134|
      block |එවං යො සං නිරංකත්‌වා ආගන්‌තුං කුරුතෙ පියං|
      block |සො එකො බහු සොචති ධූමකාරීව බ්‍රාහ්‌මණොති|
    stand |ධූමකාරිජාතකං අට්‌ඨමං|
    count |  |
    block |ජාගරජාතකං --|
    count |135|
      block |කොධ ජාගරතං සුත්‌තො කොධ සුත්‌තෙසු ජාගරො|
      block |කො මමෙතං විජානාති කො තං පටිභණාති මෙ|
    count |136|
      block |අහං ජාගරතං සුත්‌තො අහං සුත්‌තෙසු ජාගරො|
      block |අහමෙතං විජානාමි අහං පටිභණාමි තෙ|
    count |137|
      block |කථං ජාගරතං සුත්‌තො කථං සුත්‌තෙසු ජාගරො|
      block |කථං එතං විජානාසි කථං පටිභණාසි මෙ|
    count |138|
      block |යෙ ධම්‌මං නප්‌පජානන්‌ති සංයමොති දමොති ච|
      block |තෙසු සුප්‌පමානෙසු අහං ජග්‌ගාමි දෙවතෙ|
    count |139|
      block |යෙසං රාගො ච දොසො ච අවිජ්‌ජා ච විරාජිතා|
      block |තෙසු ජාගරමානෙසු අහං සුත්‌තොස්‌මි දෙවතෙ|
    count |140|
      block |එවං ජාගරතං සුත්‌තො එවං සුත්‌තෙසු ජාගරො|
      block |එවමෙතං විජානාමි එවං පටිභණාමි තෙ|
    count |141|
      block |සාධු ජාගරතං සුත්‌තො සාධු සුත්‌තෙසු ජාගරො|
      block |සාධුමෙතං විජානාසි සාධු පටිභණාසි මෙති|
    stand |ජාගරජාතකං නවමං|
    count |  |
    block |කුම්‌මාසපිණ්‌ඩිජාතකං --|
    count |142|
      block |න කිරත්‌ථි අනොමදස්‌සිසු පාරිචරියා බුද්‌ධෙසු අප්‌පිකා|
      block |සුක්‌ඛාය අලොණිකාය ච පස්‌සඵලං කුම්‌මාසපිණ්‌ඩියා|
    count |143|
      block |හත්‌ථිගවස්‌සා චිමෙ බහූ ධනධඤ්‌ඤං පථවී ච කෙවලා|
      block |නාරියො චිමා අච්‌ඡරූපමා පස්‌සඵලං කුම්‌මාසපිණ්‌ඩියා|
    count |144|
      block |අභික්‌ඛණං රාජකුඤ්‌ජර ගාථා භාසසි කොසලාධිප|
      block |පුච්‌ඡාමි තං රට්‌ඨවඩ්‌ඪන බාළ්‌හං පීතිමනො පභාසසි|
    count |145|
      block |ඉමස්‌මිඤ්‌ඤෙව නගරෙ කුලෙ අඤ්‌ඤතරෙ අහුං|
      block |පරකම්‌මකරො ආසිං භතකො සීලසංවුතො|
    count |146|
      block |කම්‌මාය නික්‌ඛමන්‌තොහං චතුරො සමණෙද්‌දසං|
      block |ආචාරසීලසම්‌පන්‌නෙ සීතිභූතෙ අනාසවෙ|
    count |147|
      block |තෙසු චිත්‌තං පසාදෙත්‌වා නිසීදෙත්‌වා පණ්‌ණසන්‌ථතෙ|
      block |අදං බුද්‌ධාන කුම්‌මාසං පසන්‌නො සෙහි පාණිභි|
    count |148|
      block |තස්‌ස කම්‌මස්‌ස කුසලස්‌ස ඉදං මෙ එදිසං ඵලං|
      block |අනුභොමි ඉදං රජ්‌ජං ඵීතං ධරණිමුත්‌තමං|
    count |149|
      block |දදං භුඤ්‌ජ මා ච පමාදො චක්‌කං වත්‌තය කොසලාධිප|
      block |මා රාජ අධම්‌මිකො අහු ධම්‌මං පාලය කොසලාධිප|
    count |150|
      block |සොහං තදෙව පුනප්‌පුනං වටුමං ආචරිස්‌සාමි සොභනෙ|
      block |අරියාචරිතං සුකොසලෙ අරහන්‌තො මෙ මනාපාව පස්‌සිතුං|
    count |151|
      block |දෙවී විය අච්‌ඡරූපමා මජ්‌ඣෙ නාරිගණස්‌ස සොභසි|
      block |කිං කම්‌මමකාසි භද්‌දකං කෙනාසි වණ්‌ණවතී සුකොසලෙ|
    count |152|
      block |අම්‌බට්‌ඨකුලස්‌ස ඛත්‌තිය දාස්‍යාහං පරපෙසියා අහුං|
      block |සඤ්‌ඤතා ච ධම්‌මජීවිනී සීලවතී ච අපාපදස්‌සනා|
    count |153|
      block |උද්‌ධටභත්‌තං අහං තදා චරමානස්‌ස අදාසි භික්‌ඛුනො|
      block |විත්‌තා සුමනා සයං අහං තස්‌ස කම්‌මස්‌ස ඵලං මමෙදිසන්‌ති|
    stand |කුම්‌මාසපිණ්‌ඩිජාතකං දසමං|
    count |  |
    block |පරන්‌තපජාතකං --|
    count |154|
      block |ආගමිස්‌සති මෙ පාපං ආගමිස්‌සති මෙ භයං|
      block |තදා හි චලිතා සාඛා මනුස්‌සෙන මිගෙන වා|
    count |155|
      block |භීරුයා නූන මෙ කාමො අවිදූරෙ වසන්‌තියා|
      block |කරිස්‌සති කිසං පණ්‌ඩුං සාව සාඛා පරන්‌තපං|
    count |156|
      block |සොචයිස්‌සති මං කන්‌තා ගාමෙ වසමනින්‌දිතා|
      block |කරිස්‌සති කිසං පණ්‌ඩුං සාව සාඛා පරන්‌තපං|
    count |157|
      block |තයා මං අසිතාපඞ්‌ගි සිතානි භණිතානි ච|
      block |කිසං පණ්‌ඩුං කරිස්‌සන්‌ති සාව සාඛා පරන්‌තපං|
    count |158|
      block |අගමා නූන සො සද්‌දො අසංසි නූන සො තව|
      block |අක්‌ඛාතං නූන තං තෙන යො තං සාඛමකම්‌පයි|
    count |159|
      block |ඉදං ඛො තං සමාගම්‌ම මම බාලස්‌ස චින්‌තිතං|
      block |තදා හි චලිතා සාඛා මනුස්‌සෙන මිගෙන වා|
    count |160|
      block |තථෙව ත්‌වං අවෙදෙසි අවඤ්‌චි පිතරං මම|
      block |හන්‌ත්‌වා සාඛාහි ඡාදෙන්‌තො ආගමිස්‌සති මෙ භයන්‌ති|
      block |වරගාම මහාකපි භග්‌ගව ච දළ්‌හධම්‌ම සකුඤ්‌ජර කෙසවරො|
      block |උරගො විධුරො පුන ජාගරතං අථ කොසලාධිප පරන්‌තප චාති|
      block |අථ සත්‌තනිපාතම්‌හි වග්‌ගං මෙ භණතො සුණ|
      block |කුක්‌කු ච පුන ගන්‌ධාරො ද්‌වෙව ගුත්‌තා මහෙසිනාති|
    stand |පරන්‌තපජාතකං එකාදසමං|
    stand |ගන්‌ධාරවග්‌ගො දුතියො|
    block |තස්‌සුද්‌දානං|
    block |අථ වග්‌ගුද්‌දානං|
    stand |සත්‌තකනිපාතං නිට්‌ඨිතං|
