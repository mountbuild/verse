block |නවකනිපාතො|
  count |  |
  block |ගිජ්‌ඣජාතකං|
  count |1|
    block |පරිසඞ්‌කුපථො නාම ගිජ්‌ඣපන්‌ථො සනන්‌තනො|
    block |තත්‍රාසි මාතාපිතරො ගිජ්‌ඣො පොසෙසි ජිණ්‌ණකෙ|
    block |තෙසං අජගරමෙදං අච්‌චහාසි බහුත්‌තසො|
  count |2|
    block |පිතා ච පුත්‌තං අවච ජානං උච්‌චං පපාතිනං|
    block |සුපත්‌තං ථාමසම්‌පන්‌නං තෙජස්‌සිං දූරගාමිනං|
  count |3|
    block |පරිප්‌ලවන්‌තං පථවිං යදා තාත විජානහි|
    block |සාගරෙන පරික්‌ඛිත්‌තං චක්‌කංව පරිමණ්‌ඩලං|
    block |තතො තාත නිවත්‌තස්‌සු මාස්‌සු එත්‌තො පරං ගමි|
  count |4|
    block |උදපත්‌තොසි වෙගෙන බලී පක්‌ඛී දිජුත්‌තමො|
    block |ඔලොකයන්‌තො වක්‌කඞ්‌ගො පබ්‌බතානි වනානි ච|
  count |5|
    block |අද්‌දස්‌ස පථවිං ගිජ්‌ඣො යථාසාසි පිතුස්‌සුතං|
    block |සාගරෙන පරික්‌ඛිත්‌තං චක්‌කංව පරිමණ්‌ඩලං|
  count |6|
    block |තඤ්‌ච සො සමතික්‌කම්‌ම පරමෙවච්‌චවත්‌තථ|
    block |තඤ්‌ච වාතසිඛා තික්‌ඛා අච්‌චහාසි බලිං දිජං|
  count |7|
    block |නාසක්‌ඛාතිගතො පොසො පුනදෙව නිවත්‌තිතුං|
    block |දිජො බ්‍යසනමාපාදි වෙරම්‌භානං වසං ගතො|
  count |8|
    block |තස්‌ස පුත්‌තා ච දාරා ච යෙ චඤ්‌ඤෙ අනුජීවිනො|
    block |සබ්‌බෙ බ්‍යසනමාපාදුං අනොවාදකරෙ දිජෙ|
  count |9|
    block |එවම්‌පි ඉධ වුඩ්‌ඪානං යො වාක්‍යං නාවබුජ්‌ඣති|
    block |අතිසීමචරො දිත්‌තො ගිජ්‌ඣොවාතීතසාසනො|
    block |ස වෙ බ්‍යසනං පප්‌පොති අකත්‌වා වුඩ්‌ඪසාසනන්‌ති|
  stand |ගිජ්‌ඣජාතකං පඨමං|
  count |  |
  block |කොසම්‌බියජාතකං|
  count |10|
    block |පුථුසද්‌දො සමජනො න බාලො කොචි මඤ්‌ඤථ|
    block |සඞ්‌ඝස්‌මිං භිජ්‌ජමානස්‌මිං නාඤ්‌ඤං භිය්‍යො අමඤ්‌ඤරුං|
  count |11|
    block |පරිමුට්‌ඨා පණ්‌ඩිතාභාසා වාචාගොචරභාණිනො|
    block |යාවිච්‌ඡන්‌ති මුඛායාමං යෙන නීතා න තං විදූ|
  count |12|
    block |අක්‌කොච්‌ඡි මං අවධි මං අජිනි මං අහාසි මෙ|
    block |යෙ ච තං උපනය්‌හන්‌ති වෙරං තෙසං න සම්‌මති|
  count |13|
    block |අක්‌කොච්‌ඡි මං අවධි මං අජිනි මං අහාසි මෙ|
    block |යෙ ච තං නුපනය්‌හන්‌ති වෙරං තෙසූපසම්‌මති|
  count |14|
    block |න හි වෙරෙන වෙරානි සම්‌මන්‌තීධ කුදාචනං|
    block |අවෙරෙන ච සම්‌මන්‌ති එස ධම්‌මො සනන්‌තනො|
  count |15|
    block |පරෙ ච න විජානන්‌ති මයමෙත්‌ථ යමාමසෙ|
    block |යෙ ච තත්‌ථ විජානන්‌ති තතො සම්‌මන්‌ති මෙධගා|
  count |16|
    block |අට්‌ඨිච්‌ඡින්‌නා පාණහරා ගවස්‌ස ධනහාරිනො|
    block |රට්‌ඨං විලුම්‌පමානානං තෙසම්‌පි හොති සඞ්‌ගති|
    block |කස්‌මා තුම්‌හාක නො සියා|
  count |17|
    block |සචෙ ලභෙථ නිපකං සහායං සද්‌ධිංචරං සාධුවිහාරිධීරං|
    block |අභිභුය්‍ය සබ්‌බානි පරිස්‌සයානි චරෙය්‍ය තෙනත්‌තමනො සතීමා|
  count |18|
    block |නො චෙ ලභෙථ නිපකං සහායං සද්‌ධිංචරං සාධුවිහාරිධීරං|
    block |රාජාව රට්‌ඨං විජිතං පහාය එකො චරෙ මාතඞ්‌ගරඤ්‌ඤෙව නාගො|
  count |19|
    block |එකස්‌ස චරිතං සෙය්‍යො නත්‌ථි බාලෙ සහායතා|
    block |එකො චරෙ න පාපානි කයිරා අප්‌පොස්‌සුක්‌කො මාතඞ්‌ගරඤ්‌ඤෙව නාගොති|
  stand |කොසම්‌බියජාතකං දුතියං|
  count |  |
  block |මහාසුවජාතකං|
  count |20|
    block |දුමො යදා හොති ඵලූපපන්‌නො භුඤ්‌ජන්‌ති නං විහඞ්‌ගමා සම්‌පතන්‌තා|
    block |ඛීණන්‌ති ඤත්‌වාන දුමං ඵලච්‌චයෙ දිසොදිසං යන්‌ති තතො විහඞ්‌ගමා|
  count |21|
    block |චර චාරිකං ලොහිතතුණ්‌ඩ මාමරි කිං ත්‌වං සුව සුක්‌ඛදුමම්‌හි ඣායසි|
    block |තදිඞ්‌ඝ මං බ්‍රූහි වසන්‌තසන්‌නිභ කස්‌මා සුව සුක්‌ඛදුමං න රිඤ්‌චසි|
  count |22|
    block |යෙ වෙ සඛීනං සඛාරො භවන්‌ති පාණච්‌චයෙ දුක්‌ඛසුඛෙසු හංස|
    block |ඛීණං අඛීණන්‌ති න තං ජහන්‌ති සන්‌තො සතං ධම්‌මමනුස්‌සරන්‌තා|
  count |23|
    block |සොහං සතං අඤ්‌ඤතරොස්‌මි හංස ඤාතී ච මෙ හොති සඛා ච රුක්‌ඛො|
    block |තං නුස්‌සහෙ ජීවිකත්‌ථො පහාතුං ඛීණන්‌ති ඤත්‌වාන න හෙස ධම්‌මො|
  count |24|
    block |සාධු සක්‌ඛි කතං හොති මෙත්‌ති සංසති සන්‌ථවො|
    block |සචෙතං ධම්‌මං රොචෙසි පාසංසොසි විජානතං|
  count |25|
    block |සො තෙ සුව වරං දම්‌මි පත්‌තයාන විහඞ්‌ගම|
    block |වරං වරස්‌සු වක්‌කඞ්‌ග යං කිඤ්‌චි මනසිච්‌ඡසි|
  count |26|
    block |වරඤ්‌ච මෙ හංස භවං දදෙය්‍ය අයඤ්‌ච රුක්‌ඛො පුනරායුං ලභෙථ|
    block |සො සාඛවා ඵලිමා සංවිරූළ්‌හො මධුත්‌ථිකො තිට්‌ඨතු සොභමානො|
  count |27|
    block |තං පස්‌ස සම්‌ම ඵලිමං උළාරං සහාව තෙ හොතු උදුම්‌බරෙන|
    block |සො සාඛවා ඵලිමා සංවිරූළ්‌හො මධුත්‌ථිකො තිට්‌ඨතු සොභමානො|
  count |28|
    block |එවං සක්‌ක සුඛී හොහි සහ සබ්‌බෙහි ඤාතිභි|
    block |යථාහමජ්‌ජ සුඛිතො දිස්‌වාන සඵලං දුමං|
  count |29|
    block |සුවස්‌ස ච වරං දත්‌වා කත්‌වාන සඵලං දුමං|
    block |පක්‌කාමි සහ භරියාය දෙවානං නන්‌දනං වනන්‌ති|
  stand |මහාසුවජාතකං තතියං|
  count |  |
  block |චූළසුවජාතකං|
  count |30|
    block |සන්‌ති රුක්‌ඛා හරිපත්‌තා දුමා නෙකඵලා බහූ|
    block |කස්‌මා නු සුක්‌ඛෙ කොළාපෙ සුවස්‌ස නිරතො මනො|
  count |31|
    block |ඵලස්‌ස උපභුඤ්‌ජිම්‌හා නෙකවස්‌සගණෙ බහූ|
    block |අඵලම්‌පි විදිත්‌වාන සාව මෙත්‌ති යථා පුරෙ|
  count |32|
    block |සුඛඤ්‌ච රුක්‌ඛං කොළාපං ඔපත්‌තමඵලං දුමං|
    block |ඔහාය සකුණා යන්‌ති කිං දොසං පස්‌සසෙ දිජ|
  count |33|
    block |යෙ ඵලත්‌ථා සම්‌භජන්‌ති අඵලොති ජහන්‌ති නං|
    block |අත්‌තත්‌ථපඤ්‌ඤා දුම්‌මෙධා තෙ හොන්‌ති පක්‌ඛපාතිනො|
  count |34|
    block |සාධු සක්‌ඛි කතං හොති මෙත්‌ති සංසති සන්‌ථවො|
    block |සචෙතං ධම්‌මං රොචෙසි පාසංසොසි විජානතං|
  count |35|
    block |සො තෙ සුව වරං දම්‌මි පත්‌තයාන විහඞ්‌ගම|
    block |වරං වරස්‌සු වක්‌කඞ්‌ග යං කිඤ්‌චි මනසිච්‌ඡසි|
  count |36|
    block |අපි නාම නං පස්‌සෙය්‍යං සපත්‌තං සඵලං දුමං|
    block |දලිද්‌දොව නිධි ලද්‌ධා නන්‌දෙය්‍යාහං පුනප්‌පුනං|
  count |37|
    block |තතො අමතමාදාය අභිසිඤ්‌චි මහීරුහං|
    block |තස්‌ස සාඛා විරූහිංසු සීතච්‌ඡායා මනොරමා|
  count |38|
    block |එවං සක්‌ක සුඛී හොහි සහ සබ්‌බෙහි ඤාතිභි|
    block |යථාහමජ්‌ජ සුඛිතො දිස්‌වාන සඵලං දුමං|
  count |39|
    block |සුවස්‌ස ච වරං දත්‌වා කත්‌වාන සඵලං දුමං|
    block |පක්‌කාමි සහ භරියාය දෙවානං නන්‌දනං වනන්‌ති|
  stand |චූළසුවජාතකං චතුත්‌ථං|
  count |  |
  block |හරිතචජාතකං|
  count |40|
    block |සුතං මෙතං මහාබ්‍රහ්‌මෙ කාමෙ භුඤ්‌ජති හාරිතො|
  block |කච්‌චෙතං වචනං තුච්‌ඡං කච්‌චි සුද්‌ධො ඉරිය්‍යසි|
  count |41|
    block |එවමෙතං මහාරාජ යථා තෙ වචනං සුතං|
    block |කුම්‌මග්‌ගං පටිපන්‌නොස්‌මි මොහනෙය්‍යෙසු මුච්‌ඡිතො|
  count |42|
    block |අදු පඤ්‌ඤා කිමත්‌ථියා නිපුණා සාධුචින්‌තිනී|
    block |යාය උප්‌පතිතං රාගං කිං මනො න විනොදයෙ|
  count |43|
    block |චත්‌තාරොමෙ මහාරාජ ලොකෙ අතිබලා භුසා|
    block |රාගො දොසො මදො මොහො යත්‌ථ පඤ්‌ඤා න ගාධති|
  count |44|
    block |අරහා සීලසම්‌පන්‌නො සුද්‌ධො චරති හාරිතො|
    block |මෙධාවී පණ්‌ඩිතො චෙව ඉති නො සම්‌මතො භවං|
  count |45|
    block |මෙධාවීනම්‌පි හිංසන්‌ති ඉසිං ධම්‌මගුණෙ රතං|
    block |විතක්‌කා පාපකා රාජ සුභා රාගූපසංහිතා|
  count |46|
    block |උප්‌පන්‌නායං සරීරජො රාගො වණ්‌ණවිදූසනො තව|
    block |තං පජහ භද්‌දමත්‌ථු තෙ බහුන්‌නාසි මෙධාවිසම්‌මතො|
  count |47|
    block |තෙ අන්‌ධකාරකෙ කාමෙ බහුදුක්‌ඛෙ මහාවිසෙ|
    block |තෙසං මූලං ගවෙසිස්‌සං ඡෙච්‌ඡං රාගං සබන්‌ධනං|
  count |48|
    block |ඉදං වත්‌වාන හාරිතො ඉසි සච්‌චපරක්‌කමො|
    block |කාමරාගං විරාජෙත්‌වා බ්‍රහ්‌මලොකූපගො අහූති|
  stand |හරිතචජාතකං පඤ්‌චමං|
  count |  |
  block |පදකුසලමාණවජාතකං|
  count |49|
    block |බහුස්‌සුතං චිත්‌තකථිං ගඞ්‌ගා වහති පාටලිං|
    block |වුය්‌හමානක භද්‌දන්‌තෙ එකං මෙ දෙහි ගාථකං|
  count |50|
    block |යෙන සිඤ්‌චන්‌ති දුක්‌ඛිතං යෙන සිඤ්‌චන්‌ති ආතුරං|
    block |තස්‌ස මජ්‌ඣෙ මරිස්‌සාමි ජාතං සරණතො භයං|
  count |51|
    block |යත්‌ථ බීජානි රූහන්‌ති සත්‌තා යත්‌ථ පතිට්‌ඨිතා|
    block |සා මෙ සීසං නිපීළෙති ජාතං සරණතො භයං|
  count |52|
    block |යෙන භත්‌තානි පච්‌චන්‌ති සීතං යෙන විහඤ්‌ඤති|
    block |සො මං ඩහති ගත්‌තානි ජාතං සරණතො භයං|
  count |53|
    block |යෙන භුත්‌තෙන යාපෙන්‌ති පුථූ බ්‍රාහ්‌මණඛත්‌තියා|
    block |සො මං භුත්‌තො බ්‍යාපාදෙති ජාතං සරණතො භයං|
  count |54|
    block |ගිම්‌හානං පච්‌ඡිමෙ මාසෙ වාතමිච්‌ඡන්‌ති පණ්‌ඩිතා|
    block |සො මං භඤ්‌ජති ගත්‌තානි ජාතං සරණතො භයං|
  count |55|
    block |යං නිස්‌සිතා ජගතිරුහං ස්‌වායං අග්‌ගිං පමුඤ්‌චති|
    block |දිසා භජථ වක්‌කඞ්‌ගා ජාතං සරණතො භයං|
  count |56|
    block |යමානයිං සොමනස්‌සං මාලිනිං චන්‌දනුස්‌සදං|
    block |සා මං ඝරා නිච්‌ඡුභති ජාතං සරණතො භයං|
  count |57|
    block |යෙන ජාතෙන නන්‌දිස්‌සං යස්‌ස ච භවමිච්‌ඡිසං|
    block |සො මං ඝරා නිච්‌ඡුභති ජාතං සරණතො භයං|
  count |58|
    block |සුණන්‌තු මෙ ජානපදා නෙගමා ච සමාගතා|
    block |යතොදකං තදාදිත්‌තං යතො ඛෙමං තතො භයං|
  count |59|
    block |රාජා විලුම්‌පතෙ රට්‌ඨං බ්‍රාහ්‌මණො ච පුරොහිතො|
    block |අත්‌තගුත්‌තා විහරථ ජාතං සරණතො භයන්‌ති|
  stand |පදකුසලමාණවජාතකං ඡට්‌ඨං|
  count |  |
  block |ලොමසකස්‌සපජාතකං|
  count |60|
    block |අස්‌ස ඉන්‌දසමො රාජ අච්‌චන්‌තං අජරාමරො|
    block |සචෙ ත්‌වං යඤ්‌ඤං යාජෙය්‍ය ඉසිං ලොමසකස්‌සපං|
  count |61|
    block |සසමුද්‌දපරියායං මහිං සාගරකුණ්‌ඩලං|
    block |න ඉච්‌ඡෙ සහ නින්‌දාය එවං සෙය්‍ය විජානහි|
  count |62|
    block |ධිරත්‌ථු තං යසලාභං ධනලාභඤ්‌ච බ්‍රාහ්‌මණ|
    block |යා වුත්‌ති විනිපාතෙන අධම්‌මචරණෙන වා|
  count |63|
    block |අපි චෙ පත්‌තමාදාය අනගාරො පරිබ්‌බජෙ|
    block |සායෙව ජීවිකා සෙය්‍යො යා චාධම්‌මෙන එසනා|
  count |64|
    block |අපි චෙ පත්‌තමාදාය අනගාරො පරිබ්‌බජෙ|
    block |අඤ්‌ඤං අහිංසයං ලොකෙ අපි රජ්‌ජෙන තං වරං|
  count |65|
    block |බලං චන්‌දො බලං සුරියො බලං සමණබ්‍රාහ්‌මණා|
    block |බලං වෙලා සමුද්‌දස්‌ස බලාතිබලමිත්‌ථියො|
  count |66|
    block |යථා උග්‌ගතපං සන්‌තං ඉසිං ලොමසකස්‌සපං|
    block |පිතු අත්‌ථා චන්‌දවතී වාජපෙය්‍යං අයාජයි|
  count |67|
    block |තං ලොභපකතං කම්‌මං කටුකං කාමහෙතුකං|
    block |තස්‌ස මූලං ගවෙසිස්‌සං ඡෙච්‌ඡං රාගං සබන්‌ධනං|
  count |68|
    block |ධිරත්‌ථු කාමෙ සුබහූපි ලොකෙ තපොව සෙය්‍යො කාමගුණෙහි රාජ|
    block |තපො කරිස්‌සාමි පහාය කාමෙ තවෙව රට්‌ඨං චන්‌දවතී ච හොතූති|
  stand |ලොමසකස්‌සපජාතකං සත්‌තමං|
  count |  |
  block |චක්‌කවාකජාතකං|
  count |69|
    block |කාසායවත්‌ථෙ සකුණෙ වදාමි දුවෙ දුවෙ නන්‌දමනෙ චරන්‌තෙ|
    block |කං අණ්‌ඩජං අණ්‌ඩජා මානුසෙසු ජාතිං පසංසන්‌ති තදිඞ්‌ඝ බ්‍රූථ|
  count |70|
    block |අම්‌හෙ මනුස්‌සෙසු මනුස්‌සහිංස අනුබ්‌බතෙ චක්‌කවාකෙ වදන්‌ති|
    block |කල්‍යාණභාවම්‌හෙ දිජෙසු සම්‌මතා අභිරූපා විචරාම අණ්‌ණවෙ|
  count |71|
    block |කිං අණ්‌ණවෙ කානි ඵලානි භුඤ්‌ජෙ මංසං කුතො ඛාදථ චක්‌කවාකා|
    block |කිං භොජනං භුඤ්‌ජථ වො අනොමා බලඤ්‌ච වණ්‌ණො ච අනප්‌පරූපා|
  count |72|
    block |න අණ්‌ණවෙ සන්‌ති ඵලානි ධඞ්‌ක මංසං කුතො ඛාදිතුං චක්‌කවාකෙ|
    block |සෙවාලභක්‌ඛම්‌හ අපාණභොජනා න ඝාසහෙතූපි කරොම පාපං|
  count |73|
    block |න මෙ ඉදං රුච්‌චති චක්‌කවාක අස්‌මිං භවෙ භොජනසන්‌නිකාසො|
    block |අහොසි පුබ්‌බෙ තතො මෙ අඤ්‌ඤථා ඉච්‌චෙව මෙ විමති එත්‌ථ ජාතා|
  count |74|
    block |අහම්‌පි මංසානි ඵලානි භුඤ්‌ජෙ අන්‌නානි ච ලොණියතෙලියානි|
    block |රසං මනුස්‌සෙසු ලභාමි භොත්‌තුං සූරොව සඞ්‌ගාමමුඛං විජෙත්‌වා|
    block |න ච මෙ තාදිසො වණ්‌ණො චක්‌කවාක යථා තව|
  count |75|
    block |අසුද්‌ධභක්‌ඛොසි ඛණානුපාතී කිච්‌ඡෙන තෙ ලබ්‌භති අන්‌නපානං|
    block |න තුස්‌සසී රුක්‌ඛඵලෙහි ධඞ්‌ක මංසානි වා යානි සුසානමජ්‌ඣෙ|
  count |76|
    block |යො සාහසෙන අධිගම්‌ම භොගෙ පරිභුඤ්‌ජති ධඞ්‌ක ඛණානුපාතී|
    block |තතො උපක්‌කොසති නං සභාවො උපක්‌කුට්‌ඨො වණ්‌ණබලං ජහාති|
  count |77|
    block |අප්‌පම්‌පි චෙ නිබ්‌බුතිං භුඤ්‌ජතී යදි අසාහසෙන අපරූපඝාතී|
    block |බලඤ්‌ච වණ්‌ණො ච තදස්‌ස හොති න හි සබ්‌බො ආහාරමයෙන වණ්‌ණොති|
  stand |චක්‌කවාකජාතකං අට්‌ඨමං|
  count |  |
  block |හලිද්‌දිරාගජාතකං|
  count |78|
    block |සුතිතික්‌ඛං අරඤ්‌ඤම්‌හි පන්‌තම්‌හි සයනාසනෙ|
    block |යෙ ච ගාමෙ තිතික්‌ඛන්‌ති තෙ උළාරතරා තයා|
  count |79|
    block |අරඤ්‌ඤා ගාමමාගම්‌ම කිංසීලං කිංවතං අහං|
    block |පුරිසං තාත සෙවෙය්‍යං තං මෙ අක්‌ඛාහි පුච්‌ඡිතො|
  count |80|
    block |යො තෙ විස්‌සාසයෙ තාත විස්‌සාසඤ්‌ච ඛමෙය්‍ය තෙ|
    block |සුස්‌සූසී ච තිතික්‌ඛී ච තං භජෙහි ඉතො ගතො|
  count |81|
    block |යස්‌ස කායෙන වාචාය මනසා නත්‌ථි දුක්‌කටං|
    block |උරසීව පතිට්‌ඨාය තං භජෙහි ඉතො ගතො|
  count |82|
    block |යො ච ධම්‌මෙන චරති චරන්‌තොපි න මඤ්‌ඤති|
    block |විසුද්‌ධකාරිං සප්‌පඤ්‌ඤං තං භජෙහි ඉතො ගතො|
  count |83|
    block |හලිද්‌දිරාගං කපිචිත්‌තං පුරිසං රාගවිරාගිනං|
    block |තාදිසං තාත මා සෙවි නිම්‌මනුස්‌සම්‌පි චෙ සියා|
  count |84|
    block |ආසීවිසංව කුපිතං මීළ්‌හලිත්‌තං මහාපථං|
    block |ආරකා පරිවජ්‌ජෙහි යානීව විසමං පථං|
  count |85|
    block |අනත්‌ථා තාත වඩ්‌ඪන්‌ති බාලං අච්‌චුපසෙවතො|
    block |මාස්‌සු බාලෙන සංගච්‌ඡි අමිත්‌තෙනෙව සබ්‌බදා|
  count |86|
    block |තං තාහං තාත යාචාමි කරස්‌සු වචනං මම|
    block |මාස්‌සු බාලෙන සංගච්‌ඡි දුක්‌ඛො බාලෙහි සඞ්‌ගමොති|
  stand |හලිද්‌දිරාගජාතකං නවමං|
  count |  |
  block |සමුග්‌ගජාතකං|
  count |87|
    block |කුතො නු ආගච්‌ඡථ භො තයො ජනා ස්‌වාගතා එථ නිසීදථාසනෙ|
    block |කච්‌චිත්‌ථ භොන්‌තො කුසලං අනාමයං චිරස්‌සමබ්‌භාගමනං හි වො ඉධ|
  count |88|
    block |අහමෙව එකො ඉධ මජ්‌ජ පත්‌තො න චාපි මෙ දුතියො කොචි විජ්‌ජති|
    block |කිමෙව සන්‌ධාය තෙ භාසිතං ඉසෙ කුතො නු ආගච්‌ඡථ භො තයො ජනා|
  count |89|
    block |තුවඤ්‌ච එකො භරියා ච තෙ පියා සමුග්‌ගපක්‌ඛිත්‌තනිකිණ්‌ණමන්‌තරෙ|
    block |සා රක්‌ඛිතා කුච්‌ඡිගතාව තෙ සදා වායුස්‌ස පුත්‌තෙන සහා තහිං රතා|
  count |90|
    block |සංවිග්‌ගරූපො ඉසිනා වියාකතො සො දානවො තත්‌ථ සමුග්‌ගමුග්‌ගිලි|
    block |අද්‌දක්‌ඛි භරියං සුචි මාලධාරිනිං වායුස්‌ස පුත්‌තෙන සහා තහිං රතං|
  count |91|
    block |සුදිට්‌ඨරූපමුග්‌ගතපානුවත්‌තිනා හීනා නරා යෙ පමදාවසං ගතා|
    block |යථා හවෙ පාණරිවෙත්‌ථ රක්‌ඛිතා දුට්‌ඨා මයී අඤ්‌ඤමභිප්‌පමොදයි|
  count |92|
    block |දිවා ච රත්‌තො ච මයා උපට්‌ඨිතා තපස්‌සිනා ජොතිරිවා වනෙ වසං|
    block |සා ධම්‌මමුක්‌කම්‌ම අධම්‌මමාචරි අකිරියරූපො පමදාහි සන්‌ථවො|
  count |93|
    block |සරීරමජ්‌ඣම්‌හි ඨිතාතිමඤ්‌ඤහං මය්‌හං අයන්‌ති අසතිං අසඤ්‌ඤතං|
    block |සා ධම්‌මමුක්‌කම්‌ම අධම්‌මමාචරි අකිරියරූපො පමදාහි සන්‌ථවො|
  count |94|
    block |සුරක්‌ඛිතං මෙති කථං නු විස්‌සසෙ අනෙකචිත්‌තාසු න හත්‌ථි රක්‌ඛණා|
    block |එතා හි පාතාලපපාතසන්‌නිභා එත්‌ථප්‌පමත්‌තො බ්‍යසනං නිගච්‌ඡති|
  count |95|
    block |තස්‌මා හි තෙ සුඛිනො වීතසොකා යෙ මාතුගාමෙහි චරන්‌ති නිස්‌සටා|
    block |එතං සිවං උත්‌තමමාභිපත්‌ථයං න මාතුගාමෙහි කරෙය්‍ය සන්‌ථවන්‌ති|
  stand |සමුග්‌ගජාතකං දසමං|
  count |  |
  block |පූතිමංසජාතකං|
  count |96|
    block |න ඛො මෙ රුච්‌චති ආළි පූතිමංසස්‌ස පෙක්‌ඛනා|
    block |එතාදිසා සඛාරස්‌මා ආරකා පරිවජ්‌ජයෙ|
  count |97|
    block |උම්‌මත්‌තිකා අයං වෙණී වණ්‌ණෙති පතිනො සඛිං|
    block |පජ්‌ඣායි පටිගච්‌ඡන්‌තිං ආගතං මෙණ්‌ඩ මාතරං|
  count |98|
    block |ත්‌වං ඛොසි සම්‌ම උම්‌මත්‌තො දුම්‌මෙධො අවිචක්‌ඛණො|
    block |යො ත්‌වං මතාලයං කත්‌වා අකාලෙන විපෙක්‌ඛසි|
  count |99|
    block |න අකාලෙ විපෙක්‌ඛෙය්‍ය කාලෙ පෙක්‌ඛෙය්‍ය පණ්‌ඩිතො|
    block |පූතිමංසොව පජ්‌ඣායි යො අකාලෙ විපෙක්‌ඛති|
  count |100|
    block |පියං ඛො ආළි මෙ හොතු පුණ්‌ණපත්‌තං දදාහි මෙ|
    block |පති සඤ්‌ජීවිතො මය්‌හං එය්‍යාසි පියපුච්‌ඡිකා|
  count |101|
    block |පියං ඛො ආළි තෙ හොතු පුණ්‌ණපත්‌තං දදාමි තෙ|
    block |මහතා පරිවාරෙන එස්‌සං කයිරාහි භොජනං|
  count |102|
    block |කීදිසො තුය්‌හං පරිවාරො යෙසං කාහාමි භොජනං|
    block |කිංනාමකා ච තෙ සබ්‌බෙ තං මෙ අක්‌ඛාහි පුච්‌ඡිතා|
  count |103|
    block |මාලියො චතුරක්‌ඛො ච පිඞ්‌ගියො අථ ජම්‌බුකො|
    block |එදිසො මය්‌හං පරිවාරො තෙසං කයිරාහි භොජනං|
  count |104|
    block |නික්‌ඛන්‌තාය අගාරස්‌මා භණ්‌ඩකම්‌පි විනස්‌සති|
    block |ආරොග්‍යං ආළිනො වජ්‌ජං ඉධෙව වස මාගමාති|
  stand |පූතිමංසජාතකං එකාදසමං|
  count |  |
  block |දද්‌දරජාතකං|
  count |105|
    block |යො තෙ පුත්‌තකෙ අඛාදි දින්‌නභත්‌තො අදූසකෙ|
    block |තස්‌මිං දාඨං නිපාතෙහි මා තෙ මුච්‌චිත්‌ථ ජීවතො|
  count |106|
    block |ආකිණ්‌ණලුද්‌දො පුරිසො ධාතිචෙලංව මක්‌ඛිතො|
    block |පදෙසං තං න පස්‌සාමි යත්‌ථ දාඨං නිපාතයෙ|
  count |107|
    block |අකතඤ්‌ඤුස්‌ස පොසස්‌ස නිච්‌චං විවරදස්‌සිනො|
    block |සබ්‌බං චෙ පථවිං දජ්‌ජා නෙව නං අභිරාධයෙ|
  count |108|
    block |කින්‌නු සුබාහු තරමානරූපො පච්‌චාගතොසි සහ මාණවෙන|
    block |කිං කිච්‌චමත්‌ථං ඉධමත්‌ථි තුය්‌හං අක්‌ඛාහි මෙ පුච්‌ඡිතො එතමත්‌ථං|
  count |109|
    block |යො තෙ සඛා දද්‌දරො සාධුරූපො තස්‌ස වධං පරිසඞ්‌කාමි අජ්‌ජ|
    block |පුරිසස්‌ස කම්‌මායතනානි සුත්‌වා නාහං සුඛිං දද්‌දරං අජ්‌ජ මඤ්‌ඤෙ|
  count |110|
    block |කානිස්‌ස කම්‌මායතනානි අස්‌සු පුරිසස්‌ස වුත්‌තිසමොධානතාය|
    block |කං වා පටිඤ්‌ඤං පුරිසස්‌ස සුත්‌වා පරිසඞ්‌කසි දද්‌දරං මාණවෙන|
  count |111|
    block |චිණ්‌ණා කලිඞ්‌ගා චරිතා වණිජ්‌ජා වෙත්‌තාචරො සඞ්‌කුපථොපි චිණ්‌ණො|
    block |නටෙහි චිණ්‌ණං සහ වාකුරෙහි දණ්‌ඩෙන යුද්‌ධම්‌පි සමජ්‌ජමජ්‌ඣෙ|
  count |112|
    block |බද්‌ධා කුලීකා මිතමාළ්‌හකෙන අක්‌ඛා ජිතා සංයමො අබ්‌භතීතො|
    block |අබ්‌බාහිතං පුබ්‌බකං අඩ්‌ඪරත්‌තං හත්‌ථා දඩ්‌ඪා පිණ්‌ඩපටිග්‌ගහෙන|
  count |113|
    block |තානිස්‌ස කම්‌මායතනානි අස්‌සු පුරිසස්‌ස වුත්‌තිසමොධානතාය|
    block |යථා අයං දිස්‌සති ලොමපිණ්‌ඩො ගාවො හතා කිං පන දද්‌දරස්‌සාති|
    block |වරගිජ්‌ඣ සමජ්‌ජන හංසවරො නිධිසව්‌හය හාරිත පාටලිකො|
    block |අජරාමර ධඞ්‌ක තිතික්‌ඛ කුතො අථ ද්‌වාදස පෙක්‌ඛන දද්‌දරිභීති|
  stand |දද්‌දරජාතකං ද්‌වාදසමං|
  stand |නවකනිපාතං නිට්‌ඨිතං|
  block |තස්‌සුද්‌දානං|
