block |අකිත්‌තිවග්‌ගො|
  stand |නමො තස්‌ස භගවතො අරහතො සම්‌මාසම්‌බුද්‌ධස්‌සඛුද්‌දකනිකායෙ|
  block |අකිත්‌තිචරියා|
    count |1|
      block |කප්‌පෙ ච සතසහස්‌සෙ චතුරො ච අසඞ්‌ඛියෙ|
      block |එත්‌ථන්‌තරෙ යං චරිතං සබ්‌බං තං බොධිපාචනං|
    count |2|
      block |අතීතකප්‌පෙ චරිතං ඨපයිත්‌වා භවාභවෙ|
      block |ඉමම්‌හි කප්‌පෙ චරිතං පවක්‌ඛිස්‌සං සුණොහි මෙ|
    count |3|
      block |යදා අහං බ්‍රහාරඤ්‌ඤෙ සුඤ්‌ඤෙ විපිනකානනෙ|
      block |අජ්‌ඣොගාහෙත්‌වා විහරාමි අකිත්‌ති නාම තාපසො|
    count |4|
      block |තදා මං තපතෙජෙන සන්‌තත්‌තො තිදිවාභිභූ|
      block |ධාරෙන්‌තො බ්‍රාහ්‌මණවණ්‌ණං භික්‌ඛාය මං උපාගමි|
    count |5|
      block |පවනා ආභතං පණ්‌ණං අතෙලඤ්‌ච අලොණිකං|
      block |මම ද්‌වාරෙ ඨිතං දිස්‌වා සකටාහෙන ආකිරිං|
    count |6|
      block |තස්‌ස දත්‌වානහං පණ්‌ණං නික්‌කුජ්‌ජිත්‌වාන භාජනං|
      block |පුනෙසනං ජහිත්‌වාන පාවිසිං පණ්‌ණසාලකං|
    count |7|
      block |දුතියම්‌පි තතියම්‌පි උපගඤ්‌ඡි මමන්‌තිකං|
      block |අකම්‌පිතො අනොලග්‌ගො එවමෙවමදාසහං|
    count |8|
      block |න මෙ තප්‌පච්‌චයා අත්‌ථි සරීරස්‌මිං විවණ්‌ණියං|
      block |පීතිසුඛෙන රතියා වීතිනාමෙමි තං දිවං|
    count |9|
      block |යදි මාසම්‌පි ද්‌වෙමාසං දක්‌ඛිණෙය්‍යං වරං ලභෙ|
      block |අකම්‌පිතො අනොලීනො දදෙය්‍යං දානමුත්‌තමං|
    count |10|
      block |න තස්‌ස දානං දදමානො යසං ලාභඤ්‌ච පත්‌ථයිං|
      block |සබ්‌බඤ්‌ඤුතං පත්‌ථයානො තානි කම්‌මානි ආචරින්‌ති|
    stand |අකිත්‌තිචරියං පඨමං|
  block |සඞ්‌ඛචරියා|
    count |11|
      block |පුනාපරං යදා හොමි බ්‍රාහ්‌මණො සඞ්‌ඛසව්‌හයො|
      block |මහාසමුද්‌දං තරිතුකාමො උපගච්‌ඡාමි පට්‌ටනං|
    count |12|
      block |තත්‌ථද්‌දසං පටිපථෙ සයම්‌භුං අපරාජිතං|
      block |කන්‌තාරද්‌ධානං පටිපන්‌නං තත්‌තාය කඨිනභූමියා|
    count |13|
      block |තමහං පටිපථෙ දිස්‌වා ඉමමත්‌ථං විචින්‌තයිං|
      block |ඉදං ඛෙත්‌තං අනුප්‌පත්‌තං පුඤ්‌ඤකාමස්‌ස ජන්‌තුනො|
    count |14|
      block |යථා කස්‌සකො පුරිසො ඛෙත්‌තං දිස්‌වා මහාගමං|
      block |තත්‌ථ බීජං න රොපෙති න සො ධඤ්‌ඤෙන අත්‌ථිකො|
    count |15|
      block |එවමෙවාහං පුඤ්‌ඤකාමො දිස්‌වා ඛෙත්‌තවරුත්‌තමං|
      block |යදි තත්‌ථ කාරං න කරොමි නාහං පුඤ්‌ඤෙන අත්‌ථිකො|
    count |16|
      block |යථා අමච්‌චො මුද්‌දිකාමො රඤ්‌ඤො අන්‌තෙපුරෙ ජනෙ|
      block |න දෙති තෙසං ධනධඤ්‌ඤං මුද්‌දිතො පරිහායති|
    count |17|
      block |එවමෙවාහං පුඤ්‌ඤකාමො විපුලං දිස්‌වාන දක්‌ඛිණං|
      block |යදි තස්‌ස දානං න දදාමි පරිහායිස්‌සාමි පුඤ්‌ඤතො|
    count |18|
      block |එවාහං චින්‌තයිත්‌වාන ඔරොහිත්‌වා උපාහනා|
      block |තස්‌ස පාදානි වන්‌දිත්‌වා අදාසිං ඡත්‌තුපාහනං|
    count |19|
      block |තෙනෙවාහං සතගුණතො සුඛුමාලො සුඛෙධිතො|
      block |අපි ච දානං පරිපූරෙන්‌තො එවං තස්‌ස අදාසහන්‌ති|
    stand |සඞ්‌ඛචරියං දුතියං|
  block |කුරුරාජචරියා|
    count |20|
      block |පුනාපරං යදා හොමි ඉන්‌දපත්‌ථෙ පුරුත්‌තමෙ|
      block |රාජා ධනඤ්‌චයො නාම කුසලෙ දසහුපාගතො|
    count |21|
      block |කලිඞ්‌ගරට්‌ඨවිසයා බ්‍රාහ්‌මණා උපගඤ්‌ඡු මං|
      block |ආයාචුං මං හත්‌ථිනාගං ධඤ්‌ඤං මඞ්‌ගලසම්‌මතං|
    count |22|
      block |අවුට්‌ඨිකො ජනපදො දුබ්‌භික්‌ඛො ඡාතකො මහා|
      block |දදාහි පවරං නාගං නීලං අඤ්‌ජනසව්‌හයං|
    count |23|
      block |න මෙ යාචකමනුප්‌පත්‌තෙ පටික්‌ඛෙපො අනුච්‌ඡවො|
      block |මා මෙ භිජ්‌ජි සමාදානං දස්‌සාමි විපුලං ගජං|
    count |24|
      block |නාගං ගහෙත්‌වා සොණ්‌ඩාය භිඞ්‌ගාරෙ රතනාමයෙ|
      block |ජලං හත්‌ථෙ ආකිරිත්‌වා බ්‍රාහ්‌මණානං අදං ගජං|
    count |25|
      block |තස්‌ස නාගෙ පදින්‌නම්‌හි අමච්‌චා එතදබ්‍රවුං|
      block |කිං නු තුය්‌හං වරං නාගං යාචකානං පදස්‌සසි|
    count |26|
      block |ධඤ්‌ඤං මඞ්‌ගලසම්‌පන්‌නං සඞ්‌ගාමවිජයුත්‌තමං|
      block |තස්‌මිං නාගෙ පදින්‌නම්‌හි කිං තෙ රජ්‌ජං කරිස්‌සති|
    count |27|
      block |රජ්‌ජම්‌පි මෙ දදෙ සබ්‌බං සරීරං දජ්‌ජමත්‌තනො|
      block |සබ්‌බඤ්‌ඤුතං පියං මය්‌හං තස්‌මා නාගං අදාසහන්‌ති|
    stand |කුරුරාජචරියං තතියං|
  block |මහාසුදස්‌සනචරියා|
    count |28|
      block |කුසාවතිම්‌හි නගරෙ යදා ආසිං මහීපති|
      block |මහාසුදස්‌සනො නාම චක්‌කවත්‌තී මහබ්‌බලො|
    count |29|
      block |තත්‌ථාහං දිවසෙ තික්‌ඛත්‌තුං ඝොසාපෙමි තහිං තහිං|
      block |කො කිං ඉච්‌ඡති පත්‌ථෙති කස්‌ස කිං දීයතූ ධනං|
    count |30|
      block |කො ඡාතකො කො තසිතො කො මාලං කො විලෙපනං|
      block |නානාරත්‌තානි වත්‌ථානි කො නග්‌ගො පරිදහිස්‌සති|
    count |31|
      block |කො පථෙ ඡත්‌තමාදෙති කොපාහනා මුදූ සුභා|
      block |ඉති සායඤ්‌ච පාතො ච ඝොසාපෙමි තහිං තහිං|
    count |32|
      block |න තං දසසු ඨානෙසු නපි ඨානසතෙසු වා|
      block |අනෙකසතඨානෙසු පටියත්‌තං යාචකෙ ධනං|
    count |33|
      block |දිවා වා යදි වා රත්‌තිං යදි එති වනිබ්‌බකො|
      block |ලද්‌ධා යදිච්‌ඡකං භොගං පූරහත්‌ථොව ගච්‌ඡති|
    count |34|
      block |එවරූපං මහාදානං අදාසිං යාවජීවිකං|
      block |නපාහං දෙස්‌සං ධනං දම්‌මි නපි නත්‌ථි නිචයො මයි|
    count |35|
      block |යථාපි ආතුරො නාම රොගතො පරිමුත්‌තියා|
      block |ධනෙන වෙජ්‌ජං තප්‌පෙත්‌වා රොගතො පරිමුච්‌චති|
    count |36|
      block |තථෙවාහං ජානමානො පරිපූරෙතුමසෙසතො|
      block |ඌනමනං පූරයිතුං දෙමි දානං වනිබ්‌බකෙ|
      block |නිරාලයො අපච්‌චාසො සම්‌බොධිමනුපත්‌තියාති|
    stand |මහාසුදස්‌සනචරියං චතුත්‌ථං|
  block |මහාගොවින්‌දචරියා|
    count |37|
      block |පුනාපරං යදා හොමි සත්‌තරාජපුරොහිතො|
      block |පූජිතො නරදෙවෙහි මහාගොවින්‌දබ්‍රාහ්‌මණො|
    count |38|
      block |තදාහං සත්‌තරජ්‌ජෙසු යං මෙ ආසි උපායනං|
      block |තෙන දෙමි මහාදානං අක්‌ඛොබ්‌භං සාගරූපමං|
    count |39|
      block |න මෙ දෙස්‌සං ධනං ධඤ්‌ඤං නපි නත්‌ථි නිචයො මයි|
      block |සබ්‌බඤ්‌ඤුතං පියං මය්‌හං තස්‌මා දෙමි වරං ධනන්‌ති|
    stand |මහාගොවින්‌දචරියං පඤ්‌චමං|
  block |නිමිරාජචරියා|
    count |40|
      block |පුනාපරං යදා හොමි මිථිලායං පුරුත්‌තමෙ|
      block |නිමි නාම මහාරාජා පණ්‌ඩිතො කුසලත්‌ථිකො|
    count |41|
      block |තදාහං මාපයිත්‌වාන චතුස්‌සාලං චතුම්‌මුඛං|
      block |තත්‌ථ දානං පවත්‌තෙසිං මිගපක්‌ඛිනරාදිනං|
    count |42|
      block |අච්‌ඡාදනඤ්‌ච සයනං අන්‌නං පානඤ්‌ච භොජනං|
      block |අබ්‌බොච්‌ඡින්‌නං කරිත්‌වාන මහාදානං පවත්‌තයිං|
    count |43|
      block |යථාපි සෙවකො සාමිං ධනහෙතුමුපාගතො|
      block |කායෙන වාචා මනසා ආරාධනීයමෙසති|
    count |44|
      block |තථෙවාහං සබ්‌බභවෙ පරියෙසිස්‌සාමි බොධිජං|
      block |දානෙන සත්‌තෙ තප්‌පෙත්‌වා ඉච්‌ඡාමි බොධිමුත්‌තමන්‌ති|
    stand |නිමිරාජචරියං ඡට්‌ඨං|
  block |චන්‌දකුමාරචරියා|
    count |45|
      block |පුනාපරං යදා හොමි එකරාජස්‌ස අත්‍රජො|
      block |නගරෙ පුප්‌ඵවතියා කුමාරො චන්‌දසව්‌හයො|
    count |46|
      block |තදාහං යජනා මුත්‌තො නික්‌ඛන්‌තො යඤ්‌ඤවාටතො|
      block |සංවෙගං ජනයිත්‌වාන මහාදානං පවත්‌තයිං|
    count |47|
      block |නාහං පිවාමි ඛාදාමි නපි භුඤ්‌ජාමි භොජනං|
      block |දක්‌ඛිණෙය්‍යෙ අදත්‌වාන අපි ඡප්‌පඤ්‌චරත්‌තියො|
    count |48|
      block |යථාපි වාණිජො නාම කත්‌වාන භණ්‌ඩසඤ්‌චයං|
      block |යත්‌ථ ලාභො මහා හොති තත්‌ථ තං හරති භණ්‌ඩකං|
    count |49|
      block |තථෙව සකභුත්‌තාපි පරෙ දින්‌නං මහප්‌ඵලං|
      block |තස්‌මා පරස්‌ස දාතබ්‌බං සතභාගො භවිස්‌සති|
    count |50|
      block |එතමත්‌ථවසං ඤත්‌වා දෙමි දානං භවාභවෙ|
      block |න පටික්‌කමාමි දානතො සම්‌බොධිමනුපත්‌තියාති|
    stand |චන්‌දකුමාරචරියං සත්‌තමං|
  block |සිවිරාජචරියා|
    count |51|
      block |අරිට්‌ඨසව්‌හයෙ නගරෙ සිවිනාමාසි ඛත්‌තියො|
      block |නිසජ්‌ජ පාසාදවරෙ එවං චින්‌තෙසහං තදා|
    count |52|
      block |යං කිඤ්‌චි මානුසං දානං අදින්‌නං මෙ න විජ්‌ජති|
      block |යොපි යාචෙය්‍ය මං චක්‌ඛුං දදෙය්‍යං අවිකම්‌පිතො|
    count |53|
      block |මම සඞ්‌කප්‌පමඤ්‌ඤාය සක්‌කො දෙවානමිස්‌සරො|
      block |නිසින්‌නො දෙවපරිසාය ඉදං වචනමබ්‍රවි|
    count |54|
      block |නිසජ්‌ජ පාසාදවරෙ සිවිරාජා මහිද්‌ධිකො|
      block |චින්‌තෙන්‌තො විවිධං දානං අදෙය්‍යං සො න පස්‌සති|
    count |55|
      block |තථං නු විතථං නෙතං හන්‌ද වීමංසයාමි තං|
      block |මුහුත්‌තං ආගමෙය්‍යාථ යාව ජානාමි තං මනං|
    count |56|
      block |පවෙධමානො පලිතසිරො වලිගත්‌තො ජරාතුරො|
      block |අන්‌ධවණ්‌ණොව හුත්‌වාන රාජානං උපසඞ්‌කමි|
    count |57|
      block |සො තදා පග්‌ගහෙත්‌වාන වාමං දක්‌ඛිණබාහු ච|
      block |සිරස්‌මිං අඤ්‌ජලිං කත්‌වා ඉදං වචනමබ්‍රවි|
    count |58|
      block |යාචාමි තං මහාරාජ ධම්‌මික රට්‌ඨවඩ්‌ඪන|
      block |තව දානරතා කිත්‌ති උග්‌ගතා දෙවමානුසෙ|
    count |59|
      block |උභොපි නෙත්‌තා නයනා අන්‌ධා උපහතා මම|
      block |එකං මෙ නයනං දෙහි ත්‌වම්‌පි එකෙන යාපය|
    count |60|
      block |තස්‌සාහං වචනං සුත්‌වා හට්‌ඨො සංවිග්‌ගමානසො|
      block |කතඤ්‌ජලී වෙදජාතො ඉදං වචනමබ්‍රවිං|
    count |61|
      block |ඉදානාහං චින්‌තයිත්‌වාන පාසාදතො ඉධාගතො|
      block |ත්‌වං මම චිත්‌තමඤ්‌ඤාය නෙත්‌තං යාචිතුමාගතො|
    count |62|
      block |අහො මෙ මානසං සිද්‌ධං සඞ්‌කප්‌පො පරිපූරිතො|
      block |අදින්‌නපුබ්‌බං දානවරං අජ්‌ජ දස්‌සාමි යාචකෙ|
    count |63|
      block |එහි සිවක උට්‌ඨෙහි මා දන්‌ධයි මා පවෙධයි|
      block |උභොපි නයනං දෙහි උප්‌පාටෙත්‌වා වණිබ්‌බකෙ|
    count |64|
      block |තතො සො චොදිතො මය්‌හං සිවකො වචනං කරො|
      block |උද්‌ධරිත්‌වාන පාදාසි තාලමිඤ්‌ජංව යාචකෙ|
    count |65|
      block |දදමානස්‌ස දෙන්‌තස්‌ස දින්‌නදානස්‌ස මෙ සතො|
      block |චිත්‌තස්‌ස අඤ්‌ඤථා නත්‌ථි බොධියායෙව කාරණා|
    count |66|
      block |න මෙ දෙස්‌සා උභො චක්‌ඛූ අත්‌තා න මෙ න දෙස්‌සියො|
      block |සබ්‌බඤ්‌ඤුතං පියං මය්‌හං තස්‌මා චක්‌ඛුං අදාසහන්‌ති|
    stand |සිවිරාජචරියං අට්‌ඨමං|
  block |වෙස්‌සන්‌තරචරියා|
    count |67|
      block |යා මෙ අහොසි ජනිකා ඵුස්‌සතී නාම ඛත්‌තියා|
      block |සා අතීතාසු ජාතීසු සක්‌කස්‌ස මහෙසී පියා|
    count |68|
      block |තස්‌සා ආයුක්‌ඛයං ඤත්‌වා දෙවින්‌දො එතදබ්‍රවි|
      block |දදාමි තෙ දස වරෙ වරභද්‌දෙ යදිච්‌ඡසි|
    count |69|
      block |එවං වුත්‌තා ච සා දෙවී සක්‌කං පුනිදමබ්‍රවි|
      block |කිං නු මෙ අපරාධත්‌ථි කිං නු දෙස්‌සා අහං තව|
      block |රම්‌මා චාවෙසි මං ඨානා වාතොව ධරණීරුහං|
    count |70|
      block |එවං වුත්‌තො ච සො සක්‌කො පුන තස්‌සිදමබ්‍රවි|
      block |න චෙව තෙ කතං පාපං න ච මෙ ත්‌වංසි අප්‌පියා|
    count |71|
      block |එත්‌තකංයෙව තෙ ආයු චවනකාලො භවිස්‌සති|
      block |පටිග්‌ගණ්‌හ මයා දින්‌නෙ වරෙ දස වරුත්‌තමෙ|
    count |72|
      block |සක්‌කෙන සා දින්‌නවරා තුට්‌ඨහට්‌ඨා පමොදිතා|
      block |මමං අබ්‌භන්‌තරං කත්‌වා ඵුස්‌සතී දස වරෙ වරී|
    count |73|
      block |තතො චුතා සා ඵුස්‌සතී ඛත්‌තියෙ උපපජ්‌ජථ|
      block |ජෙතුත්‌තරම්‌හි නගරෙ සඤ්‌ජයෙන සමාගමි|
    count |74|
      block |යදාහං ඵුස්‌සතියා කුච්‌ඡිං ඔක්‌කන්‌තො පියමාතුයා|
      block |මම තෙජෙන මෙ මාතා සදා දානරතා අහු|
    count |75|
      block |අධනෙ ආතුරෙ ජිණ්‌ණෙ යාචකෙ අද්‌ධිකෙ ජනෙ|
      block |සමණෙ බ්‍රාහ්‌මණෙ ඛීණෙ දෙති දානං අකිඤ්‌චනෙ|
    count |76|
      block |දස මාසෙ ධාරයිත්‌වාන කරොන්‌තෙ පුරං පදක්‌ඛිණං|
      block |වෙස්‌සානං වීථියා මජ්‌ඣෙ ජනෙසි ඵුස්‌සතී මමං|
    count |77|
      block |න මය්‌හං මත්‌තිකං නාමං නපි පෙත්‌තිකසම්‌භවං|
      block |ජාතෙත්‌ථ වෙස්‌සවීථියා තස්‌මා වෙස්‌සන්‌තරො අහු|
    count |78|
      block |යදාහං දාරකො හොමි ජාතියා අට්‌ඨවස්‌සිකො|
      block |තදා නිසජ්‌ජ පාසාදෙ දානං දාතුං විචින්‌තයිං|
    count |79|
      block |හදයං දදෙය්‍යං චක්‌ඛුං මංසම්‌පි රුධිරම්‌පි ච|
      block |දදෙය්‍යං කායං සාවෙත්‌වා යදි කොචි යාචයෙ මමං|
    count |80|
      block |සභාවං චින්‌තයන්‌තස්‌ස අකම්‌පිතමසණ්‌ඨිතං|
      block |අකම්‌පි තත්‌ථ පථවී සිනෙරුවනවටංසකා|
    count |81|
      block |අන්‌වද්‌ධමාසෙ පන්‌නරසෙ පුණ්‌ණමාසෙ උපොසථෙ|
      block |පච්‌චයං නාගමාරුය්‌හ දානං දාතුං උපාගමිං|
    count |82|
      block |කලිඞ්‌ගරට්‌ඨවිසයා බ්‍රාහ්‌මණා උපගඤ්‌ඡු මං|
      block |අයාචුං මං හත්‌ථිනාගං ධඤ්‌ඤං මඞ්‌ගලසම්‌මතං|
    count |83|
      block |අවුට්‌ඨිකො ජනපදො දුබ්‌භික්‌ඛො ඡාතකො මහා|
      block |දදාහි පවරං නාගං සබ්‌බසෙතං ගජුත්‌තමං|
    count |84|
      block |දදාමි න විකම්‌පාමි යං මං යාචන්‌ති බ්‍රාහ්‌මණා|
      block |සන්‌තං නප්‌පතිගූහාමි දානෙ මෙ රමතෙ මනො|
    count |85|
      block |න මෙ යාචකමනුප්‌පත්‌තෙ පටික්‌ඛෙපො අනුච්‌ඡවො|
      block |මා මෙ භිජ්‌ජි සමාදානං දස්‌සාමි විපුලං ගජං|
    count |86|
      block |නාගං ගහෙත්‌වා සොණ්‌ඩාය භිඞ්‌ගාරෙ රතනාමයෙ|
      block |ජලං හත්‌ථෙ ආකිරිත්‌වා බ්‍රාහ්‌මණානං අදං ගජං|
    count |87|
      block |පුනාපරං දදන්‌තස්‌ස සබ්‌බසෙතං ගජුත්‌තමං|
      block |තදාපි පථවී කම්‌පි සිනෙරුවනවටංසකා|
    count |88|
      block |තස්‌ස නාගස්‌ස දානෙන සිවයො කුද්‌ධා සමාගතා|
      block |පබ්‌බාජෙසුං සකා රට්‌ඨා වඞ්‌කං ගච්‌ඡතු පබ්‌බතං|
    count |89|
      block |තෙසං නිච්‌ඡුභමානානං අකම්‌පිත්‌ථමසණ්‌ඨිතං|
      block |මහාදානං පවත්‌තෙතුං එකං වරමයාචිසං|
    count |90|
      block |යාචිතා සිවයො සබ්‌බෙ එකං වරමදංසු මෙ|
      block |සාවයිත්‌වා කණ්‌ණභෙරිං මහාදානං දදාමහං|
    count |91|
      block |අථෙත්‌ථ වත්‌තතී සද්‌දො තුමුලො භෙරවො මහා|
      block |දානෙනිමං නීහරන්‌ති පුන දානං දදාතයං|
    count |92|
      block |හත්‌ථිං අස්‌සෙ රථෙ දත්‌වා දාසිං දාසං ගවං ධනං|
      block |මහාදානං දදිත්‌වාන නගරා නික්‌ඛමිං තදා|
    count |93|
      block |නික්‌ඛමිත්‌වාන නගරා නිවත්‌තිත්‌වා විලොකිතෙ|
      block |තදාපි පථවී කම්‌පි සිනෙරුවනවටංසකා|
    count |94|
      block |චතුවාහිං රථං දත්‌වා ඨත්‌වා චාතුම්‌මහාපථෙ|
      block |එකාකියො අදුතියො මද්‌දිදෙවිං ඉදමබ්‍රවිං|
    count |95|
      block |ත්‌වං මද්‌දි කණ්‌හං ගණ්‌හාහි ලහුකා එසා කනිට්‌ඨිකා|
      block |අහං ජාලිං ගහෙස්‌සාමි ගරුකො භාතිකො හි සො|
    count |96|
      block |පදුමං පුණ්‌ඩරීකංව මද්‌දී කණ්‌හාජිනග්‌ගහී|
      block |අහං සුවණ්‌ණබිම්‌බංව ජාලිං ඛත්‌තියමග්‌ගහිං|
    count |97|
      block |අභිජාතා සුඛුමාලා ඛත්‌තියා චතුරො ජනා|
      block |විසමං සමං අක්‌කමන්‌තා වඞ්‌කං ගච්‌ඡාම පබ්‌බතං|
    count |98|
      block |යෙ කෙචි මනුජා එන්‌ති අනුමග්‌ගෙ පටිප්‌පථෙ|
      block |මග්‌ගන්‌තෙ පටිපුච්‌ඡාම කුහිං වඞ්‌කන්‌ත පබ්‌බතො|
    count |99|
      block |තෙ තත්‌ථ අම්‌හෙ පස්‌සිත්‌වා කරුණං ගිරමුදීරයුං|
      block |දුක්‌ඛං තෙ පටිවෙදෙන්‌ති දූරෙ වඞ්‌කන්‌තපබ්‌බතො|
    count |100|
      block |යදි පස්‌සන්‌ති පවනෙ දාරකා ඵලිනෙ දුමෙ|
      block |තෙසං ඵලානං හෙතුම්‌හි උපරොදන්‌ති දාරකා|
    count |101|
      block |රොදන්‌තෙ දාරකෙ දිස්‌වා උබ්‌බිද්‌ධා විපුලා දුමා|
      block |සයමෙවොණමිත්‌වාන උපගච්‌ඡන්‌ති දාරකෙ|
    count |102|
      block |ඉදං අච්‌ඡරියං දිස්‌වා අබ්‌භුතං ලොමහංසනං|
      block |සාහුකාරං පවත්‌තෙසි මද්‌දී සබ්‌බඞ්‌ගසොභනා|
    count |103|
      block |අච්‌ඡෙරං වත ලොකස්‌මිං අබ්‌භුතං ලොමහංසනං|
      block |වෙස්‌සන්‌තරස්‌ස තෙජෙන සයමෙවොණතා දුමා|
    count |104|
      block |සඞ්‌ඛිපිංසු පථං යක්‌ඛා අනුකම්‌පාය දාරකෙ|
      block |නික්‌ඛන්‌තදිවසෙනෙව චෙතරට්‌ඨමුපාගමුං|
    count |105|
      block |සට්‌ඨිරාජසහස්‌සානි තදා වසන්‌ති මාතුලෙ|
      block |සබ්‌බෙ පඤ්‌ජලිකා හුත්‌වා රොදමානා උපාගමුං|
    count |106|
      block |තත්‌ථ වත්‌තෙත්‌වා සල්‌ලාපං චෙතෙහි චෙතපුත්‌තෙහි|
      block |තෙ තතො නික්‌ඛමිත්‌වාන වඞ්‌කං අගමු පබ්‌බතං|
    count |107|
      block |ආමන්‌තයිත්‌වා දෙවින්‌දො විස්‌සකම්‌මං මහිද්‌ධිකං|
      block |අස්‌සමං සුකතං රම්‌මං පණ්‌ණසාලං සුමාපය|
    count |108|
      block |සක්‌කස්‌ස වචනං සුත්‌වා විස්‌සකම්‌මො මහිද්‌ධිකො|
      block |අස්‌සමං සුකතං රම්‌මං පණ්‌ණසාලං සුමාපයි|
    count |109|
      block |අජ්‌ඣොගාහෙත්‌වා පවනං අප්‌පසද්‌දං නිරාකුලං|
      block |චතුරො ජනා මයං තත්‌ථ වසාම පබ්‌බතන්‌තරෙ|
    count |110|
      block |අහඤ්‌ච මද්‌දිදෙවී ච ජාලී කණ්‌හාජිනා චුභො|
      block |අඤ්‌ඤමඤ්‌ඤං සොකනුදා වසාම අස්‌සමෙ තදා|
    count |111|
      block |දාරකෙ අනුරක්‌ඛන්‌තො අසුඤ්‌ඤො හොමි අස්‌සමෙ|
      block |මද්‌දී ඵලං ආහරිත්‌වා පොසෙති සා තයො ජනෙ|
    count |112|
      block |පවනෙ වසමානස්‌ස අද්‌ධිකො මං උපාගමි|
      block |ආයාචි පුත්‌තකෙ මය්‌හං ජාලිං කණ්‌හාජිනං චුභො|
    count |113|
      block |යාචකං උපගතං දිස්‌වා හාසො මෙ උපපජ්‌ජථ|
      block |උභො පුත්‌තෙ ගහෙත්‌වාන අදාසිං බ්‍රාහ්‌මණෙ තදා|
    count |114|
      block |සකෙ පුත්‌තෙ චජන්‌තස්‌ස ජූජකෙ බ්‍රාහ්‌මණෙ යදා|
      block |තදාපි පථවී කම්‌පි සිනෙරුවනවටංසකා|
    count |115|
      block |පුනදෙව සක්‌කො ඔරුය්‌හ හුත්‌වා බ්‍රාහ්‌මණසන්‌නිභො|
      block |ආයාචි මං මද්‌දිදෙවිං සීලවන්‌තිං පතිබ්‌බතං|
    count |116|
      block |මද්‌දිං හත්‌ථෙ ගහෙත්‌වාන උදකඤ්‌ජලි පූරිය|
      block |පසන්‌නමනසඞ්‌කප්‌පො තස්‌ස මද්‌දිං අදාසහං|
    count |117|
      block |මද්‌දියා දීයමානාය ගගනෙ දෙවා පමොදිතා|
      block |තදාපි පථවී කම්‌පි සිනෙරුවනවටංසකා|
    count |118|
      block |ජාලිං කණ්‌හාජිනං ධීතං මද්‌දිදෙවිං පතිබ්‌බතං|
      block |චජමානො න චින්‌තෙසිං බොධියායෙව කාරණා|
    count |119|
      block |න මෙ දෙස්‌සා උභො පුත්‌තා මද්‌දිදෙවී න දෙස්‌සියා|
      block |සබ්‌බඤ්‌ඤුතං පියං මය්‌හං තස්‌මා පියෙ අදාසහං|
    count |120|
      block |පුනාපරං බ්‍රහාරඤ්‌ඤෙ මාතාපිතුසමාගමෙ|
      block |කරුණං පරිදෙවන්‌තෙ සල්‌ලපන්‌තෙ සුඛං දුඛං|
    count |121|
      block |හිරොත්‌තප්‌පෙන ගරුනා උභින්‌නං උපසඞ්‌කමි|
      block |තදාපි පථවී කම්‌පි සිනෙරුවනවටංසකා|
    count |122|
      block |පුනාපරං බ්‍රහාරඤ්‌ඤා නික්‌ඛමිත්‌වා සඤාතිභි|
      block |පවිසාමි පුරං රම්‌මං ජෙතුත්‌තරං පුරුත්‌තමං|
    count |123|
      block |රතනානි සත්‌ත වස්‌සිංසු මහාමෙඝො පවස්‌සථ|
      block |තදාපි පථවී කම්‌පි සිනෙරුවනවටංසකා|
    count |124|
      block |අචෙතනායං පථවී අවිඤ්‌ඤාය සුඛං දුඛං|
      block |සාපි දානබලා මය්‌හං සත්‌තක්‌ඛත්‌තුං පකම්‌පථාති|
    stand |වෙස්‌සන්‌තරචරියං නවමං|
  block |සසපණ්‌ඩිතචරියා|
    count |125|
      block |පුනාපරං යදා හොමි සසකො පවනචාරකො|
      block |තිණපණ්‌ණසාකඵලභක්‌ඛො පරහෙඨනවිවජ්‌ජිතො|
    count |126|
      block |මක්‌කටො ච සිඞ්‌ගාලො ච සුත්‌තපොතො චහං තදා|
      block |වසාම එකසාමන්‌තා සායං පාතො ච දිස්‌සරෙ|
    count |127|
      block |අහං තෙ අනුසාසාමි කිරියෙ කල්‍යාණපාපකෙ|
      block |පාපානි පරිවජ්‌ජෙථ කල්‍යාණෙ අභිනිවිස්‌සථ|
    count |128|
      block |උපොසථම්‌හි දිවසෙ චන්‌දං දිස්‌වාන පූරිතං|
      block |එතෙසං තත්‌ථ ආචික්‌ඛිං දිවසො අජ්‌ජුපොසථො|
    count |129|
      block |දානානි පටියාදෙථ දක්‌ඛිණෙය්‍යස්‌ස දාතවෙ|
      block |දත්‌වා දානං දක්‌ඛිණෙය්‍යෙ උපවස්‌සථුපොසථං|
    count |130|
      block |තෙ මෙ සාධූති වත්‌වාන යථාසත්‌ති යථාබලං|
      block |දානානි පටියාදෙත්‌වා දක්‌ඛිණෙය්‍යං ගවෙසිසුං|
    count |131|
      block |අහං නිසජ්‌ජ චින්‌තෙසිං දානං දක්‌ඛිණනුච්‌ඡවං|
      block |යදිහං ලභෙ දක්‌ඛිණෙය්‍යං කිං මෙ දානං භවිස්‌සති|
    count |132|
      block |න මෙ අත්‌ථි තිලා මුග්‌ගා මාසා වා තණ්‌ඩුලා ඝතං|
      block |අහං තිණෙන යාපෙමි න සක්‌කා තිණ දාතවෙ|
    count |133|
      block |යදි කොචි එති දක්‌ඛිණෙය්‍යො භික්‌ඛාය මම සන්‌තිකෙ|
      block |දජ්‌ජාහං සකමත්‌තානං න සො තුච්‌ඡො ගමිස්‌සති|
    count |134|
      block |මම සඞ්‌කප්‌පමඤ්‌ඤාය සක්‌කො බ්‍රාහ්‌මණවණ්‌ණිනා|
      block |ආසයං මෙ උපාගච්‌ඡි දානවීමංසනාය මෙ|
    count |135|
      block |තමහං දිස්‌වාන සන්‌තුට්‌ඨො ඉදං වචනමබ්‍රවිං|
      block |සාධු ඛොසි අනුප්‌පත්‌තො ඝාසහෙතු මමන්‌තිකෙ|
    count |136|
      block |අදින්‌නපුබ්‌බං දානවරං අජ්‌ජ දස්‌සාමි තෙ අහං|
      block |තුවං සීලගුණූපෙතො අයුත්‌තං තෙ පරහෙඨනං|
    count |137|
      block |එහි අග්‌ගිං පදීපෙහි නානාකට්‌ඨෙ සමානය|
      block |අහං පචිස්‌සමත්‌තානං පක්‌කං ත්‌වං භක්‌ඛයිස්‌සසි|
    count |138|
      block |සාධූති සො හට්‌ඨමනො නානාකට්‌ඨෙ සමානයි|
      block |මහන්‌තං අකාසි චිතකං කත්‌වා අඞ්‌ගාරගබ්‌භකං|
    count |139|
      block |අග්‌ගිං තත්‌ථ පදීපෙසි යථා සො ඛිප්‌පං මහා භවෙ|
      block |ඵොටෙත්‌වා රජගතෙ ගත්‌තෙ එකමන්‌තං උපාවිසිං|
    count |140|
      block |යදා මහාකට්‌ඨපුඤ්‌ජො ආදිත්‌තො ධමධමායති|
      block |තදුප්‌පතිත්‌වා පපතිං මජ්‌ඣෙ ජාලසිඛන්‌තරෙ|
    count |141|
      block |යථා සීතොදකං නාම පවිට්‌ඨං යස්‌ස කස්‌සචි|
      block |සමෙති දරථපරිළාහං අස්‌සාදං දෙති පීති ච|
    count |142|
      block |තථෙව ජලිතං අග්‌ගිං පවිට්‌ඨස්‌ස මමං තදා|
      block |සබ්‌බං සමෙති දරථං යථා සීතොදකං විය|
    count |143|
      block |ඡවිං චම්‌මං මංසං න්‌හාරුං අට්‌ඨිං හදයබන්‌ධනං|
      block |කෙවලං සකලං කායං බ්‍රාහ්‌මණස්‌ස අදාසහන්‌ති|
      block |අකිත්‌තිබ්‍රාහ්‌මණො සඞ්‌ඛො කුරුරාජා ධනඤ්‌චයො|
      block |මහාසුදස්‌සනො රාජා මහාගොවින්‌දබ්‍රාහ්‌මණො|
      block |නිමි චන්‌දකුමාරො ච සිවි වෙස්‌සන්‌තරො සසො|
      block |අහමෙව තදා ආසිං යො තෙ දානවරෙ අදා|
      block |එතෙ දානපරික්‌ඛාරා එතෙ දානස්‌ස පාරමී|
      block |ජීවිතං යාචකෙ දත්‌වා ඉමං පාරමි පූරයිං|
      block |භික්‌ඛාය උපගතං දිස්‌වා සකත්‌තානං පරිච්‌චජිං|
      block |දානෙන මෙ සමො නත්‌ථි එසා මෙ දානපාරමීති|
    stand |සසපණ්‌ඩිතචරියං දසමං|
    stand |අකිත්‌තිවග්‌ගො පඨමො|
    block |තස්‌සුද්‌දානං|
    stand |දානපාරමිනිද්‌දෙසො නිට්‌ඨිතො|
