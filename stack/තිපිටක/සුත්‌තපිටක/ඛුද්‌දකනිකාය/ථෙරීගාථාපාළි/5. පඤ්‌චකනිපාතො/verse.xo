block |පඤ්‌චකනිපාතො|
  block |අඤ්‌ඤතරාථෙරීගාථා|
    count |67|
      block |පණ්‌ණවීසතිවස්‌සානි යතො පබ්‌බජිතා අහං|
      block |නාච්‌ඡරාසඞ්‌ඝාතමත්‌තම්‌පි චිත්‌තස්‌සූපසමජ්‌ඣගං|
    count |68|
      block |අලද්‌ධා චෙතසො සන්‌තිං කාමරාගෙනවස්‌සුතා|
      block |බාහා පග්‌ගය්‌හ කන්‌දන්‌තී විහාරං පාවිසිං අහං|
    count |69|
      block |සා භික්‌ඛුනිං උපාගච්‌ඡිං යා මෙ සද්‌ධායිකා අහු|
      block |සා මෙ ධම්‌මමදෙසෙසි ඛන්‌ධායතනධාතුයො|
    count |70|
      block |තස්‌සා ධම්‌මං සුණිත්‌වාන එකමන්‌තෙ උපාවිසිං|
      block |පුබ්‌බෙනිවාසං ජානාමි දිබ්‌බචක්‌ඛු විසොධිතං|
    count |71|
      block |චෙතොපරිච්‌චඤාණඤ්‌ච සොතධාතු විසොධිතා|
      block |ඉද්‌ධීපි මෙ සච්‌ඡිකතා පත්‌තො මෙ ආසවක්‌ඛයො|
      block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනන්‌ති|
    stand |… අඤ්‌ඤතරා ථෙරී …|
  block |විමලාථෙරීගාථා|
    count |72|
      block |මත්‌තා වණ්‌ණෙන රූපෙන සොභග්‌ගෙන යසෙන ච|
      block |යොබ්‌බනෙන චුපත්‌ථද්‌ධා අඤ්‌ඤාසමතිමඤ්‌ඤිහං|
    count |73|
      block |විභූසෙත්‌වා ඉමං කායං සුචිත්‌තං බාලලාපනං|
      block |අට්‌ඨාසිං වෙසිද්‌වාරම්‌හි ලුද්‌දො පාසමිවොඩ්‌ඩිය|
    count |74|
      block |පිලන්‌ධනං විදංසෙන්‌තී ගුය්‌හං පකාසිකං බහුං|
      block |අකාසිං විවිධං මායං උජ්‌ජග්‌ඝන්‌තී බහුං ජනං|
    count |75|
      block |සාජ්‌ජ පිණ්‌ඩං චරිත්‌වාන මුණ්‌ඩා සඞ්‌ඝාටිපාරුතා|
      block |නිසින්‌නා රුක්‌ඛමූලම්‌හි අවිතක්‌කස්‌ස ලාභිනී|
    count |76|
      block |සබ්‌බෙ යොගා සමුච්‌ඡින්‌නා යෙ දිබ්‌බා යෙ ච මානුසා|
      block |ඛෙපෙත්‌වා ආසවෙ සබ්‌බෙ සීතිභූතාම්‌හි නිබ්‌බුතාති|
    stand |… විමලා පුරාණගණිකා ථෙරී…|
  block |සීහාථෙරීගාථා|
    count |77|
      block |අයොනිසො මනසිකාරා කාමරාගෙන අට්‌ටිතා|
      block |අහොසිං උද්‌ධතා පුබ්‌බෙ චිත්‌තෙ අවසවත්‌තිනී|
    count |78|
      block |පරියුට්‌ඨිතා ක්‌ලෙසෙහි සුභසඤ්‌ඤානුවත්‌තිනී|
      block |සමං චිත්‌තස්‌ස න ලභිං රාගචිත්‌තවසානුගා|
    count |79|
      block |කිසා පණ්‌ඩු විවණ්‌ණා ච සත්‌ත වස්‌සානි චාරිහං|
      block |නාහං දිවා වා රත්‌තිං වා සුඛං වින්‌දිං සුදුක්‌ඛිතා|
    count |80|
      block |තතො රජ්‌ජුං ගහෙත්‌වාන පාවිසිං වනමන්‌තරං|
      block |වරං මෙ ඉධ උබ්‌බන්‌ධං යඤ්‌ච හීනං පුනාචරෙ|
    count |81|
      block |දළ්‌හපාසං කරිත්‌වාන රුක්‌ඛසාඛාය බන්‌ධිය|
      block |පක්‌ඛිපිං පාසං ගීවායං අථ චිත්‌තං විමුච්‌චි මෙති|
    stand |… සීහා ථෙරී…|
  block |සුන්‌දරීනන්‌දාථෙරීගාථා|
    count |82|
      block |ආතුරං අසුචිං පූතිං පස්‌ස නන්‌දෙ සමුස්‌සයං|
      block |අසුභාය චිත්‌තං භාවෙහි එකග්‌ගං සුසමාහිතං|
    count |83|
      block |යථා ඉදං තථා එතං යථා එතං තථා ඉදං|
      block |දුග්‌ගන්‌ධං පූතිකං වාති බාලානං අභිනන්‌දිතං|
    count |84|
      block |එවමෙතං අවෙක්‌ඛන්‌තී රත්‌තින්‌දිවමතන්‌දිතා|
      block |තතො සකාය පඤ්‌ඤාය අභිනිබ්‌බිජ්‌ඣ දක්‌ඛිසං|
    count |85|
      block |තස්‌සා මෙ අප්‌පමත්‌තාය විචිනන්‌තියා යොනිසො|
      block |යථාභූතං අයං කායො දිට්‌ඨො සන්‌තරබාහිරො|
    count |86|
      block |අථ නිබ්‌බින්‌දහං කායෙ අජ්‌ඣත්‌තඤ්‌ච විරජ්‌ජහං|
      block |අප්‌පමත්‌තා විසංයුත්‌තා උපසන්‌තාම්‌හි නිබ්‌බුතාති|
    stand |… සුන්‌දරීනන්‌දා ථෙරී…|
  block |නන්‌දුත්‌තරාථෙරීගාථා|
    count |87|
      block |අග්‌ගිං චන්‌දඤ්‌ච සූරියඤ්‌ච දෙවතා ච නමස්‌සිහං|
      block |නදීතිත්‌ථානි ගන්‌ත්‌වාන උදකං ඔරුහාමිහං|
    count |88|
      block |බහූවතසමාදානා අඩ්‌ඪං සීසස්‌ස ඔලිඛිං|
      block |ඡමාය සෙය්‍යං කප්‌පෙමි රත්‌තිං භත්‌තං න භුඤ්‌ජහං|
    count |89|
      block |විභූසාමණ්‌ඩනරතා න්‌හාපනුච්‌ඡාදනෙහි ච|
      block |උපකාසිං ඉමං කායං කාමරාගෙන අට්‌ටිතා|
    count |90|
      block |තතො සද්‌ධං ලභිත්‌වාන පබ්‌බජිං අනගාරියං|
      block |දිස්‌වා කායං යථාභූතං කාමරාගො සමූහතො|
    count |91|
      block |සබ්‌බෙ භවා සමුච්‌ඡින්‌නා ඉච්‌ඡා ච පත්‌ථනාපි ච|
      block |සබ්‌බයොගවිසංයුත්‌තා සන්‌තිං පාපුණි චෙතසොති|
    stand |… නන්‌දුත්‌තරා ථෙරී…|
  block |මිත්‌තාකාළීථෙරීගාථා|
    count |92|
      block |සද්‌ධාය පබ්‌බජිත්‌වාන අගාරස්‌මානගාරියං|
      block |විචරිංහං තෙන තෙන ලාභසක්‌කාරඋස්‌සුකා|
    count |93|
      block |රිඤ්‌චිත්‌වා පරමං අත්‌ථං හීනමත්‌ථං අසෙවිහං|
      block |කිලෙසානං වසං ගන්‌ත්‌වා සාමඤ්‌ඤත්‌ථං න බුජ්‌ඣිහං|
    count |94|
      block |තස්‌සා මෙ අහු සංවෙගො නිසින්‌නාය විහාරකෙ|
      block |උම්‌මග්‌ගපටිපන්‌නාම්‌හි තණ්‌හාය වසමාගතා|
    count |95|
      block |අප්‌පකං ජීවිතං මය්‌හං ජරා බ්‍යාධි ච මද්‌දති|
      block |පුරායං භිජ්‌ජති කායො න මෙ කාලො පමජ්‌ජිතුං|
    count |96|
      block |යථාභූතමවෙක්‌ඛන්‌තී ඛන්‌ධානං උදයබ්‌බයං|
      block |විමුත්‌තචිත්‌තා උට්‌ඨාසිං කතං බුද්‌ධස්‌ස සාසනන්‌ති|
    stand |… මිත්‌තා කාළී ථෙරී…|
  block |සකුලාථෙරීගාථා|
    count |97|
      block |අගාරස්‌මිං වසන්‌තීහං ධම්‌මං සුත්‌වාන භික්‌ඛුනො|
      block |අද්‌දසං විරජං ධම්‌මං නිබ්‌බානං පදමච්‌චුතං|
    count |98|
      block |සාහං පුත්‌තං ධීතරඤ්‌ච ධනධඤ්‌ඤඤ්‌ච ඡඩ්‌ඩිය|
      block |කෙසෙ ඡෙදාපයිත්‌වාන පබ්‌බජිං අනගාරියං|
    count |99|
      block |සික්‌ඛමානා අහං සන්‌තී භාවෙන්‌තී මග්‌ගමඤ්‌ජසං|
      block |පහාසිං රාගදොසඤ්‌ච තදෙකට්‌ඨෙ ච ආසවෙ|
    count |100|
      block |භික්‌ඛුනී උපසම්‌පජ්‌ජ පුබ්‌බජාතිමනුස්‌සරිං|
      block |දිබ්‌බචක්‌ඛු විසොධිතං විමලං සාධුභාවිතං|
    count |101|
      block |සඞ්‌ඛාරෙ පරතො දිස්‌වා හෙතුජාතෙ පලොකිතෙ|
      block |පහාසිං ආසවෙ සබ්‌බෙ සීතිභූතාම්‌හි නිබ්‌බුතාති|
    stand |… සකුලා ථෙරී…|
  block |සොණාථෙරීගාථා|
    count |102|
      block |දස පුත්‌තෙ විජායිත්‌වා අස්‌මිං රූපසමුස්‌සයෙ|
      block |තතොහං දුබ්‌බලා ජිණ්‌ණා භික්‌ඛුනිං උපසඞ්‌කමිං|
    count |103|
      block |සා මෙ ධම්‌මමදෙසෙසි ඛන්‌ධායතනධාතුයො|
      block |තස්‌සා ධම්‌මං සුණිත්‌වාන කෙසෙ ඡෙත්‌වාන පබ්‌බජිං|
    count |104|
      block |තස්‌සා මෙ සික්‌ඛමානාය දිබ්‌බචක්‌ඛු විසොධිතං|
      block |පුබ්‌බෙනිවාසං ජානාමි යත්‌ථ මෙ වුසිතං පුරෙ|
    count |105|
      block |අනිමිත්‌තඤ්‌ච භාවෙමි එකග්‌ගා සුසමාහිතා|
      block |අනන්‌තරාවිමොක්‌ඛාසිං අනුපාදාය නිබ්‌බුතා|
    count |106|
      block |පඤ්‌චක්‌ඛන්‌ධා පරිඤ්‌ඤාතා තිට්‌ඨන්‌ති ඡින්‌නමූලකා|
      block |ධි තවත්‌ථු ජරෙ ජම්‌මෙ නත්‌ථි දානි පුනබ්‌භවොති|
    stand |… සොණා ථෙරී…|
  block |භද්‌දාකුණ්‌ඩලකෙසාථෙරීගාථා|
    count |107|
      block |ලූනකෙසී පඞ්‌කධරී එකසාටී පුරෙ චරිං|
      block |අවජ්‌ජෙ වජ්‌ජමතිනී වජ්‌ජෙ චාවජ්‌ජදස්‌සිනී|
    count |108|
      block |දිවාවිහාරා නික්‌ඛම්‌ම ගිජ්‌ඣකූටම්‌හි පබ්‌බතෙ|
      block |අද්‌දසං විරජං බුද්‌ධං භික්‌ඛුසඞ්‌ඝපුරක්‌ඛතං|
    count |109|
      block |නිහච්‌ච ජාණුං වන්‌දිත්‌වා සම්‌මුඛා අඤ්‌ජලිං අකං|
      block |එහි භද්‌දෙති මං අවච සා මෙ ආසූපසම්‌පදා|
    count |110|
      block |චිණ්‌ණා අඞ්‌ගා ච මගධා වජ්‌ජී කාසී ච කොසලා|
      block |අනණා පණ්‌ණාසවස්‌සානි රට්‌ඨපිණ්‌ඩං අභුඤ්‌ජහං|
    count |111|
      block |පුඤ්‌ඤං වත පසවි බහුං සප්‌පඤ්‌ඤො වතායං උපාසකො|
      block |යො භද්‌දාය චීවරං අදාසි විප්‌පමුත්‌තාය සබ්‌බගන්‌ථෙහීති|
    stand |… භද්‌දා කුණ්‌ඩලකෙසා ථෙරී…|
  block |පටාචාරාථෙරීගාථා|
    count |112|
      block |නඞ්‌ගලෙහි කසං ඛෙත්‌තං බීජානි පවපං ඡමා|
      block |පුත්‌තදාරානි පොසෙන්‌තා ධනං වින්‌දන්‌ති මාණවා|
    count |113|
      block |කිමහං සීලසම්‌පන්‌නා සත්‌ථුසාසනකාරිකා|
      block |නිබ්‌බානං නාධිගච්‌ඡාමි අකුසීතා අනුද්‌ධතා|
    count |114|
      block |පාදෙ පක්‌ඛාලයිත්‌වාන උදකෙසු කරොමහං|
      block |පාදොදකඤ්‌ච දිස්‌වාන ථලතො නින්‌නමාගතං|
    count |115|
      block |තතො චිත්‌තං සමාධෙසිං අස්‌සං භද්‍රංවජානියං|
      block |තතො දීපං ගහෙත්‌වාන විහාරං පාවිසිං අහං|
      block |සෙය්‍යං ඔලොකයිත්‌වාන මඤ්‌චකම්‌හි උපාවිසිං|
    count |116|
      block |තතො සූචිං ගහෙත්‌වාන වට්‌ටිං ඔකස්‌සයාමහං|
      block |පදීපස්‌සෙව නිබ්‌බානං විමොක්‌ඛො අහු චෙතසොති|
    stand |… පටාචාරා ථෙරී…|
  block |තිංසමත්‌තාථෙරීගාථා|
    count |117|
      block |මුසලානි ගහෙත්‌වාන ධඤ්‌ඤං කොට්‌ටෙන්‌ති මාණවා|
      block |පුත්‌තදාරානි පොසෙන්‌තා ධනං වින්‌දන්‌ති මාණවා|
    count |118|
      block |කරොථ බුද්‌ධසාසනං යං කත්‌වා නානුතප්‌පති|
      block |ඛිප්‌පං පාදානි ධොවිත්‌වා එකමන්‌තෙ නිසීදථ|
      block |චෙතොසමථමනුයුත්‌තා කරොථ බුද්‌ධසාසනං|
    count |119|
      block |තස්‌සා තා වචනං සුත්‌වා පටාචාරාය සාසනං|
      block |පාදෙ පක්‌ඛාලයිත්‌වාන එකමන්‌තං උපාවිසුං|
      block |චෙතොසමථමනුයුත්‌තා අකංසු බුද්‌ධසාසනං|
    count |120|
      block |රත්‌තියා පුරිමෙ යාමෙ පුබ්‌බජාතිමනුස්‌සරුං|
      block |රත්‌තියා මජ්‌ඣිමෙ යාමෙ දිබ්‌බචක්‌ඛුං විසොධයුං|
      block |රත්‌තියා පච්‌ඡිමෙ යාමෙ තමොඛන්‌ධං පදාලයුං|
    count |121|
      block |උට්‌ඨාය පාදෙ වන්‌දිංසු කතා තෙ අනුසාසනී|
      block |ඉන්‌දංව දෙවා තිදසා සඞ්‌ගාමෙ අපරාජිතං|
      block |පුරක්‌ඛත්‌වා විහස්‌සාම තෙවිජ්‌ජාම්‌හ අනාසවාති|
    block |ඉත්‌ථං සුදං තිංසමත්‌තා ථෙරී භික්‌ඛුනියො පටාචාරාය සන්‌තිකෙ අඤ්‌ඤං බ්‍යාකරිංසූති|
  block |චන්‌දාථෙරීගාථා|
    count |122|
      block |දුග්‌ගතාහං පුරෙ ආසිං විධවා ච අපුත්‌තිකා|
      block |විනා මිත්‌තෙහි ඤාතීහි භත්‌තචොළස්‌ස නාධිගං|
    count |123|
      block |පත්‌තං දණ්‌ඩඤ්‌ච ගණ්‌හිත්‌වා භික්‌ඛමානා කුලා කුලං|
      block |සීතුණ්‌හෙන ච ඩය්‌හන්‌තී සත්‌ත වස්‌සානි චාරිහං|
    count |124|
      block |භික්‌ඛුනිං පුන දිස්‌වාන අන්‌නපානස්‌ස ලාභිනිං|
      block |උපසඞ්‌කම්‌ම අවොචං පබ්‌බජ්‌ජං අනගාරියං|
    count |125|
      block |සා ච මං අනුකම්‌පාය පබ්‌බාජෙසි පටාචාරා|
      block |තතො මං ඔවදිත්‌වාන පරමත්‌ථෙ නියොජයි|
    count |126|
      block |තස්‌සාහං වචනං සුත්‌වා අකාසිං අනුසාසනිං|
      block |අමොඝො අය්‍යායොවාදො තෙවිජ්‌ජාම්‌හි අනාසවාති|
    stand |… චන්‌දා ථෙරී…|
    stand |පඤ්‌චකනිපාතො නිට්‌ඨිතො|
