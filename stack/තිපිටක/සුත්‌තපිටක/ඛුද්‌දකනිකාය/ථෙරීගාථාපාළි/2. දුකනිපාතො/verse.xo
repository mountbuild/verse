block |දුකනිපාතො|
  block |අභිරූපනන්‌දාථෙරීගාථා|
    count |19|
      block |ආතුරං අසුචිං පූතිං පස්‌ස නන්‌දෙ සමුස්‌සයං|
      block |අසුභාය චිත්‌තං භාවෙහි එකග්‌ගං සුසමාහිතං|
    count |20|
      block |අනිමිත්‌තඤ්‌ච භාවෙහි මානානුසයමුජ්‌ජහ|
      block |තතො මානාභිසමයා උපසන්‌තා චරිස්‌සසීති|
    block |ඉත්‌ථං සුදං භගවා අභිරූපනන්‌දං සික්‌ඛමානං ඉමාහි ගාථාහි අභිණ්‌හං ඔවදතීති|
  block |ජෙන්‌තාථෙරීගාථා|
    count |21|
      block |යෙ ඉමෙ සත්‌ත බොජ්‌ඣඞ්‌ගා මග්‌ගා නිබ්‌බානපත්‌තියා|
      block |භාවිතා තෙ මයා සබ්‌බෙ යථා බුද්‌ධෙන දෙසිතා|
    count |22|
      block |දිට්‌ඨො හි මෙ සො භගවා අන්‌තිමොයං සමුස්‌සයො|
      block |වික්‌ඛීණො ජාතිසංසාරො නත්‌ථි දානි පුනබ්‌භවොති|
    block |ඉත්‌ථං සුදං ජෙන්‌තා ථෙරී ගාථායො අභාසිත්‌ථාති|
  block |සුමඞ්‌ගලමාතාථෙරීගාථා|
    count |23|
      block |සුමුත්‌තිකා සුමුත්‌තිකා සාධුමුත්‌තිකාම්‌හි මුසලස්‌ස|
      block |අහිරිකො මෙ ඡත්‌තකං වාපි උක්‌ඛලිකා මෙ දෙඩ්‌ඩුභං වාති|
    count |24|
      block |රාගඤ්‌ච අහං දොසඤ්‌ච චිච්‌චිටි චිච්‌චිටීති විහනාමි|
      block |සා රුක්‌ඛමූලමුපගම්‌ම අහො සුඛන්‌ති සුඛතො ඣායාමීති|
    stand |… සුමඞ්‌ගලමාතා ථෙරී|
  block |අඩ්‌ඪකාසිථෙරීගාථා|
    count |25|
      block |යාව කාසිජනපදො සුඞ්‌කො මෙ තත්‌ථකො අහු|
      block |තං කත්‌වා නෙගමො අග්‌ඝං අඩ්‌ඪෙනග්‌ඝං ඨපෙසි මං|
    count |26|
      block |අථ නිබ්‌බින්‌දහං රූපෙ නිබ්‌බින්‌දඤ්‌ච විරජ්‌ජහං|
      block |මා පුන ජාතිසංසාරං සන්‌ධාවෙය්‍යං පුනප්‌පුනං|
      block |තිස්‌සො විජ්‌ජා සච්‌ඡිකතා කතං බුද්‌ධස්‌ස සාසනන්‌ති|
    stand |… අඩ්‌ඪකාසි ථෙරී…|
  block |චිත්‌තාථෙරීගාථා|
    count |27|
      block |කිඤ්‌චාපි ඛොම්‌හි කිසිකා ගිලානා බාළ්‌හදුබ්‌බලා|
      block |දණ්‌ඩමොලුබ්‌භ ගච්‌ඡාමි පබ්‌බතං අභිරූහිය|
    count |28|
      block |සඞ්‌ඝාටිං නික්‌ඛිපිත්‌වාන පත්‌තකඤ්‌ච නිකුජ්‌ජිය|
      block |සෙලෙ ඛම්‌භෙසිමත්‌තානං තමොඛන්‌ධං පදාලියාති|
    stand |… චිත්‌තා ථෙරී…|
  block |මෙත්‌තිකාථෙරීගාථා|
    count |29|
      block |කිඤ්‌චාපි ඛොම්‌හි දුක්‌ඛිතා දුබ්‌බලා ගතයොබ්‌බනා|
      block |දණ්‌ඩමොලුබ්‌භ ගච්‌ඡාමි පබ්‌බතං අභිරූහිය|
    count |30|
      block |නික්‌ඛිපිත්‌වාන සඞ්‌ඝාටිං පත්‌තකඤ්‌ච නිකුජ්‌ජිය|
      block |නිසින්‌නා චම්‌හි සෙලම්‌හි අථ චිත්‌තං විමුච්‌චි මෙ|
      block |තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනන්‌ති|
    stand |… මෙත්‌තිකා ථෙරී…|
  block |මිත්‌තාථෙරීගාථා|
    count |31|
      block |චාතුද්‌දසිං පඤ්‌චදසිං යා ච පක්‌ඛස්‌ස අට්‌ඨමී|
      block |පාටිහාරියපක්‌ඛඤ්‌ච අට්‌ඨඞ්‌ගසුසමාගතං|
    count |32|
      block |උපොසථං උපාගච්‌ඡිං දෙවකායාභිනන්‌දිනී|
      block |සාජ්‌ජ එකෙන භත්‌තෙන මුණ්‌ඩා සඞ්‌ඝාටිපාරුතා|
      block |දෙවකායං න පත්‌ථෙහං විනෙය්‍ය හදයෙ දරන්‌ති|
    stand |… මිත්‌තා ථෙරී…|
  block |අභයමාතුථෙරීගාථා|
    count |33|
      block |උද්‌ධං පාදතලා අම්‌ම අධො වෙ කෙසමත්‌ථකා|
      block |පච්‌චවෙක්‌ඛස්‌සුමං කායං අසුචිං පූතිගන්‌ධිකං|
    count |34|
      block |එවං විහරමානාය සබ්‌බො රාගො සමූහතො|
      block |පරිළාහො සමුච්‌ඡින්‌නො සීතිභූතාම්‌හි නිබ්‌බුතාති|
    stand |… අභයමාතු ථෙරී…|
  block |අභයාථෙරීගාථා|
    count |35|
      block |අභයෙ භිදුරො කායො යත්‌ථ සතා පුථුජ්‌ජනා|
      block |නික්‌ඛිපිස්‌සාමිමං දෙහං සම්‌පජානා සතීමතී|
    count |36|
      block |බහූහි දුක්‌ඛධම්‌මෙහි අප්‌පමාදරතාය මෙ|
      block |තණ්‌හක්‌ඛයො අනුප්‌පත්‌තො කතං බුද්‌ධස්‌ස සාසනන්‌ති|
    stand |… අභයා ථෙරී…|
  block |සාමාථෙරීගාථා|
    count |37|
      block |චතුක්‌ඛත්‌තුං පඤ්‌චක්‌ඛත්‌තුං විහාරා උපනික්‌ඛමිං|
      block |අලද්‌ධා චෙතසො සන්‌තිං චිත්‌තෙ අවසවත්‌තිනී|
      block |තස්‌සා මෙ අට්‌ඨමී රත්‌ති යතො තණ්‌හා සමූහතා|
    count |38|
      block |බහූහි දුක්‌ඛධම්‌මෙහි අප්‌පමාදරතාය මෙ|
      block |තණ්‌හක්‌ඛයො අනුප්‌පත්‌තො කතං බුද්‌ධස්‌ස සාසනන්‌ති|
    stand |… සාමා ථෙරී…|
    stand |දුකනිපාතො නිට්‌ඨිතො|
