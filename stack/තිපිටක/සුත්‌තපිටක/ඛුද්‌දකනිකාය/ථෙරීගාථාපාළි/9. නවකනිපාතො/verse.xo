block |නවකනිපාතො|
  block |වඩ්‌ඪමාතුථෙරීගාථා|
    count |204|
      block |මා සු තෙ වඩ්‌ඪ ලොකම්‌හි වනථො ආහු කුදාචනං|
      block |මා පුත්‌තක පුනප්‌පුනං අහු දුක්‌ඛස්‌ස භාගිමා|
    count |205|
      block |සුඛඤ්‌හි වඩ්‌ඪ මුනයො අනෙජා ඡින්‌නසංසයා|
      block |සීතිභූතා දමප්‌පත්‌තා විහරන්‌ති අනාසවා|
    count |206|
      block |තෙහානුචිණ්‌ණං ඉසීභි මග්‌ගං දස්‌සනපත්‌තියා|
      block |දුක්‌ඛස්‌සන්‌තකිරියාය ත්‌වං වඩ්‌ඪ අනුබ්‍රූහය|
    count |207|
      block |විසාරදාව භණසි එතමත්‌ථං ජනෙත්‌ති මෙ|
      block |මඤ්‌ඤාමි නූන මාමිකෙ වනථො තෙ න විජ්‌ජති|
    count |208|
      block |යෙ කෙචි වඩ්‌ඪ සඞ්‌ඛාරා හීනා උක්‌කට්‌ඨමජ්‌ඣිමා|
      block |අණූපි අණුමත්‌තොපි වනථො මෙ න විජ්‌ජති|
    count |209|
      block |සබ්‌බෙ මෙ ආසවා ඛීණා අප්‌පමත්‌තස්‌ස ඣායතො|
      block |තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනං|
    count |210|
      block |උළාරං වත මෙ මාතා පතොදං සමවස්‌සරි|
      block |පරමත්‌ථසඤ්‌හිතා ගාථා යථාපි අනුකම්‌පිකා|
    count |211|
      block |තස්‌සාහං වචනං සුත්‌වා අනුසිට්‌ඨිං ජනෙත්‌තියා|
      block |ධම්‌මසංවෙගමාපාදිං යොගක්‌ඛෙමස්‌ස පත්‌තියා|
    count |212|
      block |සොහං පධානපහිතත්‌තො රත්‌තින්‌දිවමතන්‌දිතො|
      block |මාතරා චොදිතො සන්‌තො අඵුසිං සන්‌තිමුත්‌තමං|
    stand |… වඩ්‌ඪමාතා ථෙරී…|
    stand |නවකනිපාතො නිට්‌ඨිතො|
