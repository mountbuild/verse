block |එකකනිපාතො|
  stand |නමො තස්‌ස භගවතො අරහතො සම්‌මාසම්‌බුද්‌ධස්‌සඛුද්‌දකනිකායෙ|
  block |අඤ්‌ඤතරාථෙරීගාථා|
    count |1|
      block |සුඛං සුපාහි ථෙරිකෙ කත්‌වා චොළෙන පාරුතා|
      block |උපසන්‌තො හි තෙ රාගො සුක්‌ඛඩාකං ව කුම්‌භියන්‌ති|
    block |ඉත්‌ථං සුදං අඤ්‌ඤතරා ථෙරී අපඤ්‌ඤාතා භික්‌ඛුනී ගාථං අභාසිත්‌ථාති|
  block |මුත්‌තාථෙරීගාථා|
    count |2|
      block |මුත්‌තෙ මුච්‌චස්‌සු යොගෙහි චන්‌දො රාහුග්‌ගහා ඉව|
      block |විප්‌පමුත්‌තෙන චිත්‌තෙන අනණා භුඤ්‌ජ පිණ්‌ඩකන්‌ති|
    block |ඉත්‌ථං සුදං භගවා මුත්‌තං සික්‌ඛමානං ඉමාය ගාථාය අභිණ්‌හං ඔවදතීති|
  block |පුණ්‌ණාථෙරීගාථා|
    count |3|
      block |පුණ්‌ණෙ පූරස්‌සු ධම්‌මෙහි චන්‌දො පන්‌නරසෙරිව|
      block |පරිපුණ්‌ණාය පඤ්‌ඤාය තමොඛන්‌ධං පදාලයාති|
    block |ඉත්‌ථං සුදං පුණ්‌ණා ථෙරී ගාථං අභාසිත්‌ථාති|
  block |තිස්‌සාථෙරීගාථා|
    count |4|
      block |තිස්‌සෙ සික්‌ඛස්‌සු සික්‌ඛාය මා තං යොගා උපච්‌චගුං|
      block |සබ්‌බයොගවිසංයුත්‌තා චර ලොකෙ අනාසවාති|
    stand |… තිස්‌සා ථෙරී…|
  block |අඤ්‌ඤතරාතිස්‌සාථෙරීගාථා|
    count |5|
      block |තිස්‌සෙ යුඤ්‌ජස්‌සු ධම්‌මෙහි ඛණො තං මා උපච්‌චගා|
      block |ඛණාතීතා හි සොචන්‌ති නිරයම්‌හි සමප්‌පිතාති|
    stand |… අඤ්‌ඤතරා තිස්‌සා ථෙරී…|
  block |ධීරාථෙරීගාථා|
    count |6|
      block |ධීරෙ නිරොධං ඵුසෙහි සඤ්‌ඤාවූපසමං සුඛං|
      block |ආරාධයාහි නිබ්‌බානං යොගක්‌ඛෙමමනුත්‌තරන්‌ති|
    stand |… ධීරා ථෙරී…|
  block |වීරාථෙරීගාථා|
    count |7|
      block |වීරා වීරෙහි ධම්‌මෙහි භික්‌ඛුනී භාවිතින්‌ද්‍රියා|
      block |ධාරෙහි අන්‌තිමං දෙහං ජෙත්‌වා මාරං සවාහිනින්‌ති|
    stand |… වීරා ථෙරී…|
  block |මිත්‌තාථෙරීගාථා|
    count |8|
      block |සද්‌ධාය පබ්‌බජිත්‌වාන මිත්‌තෙ මිත්‌තරතා භව|
      block |භාවෙහි කුසලෙ ධම්‌මෙ යොගක්‌ඛෙමස්‌ස පත්‌තියාති|
    stand |… මිත්‌තා ථෙරී…|
  block |භද්‍රාථෙරීගාථා|
    count |9|
      block |සද්‌ධාය පබ්‌බජිත්‌වාන භද්‍රෙ භද්‍රරතා භව|
      block |භාවෙහි කුසලෙ ධම්‌මෙ යොගක්‌ඛෙමමනුත්‌තරන්‌ති|
    stand |… භද්‍රා ථෙරී…|
  block |උපසමාථෙරීගාථා|
    count |10|
      block |උපසමෙ තරෙ ඔඝං මච්‌චුධෙය්‍යං සුදුත්‌තරං|
      block |ධාරෙහි අන්‌තිමං දෙහං ජෙත්‌වා මාරං සවාහනන්‌ති|
    stand |… උපසමා ථෙරී…|
  block |මුත්‌තාථෙරීගාථා|
    count |11|
      block |සුමුත්‌තා සාධුමුත්‌තාම්‌හි තීහි ඛුජ්‌ජෙහි මුත්‌තියා|
      block |උදුක්‌ඛලෙන මුසලෙන පතිනා ඛුජ්‌ජකෙන ච|
      block |මුත්‌තාම්‌හි ජාතිමරණා භවනෙත්‌ති සමූහතාති|
    stand |… මුත්‌තා ථෙරී…|
  block |ධම්‌මදින්‌නාථෙරීගාථා|
    count |12|
      block |ඡන්‌දජාතා අවසායී මනසා ච ඵුටා සියා|
      block |කාමෙසු අප්‌පටිබද්‌ධචිත්‌තා උද්‌ධංසොතාති වුච්‌චතීති|
    stand |… ධම්‌මදින්‌නා ථෙරී…|
  block |විසාඛාථෙරීගාථා|
    count |13|
      block |කරොථ බුද්‌ධසාසනං යං කත්‌වා නානුතප්‌පති|
      block |ඛිප්‌පං පාදානි ධොවිත්‌වා එකමන්‌තෙ නිසීදථාති|
    stand |… විසාඛා ථෙරී…|
  block |සුමනාථෙරීගාථා|
    count |14|
      block |ධාතුයො දුක්‌ඛතො දිස්‌වා මා ජාතිං පුනරාගමි|
      block |භවෙ ඡන්‌දං විරාජෙත්‌වා උපසන්‌තා චරිස්‌සසීති|
    stand |… සුමනා ථෙරී…|
  block |උත්‌තරාථෙරීගාථා|
    count |15|
      block |කායෙන සංවුතා ආසිං වාචාය උද චෙතසා|
      block |සමූලං තණ්‌හමබ්‌බුය්‌හ සීතිභූතාම්‌හි නිබ්‌බුතාති|
    stand |… උත්‌තරා ථෙරී…|
  block |වුඩ්‌ඪපබ්‌බජිතසුමනාථෙරීගාථා|
    count |16|
      block |සුඛං ත්‌වං වුඩ්‌ඪිකෙ සෙහි කත්‌වා චොළෙන පාරූතා|
      block |උපසන්‌තො හි තෙ රාගො සීතිභූතාසි නිබ්‌බුතාති|
    stand |… සුමනා වුඩ්‌ඪපබ්‌බජිතා ථෙරී…|
  block |ධම්‌මාථෙරීගාථා|
    count |17|
      block |පිණ්‌ඩපාතං චරිත්‌වාන දණ්‌ඩමොලුබ්‌භ දුබ්‌බලා|
      block |වෙධමානෙහි ගත්‌තෙහි තත්‌ථෙව නිපතිං ඡමා|
      block |දිස්‌වා ආදීනවං කායෙ අථ චිත්‌තං විමුච්‌චි මෙති|
    stand |… ධම්‌මා ථෙරී…|
  block |සඞ්‌ඝාථෙරීගාථා|
    count |18|
      block |හිත්‌වා ඝරෙ පබ්‌බජිත්‌වා හිත්‌වා පුත්‌තං පසුං පියං|
      block |හිත්‌වා රාගඤ්‌ච දොසඤ්‌ච අවිජ්‌ජඤ්‌ච විරාජිය|
      block |සමූලං තණ්‌හමබ්‌බුය්‌හ උපසන්‌තාම්‌හි නිබ්‌බුතාති|
    stand |… සඞ්‌ඝා ථෙරී…|
    stand |එකකනිපාතො නිට්‌ඨිතො|
