block |සොළසනිපාතො|
  block |පුණ්‌ණාථෙරීගාථා|
    count |236|
      block |උදහාරී අහං සීතෙ සදා උදකමොතරිං|
      block |අය්‍යානං දණ්‌ඩභයභීතා වාචාදොසභයට්‌ටිතා|
    count |237|
      block |කස්‌ස බ්‍රාහ්‌මණ ත්‌වං භීතො සදා උදකමොතරි|
      block |වෙධමානෙහි ගත්‌තෙහි සීතං වෙදයසෙ භුසං|
    count |238|
      block |ජානන්‌තී වත මං භොති පුණ්‌ණිකෙ පරිපුච්‌ඡසි|
      block |කරොන්‌තං කුසලං කම්‌මං රුන්‌ධන්‌තං කතපාපකං|
    count |239|
      block |යො ච වුඩ්‌ඪො දහරො වා පාපකම්‌මං පකුබ්‌බති|
      block |දකාභිසෙචනා සොපි පාපකම්‌මා පමුච්‌චති|
    count |240|
      block |කො නු තෙ ඉදමක්‌ඛාසි අජානන්‌තස්‌ස අජානකො|
      block |දකාභිසෙචනා නාම පාපකම්‌මා පමුච්‌චති|
    count |241|
      block |සග්‌ගං නූන ගමිස්‌සන්‌ති සබ්‌බෙ මණ්‌ඩූකකච්‌ඡපා|
      block |නාගා ච සුසුමාරා ච යෙ චඤ්‌ඤෙ උදකෙ චරා|
    count |242|
      block |ඔරබ්‌භිකා සූකරිකා මච්‌ඡිකා මිගබන්‌ධකා|
      block |චොරා ච වජ්‌ඣඝාතා ච යෙ චඤ්‌ඤෙ පාපකම්‌මිනො|
      block |දකාභිසෙචනා තෙපි පාපකම්‌මා පමුච්‌චරෙ|
    count |243|
      block |සචෙ ඉමා නදියො තෙ පාපං පුබ්‌බෙ කතං වහුං|
      block |පුඤ්‌ඤම්‌පිමා වහෙය්‍යුං තෙ තෙන ත්‌වං පරිබාහිරො|
    count |244|
      block |යස්‌ස බ්‍රාහ්‌මණ ත්‌වං භීතො සදා උදකමොතරි|
      block |තමෙව බ්‍රහ්‌මෙ මා කාසි මා තෙ සීතං ඡවිං හනෙ|
    count |245|
      block |කුම්‌මග්‌ගපටිපන්‌නං මං අරියමග්‌ගං සමානයි|
      block |දකාභිසෙචනා භොති ඉමං සාටං දදාමි තෙ|
    count |246|
      block |තුය්‌හෙව සාටකො හොතු නාහමිච්‌ඡාමි සාටකං|
      block |සචෙ භායසි දුක්‌ඛස්‌ස සචෙ තෙ දුක්‌ඛමප්‌පියං|
    count |247|
      block |මාකාසි පාපකං කම්‌මං ආවි වා යදි වා රහො|
      block |සචෙ ච පාපකං කම්‌මං කරිස්‌සසි කරොසි වා|
    count |248|
      block |න තෙ දුක්‌ඛා පමුත්‍යත්‌ථි උපෙච්‌චාපි පලායතො|
      block |සචෙ භායසි දුක්‌ඛස්‌ස සචෙ තෙ දුක්‌ඛමප්‌පියං|
    count |249|
      block |උපෙහි සරණං බුද්‌ධං ධම්‌මං සඞ්‌ඝඤ්‌ච තාදිනං|
      block |සමාදියාහි සීලානි තං තෙ අත්‌ථාය හෙහිති|
    count |250|
      block |උපෙමි සරණං බුද්‌ධං ධම්‌මං සඞ්‌ඝඤ්‌ච තාදිනං|
      block |සමාදියාමි සීලානි තං මෙ අත්‌ථාය හෙහිති|
    count |251|
      block |බ්‍රහ්‌මබන්‌ධු පුරෙ ආසිං අජ්‌ජම්‌හි සච්‌චබ්‍රාහ්‌මණො|
      block |තෙවිජ්‌ජො වෙදසම්‌පන්‌නො සොත්‌තියො චම්‌හි න්‌හාතකොති|
    stand |… පුණ්‌ණා ථෙරී…|
    stand |සොළසනිපාතො නිට්‌ඨිතො|
