block |ද්‌වාදසකනිපාතො|
  block |උප්‌පලවණ්‌ණාථෙරීගාථා|
    count |224|
      block |උභො මාතා ච ධීතා ච මයං ආසුං සපත්‌තියො|
      block |තස්‌සා මෙ අහු සංවෙගො අබ්‌භුතො ලොමහංසනො|
    count |225|
      block |ධිරත්‌ථු කාමා අසුචී දුග්‌ගන්‌ධා බහුකණ්‌ටකා|
      block |යත්‌ථ මාතා ච ධීතා ච සභරියා මයං අහුං|
    count |226|
      block |කාමෙස්‌වාදීනවං දිස්‌වා නෙක්‌ඛම්‌මං දට්‌ඨු ඛෙමතො|
      block |සා පබ්‌බජ්‌ජිං රාජගහෙ අගාරස්‌මානගාරියං|
    count |227|
      block |පුබ්‌බෙනිවාසං ජානාමි දිබ්‌බචක්‌ඛුං විසොධිතං|
      block |චෙතොපරිච්‌චඤාණඤ්‌ච සොතධාතු විසොධිතා|
    count |228|
      block |ඉද්‌ධීපි මෙ සච්‌ඡිකතා පත්‌තො මෙ ආසවක්‌ඛයො|
      block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
    count |229|
      block |ඉද්‌ධියා අභිනිම්‌මිත්‌වා චතුරස්‌සං රථං අහං|
      block |බුද්‌ධස්‌ස පාදෙ වන්‌දිත්‌වා ලොකනාථස්‌ස තාදිනො|
    count |230|
      block |සුපුප්‌ඵිතග්‌ගං උපගම්‌ම පාදපං එකා තුවං තිට්‌ඨසි සාලමූලෙ|
      block |න චාපි තෙ දුතියො අත්‌ථි කොචි න ත්‌වං බාලෙ භායසි ධුත්‌තකානං|
    count |231|
      block |සතං සහස්‌සානිපි ධුත්‌තකානං සමාගතා එදිසකා භවෙය්‍යුං|
      block |ලොමං න ඉඤ්‌ජෙ නපි සම්‌පවෙධෙ කිං මෙ තුවං මාර කරිස්‌සසෙකො|
    count |232|
      block |එසා අන්‌තරධායාමි කුච්‌ඡිං වා පවිසාමි තෙ|
      block |භමුකන්‌තරෙ තිට්‌ඨාමි තිට්‌ඨන්‌තිං මං න දක්‌ඛසි|
    count |233|
      block |චිත්‌තම්‌හි වසීභූතාහං ඉද්‌ධිපාදා සුභාවිතා|
      block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
    count |234|
      block |සත්‌තිසූලූපමා කාමා ඛන්‌ධාසං අධිකුට්‌ටනා|
      block |යං ත්‌වං කාමරතිං බ්‍රූසි අරතී දානි සා මම|
    count |235|
      block |සබ්‌බත්‌ථ විහතා නන්‌දී තමොඛන්‌ධො පදාලිතො|
      block |එවං ජානාහි පාපිම නිහතො ත්‌වමසි අන්‌තකාති|
    stand |… උප්‌පලවණ්‌ණා ථෙරී…|
    stand |ද්‌වාදසනිපාතො නිට්‌ඨිතො|
