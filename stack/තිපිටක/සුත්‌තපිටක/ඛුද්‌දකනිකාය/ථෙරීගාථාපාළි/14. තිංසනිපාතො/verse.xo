block |තිංසනිපාතො|
  block |සුභාජීවකම්‌බවනිකාථෙරීගාථා|
    count |368|
      block |ජීවකම්‌බවනං රම්‌මං ගච්‌ඡන්‌තිං භික්‌ඛුනිං සුභං|
      block |ධුත්‌තකො සන්‌නිවාරෙසි තමෙනං අබ්‍රවී සුභා|
    count |369|
      block |කිං තෙ අපරාධිතං මයා යං මං ඔවරියාන තිට්‌ඨසි|
      block |න හි පබ්‌බජිතාය ආවුසො පුරිසො සම්‌ඵුසනාය කප්‌පති|
    count |370|
      block |ගරුකෙ මම සත්‌ථුසාසනෙ යා සික්‌ඛා සුගතෙන දෙසිතා|
      block |පරිසුද්‌ධපදං අනඞ්‌ගණං කිං මං ඔවරියාන තිට්‌ඨසි|
    count |371|
      block |ආවිලචිත්‌තො අනාවිලං සරජො වීතරජං අනඞ්‌ගණං|
      block |සබ්‌බත්‌ථ විමුත්‌තමානසං කිං මං ඔවරියාන තිට්‌ඨසි|
    count |372|
      block |දහරා ච අපාපිකා චසි කිං තෙ පබ්‌බජ්‌ජා කරිස්‌සති|
      block |නික්‌ඛිප කාසායචීවරං එහි රමාම සුපුප්‌ඵිතෙ වනෙ|
    count |373|
      block |මධුරඤ්‌ච පවන්‌ති සබ්‌බසො කුසුමරජෙන සමුට්‌ඨිතා දුමා|
      block |පඨමවසන්‌තො සුඛො උතු එහි රමාම සුපුප්‌ඵිතෙ වනෙ|
    count |374|
      block |කුසුමිතසිඛරා ච පාදපා අභිගජ්‌ජන්‌තිව මාලුතෙරිතා|
      block |කා තුය්‌හං රති භවිස්‌සති යදි එකා වනමොගහිස්‌සසි|
    count |375|
      block |වාළමිගසඞ්‌ඝසෙවිතං කුඤ්‌ජරමත්‌තකරෙණුලොළිතං|
      block |අසහායිකා ගන්‌තුමිච්‌ඡසි රහිතං භිංසනකං මහාවනං|
    count |376|
      block |තපනීයකතාව ධීතිකා විචරසි චිත්‌තලතෙව අච්‌ඡරා|
      block |කාසිකසුඛුමෙහි වග්‌ගුභි සොභසී සුවසනෙහි නූපමෙ|
    count |377|
      block |අහං තව වසානුගො සියං යදි විහරෙමසෙ කානනන්‌තරෙ|
      block |න හි මත්‌ථි තයා පියත්‌තරො පාණො කින්‌නරිමන්‌දලොචනෙ|
    count |378|
      block |යදි මෙ වචනං කරිස්‌සසි සුඛිතා එහි අගාරමාවස|
      block |පාසාදනිවාතවාසිනී පරිකම්‌මං තෙ කරොන්‌තු නාරියො|
    count |379|
      block |කාසිකසුඛුමානි ධාරය අභිරොපෙහි ච මාලවණ්‌ණකං|
      block |කඤ්‌චනමණිමුත්‌තකං බහුං විවිධං ආභරණං කරොමි තෙ|
    count |380|
      block |සුධොතරජපච්‌ඡදං සුභං ගොණකතූලිකසන්‌ථතං නවං|
      block |අභිරුහ සයනං මහාරහං චන්‌දනමණ්‌ඩිතසාරගන්‌ධිකං|
    count |381|
      block |උප්‌පලං චුදකා සමුග්‌ගතං යථා තං අමනුස්‌සසෙවිතං|
      block |එවං ත්‌වං බ්‍රහ්‌මචාරිනී සකෙසඞ්‌ගෙසු ජරං ගමිස්‌සසි|
    count |382|
      block |කිං තෙ ඉධ සාරසම්‌මතං කුණපපූරම්‌හි සුසානවඩ්‌ඪනෙ|
      block |භෙදනධම්‌මෙ කළෙවරෙ යං දිස්‌වා විමනො උදික්‌ඛසි|
    count |383|
      block |අක්‌ඛීනි ච තුරියාරිව කින්‌නරියාරිව පබ්‌බතන්‌තරෙ|
      block |තව මෙ නයනානි දක්‌ඛිය භිය්‍යො කාමරතී පවඩ්‌ඪති|
    count |384|
      block |උප්‌පලසිඛරොපමානි තෙ විමලෙ හාටකසන්‌නිභෙ මුඛෙ|
      block |තව මෙ නයනානි දක්‌ඛිය භිය්‍යො කාමගුණො පවඩ්‌ඪති|
    count |385|
      block |අපි දූරගතා සරම්‌හසෙ ආයතපම්‌හෙ විසුද්‌ධදස්‌සනෙ|
      block |න හි මත්‌ථි තයා පියත්‌තරා නයනා කින්‌නරිමන්‌දලොචනෙ|
    count |386|
      block |අපථෙන පයාතුමිච්‌ඡසි චන්‌දං කීළනකං ගවෙසසි|
      block |මෙරුං ලඞ්‌ඝෙතුමිච්‌ඡසි යො ත්‌වං බුද්‌ධසුතං මග්‌ගයසි|
    count |387|
      block |නත්‌ථි හි ලොකෙ සදෙවකෙ රාගො යත්‌ථපි දානි මෙ සියා|
      block |නපි නං ජානාමි කීරිසො අථ මග්‌ගෙන හතො සමූලකො|
    count |388|
      block |ඉඞ්‌ගාලකුයාව උජ්‌ඣිතො විසපත්‌තොරිව අග්‌ගිතො කතො|
      block |නපි නං පස්‌සාමි කීරිසො අථ මග්‌ගෙන හතො සමූලකො|
    count |389|
      block |යස්‌සා සියා අපච්‌චවෙක්‌ඛිතං සත්‌ථා වා අනුපාසිතො සියා|
      block |ත්‌වං තාදිසිකං පලොභය ජානන්‌තිං සො ඉමං විහඤ්‌ඤසි|
    count |390|
      block |මය්‌හඤ්‌හි අක්‌කුට්‌ඨවන්‌දිතෙ සුඛදුක්‌ඛෙ ච සතී උපට්‌ඨිතා|
      block |සඞ්‌ඛතමසුභන්‌ති ජානිය සබ්‌බත්‌ථෙව මනො න ලිම්‌පති|
    count |391|
      block |සාහං සුගතස්‌ස සාවිකා මග්‌ගට්‌ඨඞ්‌ගිකයානයායිනී|
      block |උද්‌ධටසල්‌ලා අනාසවා සුඤ්‌ඤාගාරගතා රමාමහං|
    count |392|
      block |දිට්‌ඨා හි මයා සුචිත්‌තිතා සොම්‌භා දාරුකපිල්‌ලකානි වා|
      block |තන්‌තීහි ච ඛීලකෙහි ච විනිබද්‌ධා විවිධං පනච්‌චකා|
    count |393|
      block |තම්‌හුද්‌ධටෙ තන්‌තිඛීලකෙ විස්‌සට්‌ඨෙ විකලෙ පරික්‍රිතෙ|
      block |න වින්‌දෙය්‍ය ඛණ්‌ඩසො කතෙ කිම්‌හි තත්‌ථ මනං නිවෙසයෙ|
    count |394|
      block |තථූපමා දෙහකානි මං තෙහි ධම්‌මෙහි විනා න වත්‌තන්‌ති|
      block |ධම්‌මෙහි විනා න වත්‌තති කිම්‌හි තත්‌ථ මනං නිවෙසයෙ|
    count |395|
      block |යථා හරිතාලෙන මක්‌ඛිතං අද්‌දස චිත්‌තිකං භිත්‌තියා කතං|
      block |තම්‌හි තෙ විපරීතදස්‌සනං සඤ්‌ඤා මානුසිකා නිරත්‌ථිකා|
    count |396|
      block |මායං විය අග්‌ගතො කතං සුපිනන්‌තෙව සුවණ්‌ණපාදපං|
      block |උපගච්‌ඡසි අන්‌ධ රිත්‌තකං ජනමජ්‌ඣෙරිව රුප්‌පරූපකං|
    count |397|
      block |වට්‌ටනිරිව කොටරොහිතා මජ්‌ඣෙ පුබ්‌බුළකා සඅස්‌සුකා|
      block |පීළකොළිකා චෙත්‌ථ ජායති විවිධා චක්‌ඛුවිධා ච පිණ්‌ඩිතා|
    count |398|
      block |උප්‌පාටිය චාරුදස්‌සනා න ච පජ්‌ජිත්‌ථ අසඞ්‌ගමානසා|
      block |හන්‌ද තෙ චක්‌ඛුං හරස්‌සු තං තස්‌ස නරස්‌ස අදාසි තාවදෙ|
    count |399|
      block |තස්‌ස ච විරමාසි තාවදෙ රාගො තත්‌ථ ඛමාපයී ච නං|
      block |සොත්‌ථි සියා බ්‍රහ්‌මචාරිනී න පුනො එදිසකං භවිස්‌සති|
    count |400|
      block |ආසාදිය එදිසං ජනං අග්‌ගිං පජ්‌ජලිතං ව ලිඞ්‌ගිය|
      block |ගණ්‌හිය ආසීවිසං විය අපි නු සොත්‌ථි සියා ඛමෙහි නො|
    count |401|
      block |මුත්‌තා ච තතො සා භික්‌ඛුනී අගමී බුද්‌ධවරස්‌ස සන්‌තිකං|
      block |පස්‌සිය වරපුඤ්‌ඤලක්‌ඛණං චක්‌ඛු ආසි යථා පුරාණකන්‌ති|
    stand |… සුභා ජීවකම්‌බවනිකා ථෙරී…|
    stand |තිංසනිපාතො නිට්‌ඨිතො|
