block |වීසතිනිපාතො|
  block |අම්‌බපාලීථෙරීගාථා|
    count |252|
      block |කාළකා භමරවණ්‌ණසාදිසා වෙල්‌ලිතග්‌ගා මම මුද්‌ධජා අහුං|
      block |තෙ ජරාය සාණවාකසාදිසා සච්‌චවාදිවචනං අනඤ්‌ඤථා|
    count |253|
      block ||
      block |තං ජරායථ සලොමගන්‌ධිකං සච්‌චවාදිවචනං අනඤ්‌ඤථා|
    block |වාසිතොව සුරභී කරණ්‌ඩකො පුප්‌ඵපූර මම උත්‌තමඞ්‌ගජො|
    count |254|
      block |කානනංව සහිතං සුරොපිතං කොච්‌ඡසූචිවිචිතග්‌ගසොභිතං|
      block |තං ජරාය විරලං තහිං තහිං සච්‌චවාදිවචනං අනඤ්‌ඤථා|
    count |255|
      block |කණ්‌හඛන්‌ධකසුවණ්‌ණමණ්‌ඩිතං සොභතෙ සුවෙණීහිලඞ්‌කතං|
      block |තං ජරාය ඛලිතං සිරං කතං සච්‌චවාදිවචනං අනඤ්‌ඤථා|
    count |256|
      block |චිත්‌තකාරසුකතාව ලෙඛිකා සොභරෙ සු භමුකා පුරෙ මම|
      block |තා ජරාය වලිභිප්‌පලම්‌බිතා සච්‌චවාදිවචනං අනඤ්‌ඤථා|
    count |257|
      block |භස්‌සරා සුරුචිරා යථා මණී නෙත්‌තහෙසුමභිනීලමායතා|
      block |තෙ ජරායභිහතා න සොභරෙ සච්‌චවාදිවචනං අනඤ්‌ඤථා|
    count |258|
      block |සණ්‌හතුඞ්‌ගසදිසී ච නාසිකා සොභතෙ සු අභියොබ්‌බනං පති|
      block |සා ජරාය උපකූලිතා විය සච්‌චවාදිවචනං අනඤ්‌ඤථා|
    count |259|
      block |කඞ්‌කණං ව සුකතං සුනිට්‌ඨිතං සොභරෙ සු මම කණ්‌ණපාළියො|
      block |තා ජරාය වලිභිප්‌පලම්‌බිතා සච්‌චවාදිවචනං අනඤ්‌ඤථා|
    count |260|
      block |පත්‌තලීමකුලවණ්‌ණසාදිසා සොභරෙ සු දන්‌තා පුරෙ මම|
      block |තෙ ජරාය ඛණ්‌ඩිතා චාසිතා සච්‌චවාදිවචනං අනඤ්‌ඤථා|
    count |261|
      block |කානනම්‌හි වනසණ්‌ඩචාරිනී කොකිලාව මධුරං නිකූජිහං|
      block |තං ජරාය ඛලිතං තහිං තහිං සච්‌චවාදිවචනං අනඤ්‌ඤථා|
    count |262|
      block |සණ්‌හකම්‌බුරිව සුප්‌පමජ්‌ජිතා සොභතෙ සු ගීවා පුරෙ මම|
      block |සා ජරාය භග්‌ගා විනාමිතා සච්‌චවාදිවචනං අනඤ්‌ඤථා|
    count |263|
      block |වට්‌ටපලිඝසදිසොපමා උභො සොභරෙ සු බාහා පුරෙ මම|
      block |තා ජරාය යථ පාටලිබ්‌බලිතා සච්‌චවාදිවචනං අනඤ්‌ඤථා|
    count |264|
      block |සණ්‌හමුද්‌දිකසුවණ්‌ණමණ්‌ඩිතා සොභරෙ සු හත්‌ථා පුරෙ මම|
      block |තෙ ජරාය යථා මූලමූලිකා සච්‌චවාදිවචනං අනඤ්‌ඤථා|
    count |265|
      block |පීනවට්‌ටසහිතුග්‌ගතා උභො සොභරෙ සු ථනකා පුරෙ මම|
      block |ථෙවිකීව ලම්‌බන්‌ති නොදකා සච්‌චවාදිවචනං අනඤ්‌ඤථා|
    count |266|
      block |කඤ්‌චනස්‌සඵලකංව සම්‌මට්‌ඨං සොභතෙ සු කායො පුරෙ මම|
      block |සො වලීහි සුඛුමාහි ඔතතො සච්‌චවාදිවචනං අනඤ්‌ඤථා|
    count |267|
      block |නාගභොගසදිසොපමා උභො සොභරෙ සු ඌරූ පුරෙ මම|
      block |තෙ ජරාය යථා වෙළුනාළියො සච්‌චවාදිවචනං අනඤ්‌ඤථා|
    count |268|
      block |සණ්‌හනූපුරසුවණ්‌ණමණ්‌ඩිතා සොභරෙ සු ජඞ්‌ඝා පුරෙ මම|
      block |තා ජරාය තිලදණ්‌ඩකාරිව සච්‌චවාදිවචනං අනඤ්‌ඤථා|
    count |269|
      block |තූලපුණ්‌ණසදිසොපමා උභො සොභරෙ සු පාදා පුරෙ මම|
      block |තෙ ජරාය ඵුටිතා වලීමතා සච්‌චවාදිවචනං අනඤ්‌ඤථා|
    count |270|
      block |එදිසො අහු අයං සමුස්‌සයො ජජ්‌ජරො බහුදුක්‌ඛානමාලයො|
      block |සොපලෙපපතිතො ජරාඝරො සච්‌චවාදිවචනං අනඤ්‌ඤථා|
    stand |… අම්‌බපාලී ථෙරී…|
  block |රොහිනීථෙරීගාථා|
    count |271|
      block |සමණාති භොති සුපි සමණාති පබුජ්‌ඣසි|
      block |සමණානෙව කිත්‌තෙසි සමණී නූන භවිස්‌සසි|
    count |272|
      block |විපුලං අන්‌නඤ්‌ච පානඤ්‌ච සමණානං පවෙච්‌චසි|
      block |රොහිනී දානි පුච්‌ඡාමි කෙන තෙ සමණා පියා|
    count |273|
      block |අකම්‌මකාමා අලසා පරදත්‌තූපජීවිනො|
      block |ආසංසුකා සාදුකාමා කෙන තෙ සමණා පියා|
    count |274|
      block |චිරස්‌සං වත මං තාත සමණානං පරිපුච්‌ඡසි|
      block |තෙසං තෙ කිත්‌තයිස්‌සාමි පඤ්‌ඤාසීලපරක්‌කමං|
    count |275|
      block |කම්‌මකාමා අනලසා කම්‌මසෙට්‌ඨස්‌ස කාරකා|
      block |රාගං දොසං පජහන්‌ති තෙන මෙ සමණා පියා|
    count |276|
      block |තීණි පාපස්‌ස මූලානි ධුනන්‌ති සුචිකාරිනො|
      block |සබ්‌බං පාපං පහීනෙසං තෙන මෙ සමණා පියා|
    count |277|
      block |කායකම්‌මං සුචි නෙසං වචීකම්‌මඤ්‌ච තාදිසං|
      block |මනොකම්‌මං සුචි නෙසං තෙන මෙ සමණා පියා|
    count |278|
      block |විමලා සඞ්‌ඛමුත්‌තාව සුද්‌ධා සන්‌තරබාහිරා|
      block |පුණ්‌ණා සුක්‌කාන ධම්‌මානං තෙන මෙ සමණා පියා|
    count |279|
      block |බහුස්‌සුතා ධම්‌මධරා අරියා ධම්‌මජීවිනො|
      block |අත්‌ථං ධම්‌මඤ්‌ච දෙසෙන්‌ති තෙන මෙ සමණා පියා|
    count |280|
      block |බහුස්‌සුතා ධම්‌මධරා අරියා ධම්‌මජීවිනො|
      block |එකග්‌ගචිත්‌තා සතිමන්‌තො තෙන මෙ සමණා පියා|
    count |281|
      block |දූරඞ්‌ගමා සතිමන්‌තො මන්‌තභාණී අනුද්‌ධතා|
      block |දුක්‌ඛස්‌සන්‌තං පජානන්‌ති තෙන මෙ සමණා පියා|
    count |282|
      block |යස්‌මා ගාමා පක්‌කමන්‌ති න විලොකෙන්‌ති කිඤ්‌චනං|
      block |අනපෙක්‌ඛාව ගච්‌ඡන්‌ති තෙන මෙ සමණා පියා|
    count |283|
      block |න තෙසං කොට්‌ඨෙ ඔපෙන්‌ති න කුම්‌භිං න ඛළොපියං|
      block |පරිනිට්‌ඨිතමෙසානා තෙන මෙ සමණා පියා|
    count |284|
      block |න තෙ හිරඤ්‌ඤං ගණ්‌හන්‌ති න සුවණ්‌ණං න රූපියං|
      block |පච්‌චුප්‌පන්‌නෙන යාපෙන්‌ති තෙන මෙ සමණා පියා|
    count |285|
      block |නානාකුලා පබ්‌බජිතා නානාජනපදෙහි ච|
      block |අඤ්‌ඤමඤ්‌ඤං පියායන්‌ති තෙන මෙ සමණා පියා|
    count |286|
      block |අත්‌ථාය වත නො භොති කුලෙ ජාතාසි රොහිනී|
      block |සද්‌ධා බුද්‌ධෙ ච ධම්‌මෙ ච සඞ්‌ඝෙ ච තිබ්‌බගාරවා|
    count |287|
      block |තුවං හෙතං පජානාසි පුඤ්‌ඤක්‌ඛෙත්‌තං අනුත්‌තරං|
      block |අම්‌හම්‌පි එතෙ සමණා පටිගණ්‌හන්‌ති දක්‌ඛිණං|
    count |288|
      block |පතිට්‌ඨිතො හෙත්‌ථ යඤ්‌ඤො විපුලො නො භවිස්‌සති|
      block |සචෙ භායසි දුක්‌ඛස්‌ස සචෙ තෙ දුක්‌ඛමප්‌පියං|
    count |289|
      block |උපෙහි සරණං බුද්‌ධං ධම්‌මං සඞ්‌ඝඤ්‌ච තාදිනං|
      block |සමාදියාහි සීලානි තං තෙ අත්‌ථාය හෙහිති|
    count |290|
      block |උපෙමි සරණං බුද්‌ධං ධම්‌මං සඞ්‌ඝඤ්‌ච තාදිනං|
      block |සමාදියාමි සීලානි තං මෙ අත්‌ථාය හෙහිති|
    count |291|
      block |බ්‍රහ්‌මබන්‌ධු පුරෙ ආසිං සො ඉදානිම්‌හි බ්‍රාහ්‌මණො|
      block |තෙවිජ්‌ජො සොත්‌තියො චම්‌හි වෙදගූ චම්‌හි න්‌හාතකො|
    stand |… රොහිනී ථෙරී…|
  block |චාපාථෙරීගාථා|
    count |292|
      block |ලට්‌ඨිහත්‌ථො පුරෙ ආසි සො දානි මිගලුද්‌දකො|
      block |ආසාය පලිපා ඝොරා නාසක්‌ඛි පාරමෙතවෙ|
    count |293|
      block |සුමත්‌තං මං මඤ්‌ඤමානා චාපා පුත්‌තමතොසයි|
      block |චාපාය බන්‌ධනං ඡෙත්‌වා පබ්‌බජිස්‌සං පුනොපහං|
    count |294|
      block |මා මෙ කුජ්‌ඣි මහාවීර මා මෙ කුජ්‌ඣි මහාමුනි|
      block |න හි කොධපරෙතස්‌ස සුද්‌ධි අත්‌ථි කුතො තපො|
    count |295|
      block |පක්‌කමිස්‌සඤ්‌ච නාළාතො කොධ නාළාය වච්‌ඡති|
      block |බන්‌ධන්‌තී ඉත්‌ථිරූපෙන සමණෙ ධම්‌මජීවිනො|
    count |296|
      block |එහි කාළ නිවත්‌තස්‌සු භුඤ්‌ජ කාමෙ යථා පුරෙ|
      block |අහඤ්‌ච තෙ වසීකතා යෙ ච මෙ සන්‌ති ඤාතකා|
    count |297|
      block |එත්‌තො චාපෙ චතුබ්‌භාගං යථා භාසසි ත්‌වඤ්‌ච මෙ|
      block |තයි රත්‌තස්‌ස පොසස්‌ස උළාරං වත තං සියා|
    count |298|
      block |කාළඞ්‌ගිනිංව තක්‌කාරිං පුප්‌ඵිතං ගිරිමුද්‌ධනි|
      block |ඵුල්‌ලං දාලිමලට්‌ඨිංව අන්‌තොදීපෙව පාටලිං|
    count |299|
      block |හරිචන්‌දනලිත්‌තඞ්‌ගිං කාසිකුත්‌තමධාරිනිං|
      block |තං මං රූපවතිං සන්‌තිං කස්‌ස ඔහාය ගච්‌ඡසි|
    count |300|
      block |සාකුන්‌තිකොව සකුණිං යථා බන්‌ධිතුමිච්‌ඡති|
      block |ආහරිමෙන රූපෙන න මං ත්‌වං බාධයිස්‌සසි|
    count |301|
      block |ඉමඤ්‌ච මෙ පුත්‌තඵලං කාළ උප්‌පාදිතං තයා|
      block |තං මං පුත්‌තවතිං සන්‌තිං කස්‌ස ඔහාය ගච්‌ඡසි|
    count |302|
      block |ජහන්‌ති පුත්‌තෙ සප්‌පඤ්‌ඤා තතො ඤාතී තතො ධනං|
      block |පබ්‌බජන්‌ති මහාවීරා නාගො ඡෙත්‌වාව බන්‌ධනං|
    count |303|
      block |ඉදානි තෙ ඉමං පුත්‌තං දණ්‌ඩෙන ඡුරිකාය වා|
      block |භූමියං වා නිසුම්‌භිස්‌සං පුත්‌තසොකා න ගච්‌ඡසි|
    count |304|
      block |සචෙ පුත්‌තං සිඞ්‌ගාලානං කුක්‌කුරානං පදාහිසි|
      block |න මං පුත්‌තකත්‌තෙ ජම්‌මි පුනරාවත්‌තයිස්‌සසි|
    count |305|
      block |හන්‌ද ඛො දානි භද්‌දන්‌තෙ කුහිං කාළ ගමිස්‌සසි|
      block |කතමං ගාමනිගමං නගරං රාජධානියො|
    count |306|
      block |අහුම්‌හ පුබ්‌බෙ ගණිනො අස්‌සමණා සමණමානිනො|
      block |ගාමෙන ගාමං විචරිම්‌හ නගරෙ රාජධානියො|
    count |307|
      block |එසො හි භගවා බුද්‌ධො නදිං නෙරඤ්‌ජරං පති|
      block |සබ්‌බදුක්‌ඛප්‌පහානාය ධම්‌මං දෙසෙති පාණිනං|
      block |තස්‌සාහං සන්‌තිකං ගච්‌ඡං සො මෙ සත්‌ථා භවිස්‌සති|
    count |308|
      block |වන්‌දනං දානි වජ්‌ජාසි ලොකනාථං අනුත්‌තරං|
      block |පදක්‌ඛිණඤ්‌ච කත්‌වාන ආදිසෙය්‍යාසි දක්‌ඛිණං|
    count |309|
      block |එතං ඛො ලබ්‌භමම්‌හෙහි යථා භාසසි ත්‌වඤ්‌ච මෙ|
      block |වන්‌දනං දානි තෙ වජ්‌ජං ලොකනාථං අනුත්‌තරං|
      block |පදක්‌ඛිණඤ්‌ච කත්‌වාන ආදිසිස්‌සාමි දක්‌ඛිණං|
    count |310|
      block |තතො ච කාළො පක්‌කාමි නදිං නෙරඤ්‌ජරං පති|
      block |සො අද්‌දසාසි සම්‌බුද්‌ධං දෙසෙන්‌තං අමතං පදං|
    count |311|
      block |දුක්‌ඛං දුක්‌ඛසමුප්‌පාදං දුක්‌ඛස්‌ස ච අතික්‌කමං|
      block |අරියං චට්‌ඨඞ්‌ගිකං මග්‌ගං දුක්‌ඛූපසමගාමිනං|
    count |312|
      block |තස්‌ස පාදානි වන්‌දිත්‌වා කත්‌වාන නං පදක්‌ඛිණං|
      block |චාපාය ආදිසිත්‌වාන පබ්‌බජිං අනගාරියං|
      block |තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනං|
    stand |… චාපා ථෙරී…|
  block |සුන්‌දරීථෙරීගාථා|
    count |313|
      block |පෙතානි භොති පුත්‌තානි ඛාදමානා තුවං පුරෙ|
      block |තුවං දිවා ච රත්‌තො ච අතීව පරිතප්‌පසි|
    count |314|
      block |සාජ්‌ජ සබ්‌බානි ඛාදිත්‌වා සතපුත්‌තානි බ්‍රාහ්‌මණී|
      block |වාසෙට්‌ඨි කෙන වණ්‌ණෙන න බාළ්‌හං පරිතප්‌පසි|
    count |315|
      block |බහූනි පුත්‌තසතානි ඤාතිසඞ්‌ඝසතානි ච|
      block |ඛාදිතානි අතීතංසෙ මම තුය්‌හඤ්‌ච බ්‍රාහ්‌මණ|
    count |316|
      block |සාහං නිස්‌සරණං ඤත්‌වා ජාතියා මරණස්‌ස ච|
      block |න සොචාමි න රොදාමි න චාපි පරිතප්‌පයිං|
    count |317|
      block |අබ්‌භුතං වත වාසෙට්‌ඨි වාචං භාසසි එදිසිං|
      block |කස්‌ස ත්‌වං ධම්‌මමඤ්‌ඤාය ගිරං භාසසි එදිසිං|
    count |318|
      block |එස බ්‍රාහ්‌මණ සම්‌බුද්‌ධො නගරං මිථිලං පති|
      block |සබ්‌බදුක්‌ඛප්‌පහානාය ධම්‌මං දෙසෙසි පාණිනං|
    count |319|
      block |තස්‌ස බ්‍රහ්‌මෙ අරහතො ධම්‌මං සුත්‌වා නිරූපධිං|
      block |තත්‌ථ විඤ්‌ඤාතසද්‌ධම්‌මා පුත්‌තසොකං බ්‍යපානුදිං|
    count |320|
      block |සො අහම්‌පි ගමිස්‌සාමි නගරං මිථිලං පති|
      block |අප්‌පෙව මං සො භගවා සබ්‌බදුක්‌ඛා පමොචයෙ|
    count |321|
      block |අද්‌දස බ්‍රාහ්‌මණො බුද්‌ධං විප්‌පමුත්‌තං නිරූපධිං|
      block |ස්‌වස්‌ස ධම්‌මමදෙසෙසි මුනි දුක්‌ඛස්‌ස පාරගූ|
    count |322|
      block |දුක්‌ඛං දුක්‌ඛසමුප්‌පාදං දුක්‌ඛස්‌ස ච අතික්‌කමං|
      block |අරියං චට්‌ඨඞ්‌ගිකං මග්‌ගං දුක්‌ඛූපසමගාමිනං|
    count |323|
      block |තත්‌ථ විඤ්‌ඤාතසද්‌ධම්‌මො පබ්‌බජ්‌ජං සමරොචයි|
      block |සුජාතො තීහි රත්‌තීහි තිස්‌සො විජ්‌ජා අඵස්‌සයි|
    count |324|
      block |එහි සාරථි ගච්‌ඡාහි රථං නිය්‍යාදයාහිමං|
      block |ආරොග්‍යං බ්‍රාහ්‌මණිං වජ්‌ජ පබ්‌බජි දානි බ්‍රාහ්‌මණො|
      block |සුජාතො තීහි රත්‌තීහි තිස්‌සො විජ්‌ජා අඵස්‌සයි|
    count |325|
      block |තතො ච රථමාදාය සහස්‌සඤ්‌චාපි සාරථි|
      block |ආරොග්‍යං බ්‍රාහ්‌මණිවොච පබ්‌බජි දානි බ්‍රාහ්‌මණො|
      block |සුජාතො තීහි රත්‌තීහි තිස්‌සො විජ්‌ජා අඵස්‌සයි|
    count |326|
      block |එතඤ්‌චාහං අස්‌සරථං සහස්‌සඤ්‌චාපි සාරථි|
      block |තෙවිජ්‌ජං බ්‍රාහ්‌මණං සුත්‌වා පුණ්‌ණපත්‌තං දදාමි තෙ|
    count |327|
      block |තුය්‌හෙව හොත්‌වස්‌සරථො සහස්‌සඤ්‌චාපි බ්‍රාහ්‌මණි|
      block |අහම්‌පි පබ්‌බජිස්‌සාමි වරපඤ්‌ඤස්‌ස සන්‌තිකෙ|
    count |328|
      block |හත්‌ථී ගවස්‌සං මණිකුණ්‌ඩලඤ්‌ච ඵීතඤ්‌චිමං ගහවිභවං පහාය|
      block |පිතා පබ්‌බජිතො තුය්‌හං භුඤ්‌ජ භොගානි සුන්‌දරි තුවං දායාදිකා කුලෙ|
    count |329|
      block |හත්‌ථී ගවස්‌සං මණිකුණ්‌ඩලඤ්‌ච රම්‌මං චිමං ගහවිභවං පහාය|
      block |පිතා පබ්‌බජිතො මය්‌හං පුත්‌තසොකෙන අට්‌ටිතො|
      block |අහම්‌පි පබ්‌බජිස්‌සාමි භාතුසොකෙන අට්‌ටිතා|
    count |330|
      block |සො තෙ ඉජ්‌ඣතු සඞ්‌කප්‌පො යං ත්‌වං පත්‌ථෙසි සුන්‌දරී|
      block |උත්‌තිට්‌ඨපිණ්‌ඩො උඤ්‌ඡො ච පංසුකූලඤ්‌ච චීවරං|
      block |එතානි අභිසම්‌භොන්‌තී පරලොකෙ අනාසවා|
    count |331|
      block |සික්‌ඛමානාය මෙ අය්‍යෙ දිබ්‌බචක්‌ඛු විසොධිතං|
      block |පුබ්‌බෙනිවාසං ජානාමි යත්‌ථ මෙ වුසිතං පුරෙ|
    count |332|
      block |තුවං නිස්‌සාය කල්‍යාණී ථෙරී සඞ්‌ඝස්‌ස සොභනෙ|
      block |තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනං|
    count |333|
      block |අනුජානාහි මෙ අය්‍යෙ ඉච්‌ඡෙ සාවත්‌ථි ගන්‌තවෙ|
      block |සීහනාදං නදිස්‌සාමි බුද්‌ධසෙට්‌ඨස්‌ස සන්‌තිකෙ|
    count |334|
      block |පස්‌ස සුන්‌දරි සත්‌ථාරං හෙමවණ්‌ණං හරිත්‌තචං|
      block |අදන්‌තානං දමෙතාරං සම්‌බුද්‌ධමකුතොභයං|
    count |335|
      block |පස්‌ස සුන්‌දරිමායන්‌තිං විප්‌පමුත්‌තං නිරූපධිං|
      block |වීතරාගං විසංයුත්‌තං කතකිච්‌චමනාසවං|
    count |336|
      block |බාරාණසීතො නික්‌ඛම්‌ම තව සන්‌තිකමාගතා|
      block |සාවිකා තෙ මහාවීර පාදෙ වන්‌දති සුන්‌දරී|
    count |337|
      block |තුවං බුද්‌ධො තුවං සත්‌ථා තුය්‌හං ධීතාම්‌හි බ්‍රාහ්‌මණ|
      block |ඔරසා මුඛතො ජාතා කතකිච්‌චා අනාසවා|
    count |338|
      block |තස්‌සා තෙ ස්‌වාගතං භද්‌දෙ තතො තෙ අදුරාගතං|
      block |එවඤ්‌හි දන්‌තා ආයන්‌ති සත්‌ථු පාදානි වන්‌දිකා|
      block |වීතරාගා විසංයුත්‌තා කතකිච්‌චා අනාසවා|
    stand |… සුන්‌දරී ථෙරී…|
  block |සුභාකම්‌මාරධීතුථෙරීගාථා|
    count |339|
      block |දහරාහං සුද්‌ධවසනා යං පුරෙ ධම්‌මමස්‌සුණිං|
      block |තස්‌සා මෙ අප්‌පමත්‌තාය සච්‌චාභිසමයො අහු|
    count |340|
      block |තතොහං සබ්‌බකාමෙසු භුසං අරතිමජ්‌ඣගං|
      block |සක්‌කායස්‌මිං භයං දිස්‌වා නෙක්‌ඛම්‌මමෙව පීහයෙ|
    count |341|
      block |හිත්‌වානහං ඤාතිගණං දාසකම්‌මකරානි ච|
      block |ගාමඛෙත්‌තානි ඵීතානි රමණීයෙ පමොදිතෙ|
    count |342|
      block |පහායහං පබ්‌බජිතා සාපතෙය්‍යමනප්‌පකං|
      block |එවං සද්‌ධාය නික්‌ඛම්‌ම සද්‌ධම්‌මෙ සුප්‌පවෙදිතෙ|
    count |343|
      block |නෙතං අස්‌ස පතිරූපං ආකිඤ්‌චඤ්‌ඤඤ්‌හි පත්‌ථයෙ|
      block |යො ජාතරූපං රජතං ඡඩ්‌ඩෙත්‌වා පුනරාගමෙ|
    count |344|
      block |රජතං ජාතරූපං වා න බොධාය න සන්‌තියා|
      block |නෙතං සමණසාරුප්‌පං න එතං අරියද්‌ධනං|
    count |345|
      block |ලොභනං මදනඤ්‌චෙතං මොහනං රජවඩ්‌ඪනං|
      block |සාසඞ්‌කං බහුආයාසං නත්‌ථි චෙත්‌ථ ධුවං ඨිති|
    count |346|
      block |එත්‌ථ රත්‌තා පමත්‌තා ච සඞ්‌කිලිට්‌ඨමනා නරා|
      block |අඤ්‌ඤමඤ්‌ඤෙන බ්‍යාරුද්‌ධා පුථු කුබ්‌බන්‌ති මෙධගං|
    count |347|
      block |වධො බන්‌ධො පරික්‌ලෙසො ජානි සොකපරිද්‌දවො|
      block |කාමෙසු අධිපන්‌නානං දිස්‌සතෙ බ්‍යසනං බහුං|
    count |348|
      block |තං මං ඤාතී අමිත්‌තාව කිං වො කාමෙසු යුඤ්‌ජථ|
      block |ජානාථ මං පබ්‌බජිතං කාමෙසු භයදස්‌සිනිං|
    count |349|
      block |න හිරඤ්‌ඤසුවණ්‌ණෙන පරික්‌ඛීයන්‌ති ආසවා|
      block |අමිත්‌තා වධකා කාමා සපත්‌තා සල්‌ලබන්‌ධනා|
    count |350|
      block |තං මං ඤාතී අමිත්‌තාව කිං වො කාමෙසු යුඤ්‌ජථ|
      block |ජානාථ මං පබ්‌බජිතං මුණ්‌ඩං සඞ්‌ඝාටිපාරුතං|
    count |351|
      block |උත්‌තිට්‌ඨපිණ්‌ඩො උඤ්‌ඡො ච පංසුකූලඤ්‌ච චීවරං|
      block |එතං ඛො මම සාරුප්‌පං අනගාරූපනිස්‌සයො|
    count |352|
      block |වන්‌තා මහෙසීහි කාමා යෙ දිබ්‌බා යෙ ච මානුසා|
      block |ඛෙමට්‌ඨානෙ විමුත්‌තා තෙ පත්‌තා තෙ අචලං සුඛං|
    count |353|
      block |මාහං කාමෙහි සඞ්‌ගච්‌ඡිං යෙසු තාණං න විජ්‌ජති|
      block |අමිත්‌තා වධකා කාමා අග්‌ගික්‌ඛන්‌ධූපමා දුඛා|
    count |354|
      block |පරිපන්‌ථො එස භයො සවිඝාතො සකණ්‌ටකො|
      block |ගෙධො සුවිසමො චෙසො මහන්‌තො මොහනාමුඛො|
    count |355|
      block |උපසග්‌ගො භීමරූපො කාමා සප්‌පසිරූපමා|
      block |යෙ බාලා අභිනන්‌දන්‌ති අන්‌ධභූතා පුථුජ්‌ජනා|
    count |356|
      block |කාමපඞ්‌කෙන සත්‌තා හි බහූ ලොකෙ අවිද්‌දසූ|
      block |පරියන්‌තං න ජානන්‌ති ජාතියා මරණස්‌ස ච|
    count |357|
      block |දුග්‌ගතිගමනං මග්‌ගං මනුස්‌සා කාමහෙතුකං|
      block |බහුං වෙ පටිපජ්‌ජන්‌ති අත්‌තනො රොගමාවහං|
    count |358|
      block |එවං අමිත්‌තජනනා තාපනා සංකිලෙසිකා|
      block |ලොකාමිසා බන්‌ධනීයා කාමා මරණබන්‌ධනා|
    count |359|
      block |උම්‌මාදනා උල්‌ලපනා කාමා චිත්‌තප්‌පමද්‌දිනො|
      block |සත්‌තානං සඞ්‌කිලෙසාය ඛිප්‌පං මාරෙන ඔඩ්‌ඩිතං|
    count |360|
      block |අනන්‌තාදීනවා කාමා බහුදුක්‌ඛා මහාවිසා|
      block |අප්‌පස්‌සාදා රණකරා සුක්‌කපක්‌ඛවිසොසනා|
    count |361|
      block |සාහං එතාදිසං කත්‌වා බ්‍යසනං කාමහෙතුකං|
      block |න තං පච්‌චාගමිස්‌සාමි නිබ්‌බානාභිරතා සදා|
    count |362|
      block |රණං කරිත්‌වා කාමානං සීතිභාවාභිකඞ්‌ඛිනී|
      block |අප්‌පමත්‌තා විහස්‌සාමි සබ්‌බසංයොජනක්‌ඛයෙ|
    count |363|
      block |අසොකං විරජං ඛෙමං අරියට්‌ඨඞ්‌ගිකං උජුං|
      block |තං මග්‌ගං අනුගච්‌ඡාමි යෙන තිණ්‌ණා මහෙසිනො|
    count |364|
      block |ඉමං පස්‌සථ ධම්‌මට්‌ඨං සුභං කම්‌මාරධීතරං|
      block |අනෙජං උපසම්‌පජ්‌ජ රුක්‌ඛමූලම්‌හි ඣායති|
    count |365|
      block |අජ්‌ජට්‌ඨමී පබ්‌බජිතා සද්‌ධා සද්‌ධම්‌මසොභනා|
      block |විනීතුප්‌පලවණ්‌ණාය තෙවිජ්‌ජා මච්‌චුහායිනී|
    count |366|
      block |සායං භුජිස්‌සා අනණා භික්‌ඛුනී භාවිතින්‌ද්‍රියා|
      block |සබ්‌බයොගවිසංයුත්‌තා කතකිච්‌චා අනාසවා|
    count |367|
      block |තං සක්‌කො දෙවසඞ්‌ඝෙන උපසඞ්‌කම්‌ම ඉද්‌ධියා|
      block |නමස්‌සති භූතපති සුභං කම්‌මාරධීතරන්‌ති|
    stand |… සුභා කම්‌මාරධීතා ථෙරී…|
    stand |වීසතිනිපාතො නිට්‌ඨිතො|
