block |ඡක්‌කනිපාතො|
  block |පඤ්‌චසතමත්‌තාථෙරීගාථා|
    count |127|
      block |යස්‌ස මග්‌ගං න ජානාසි ආගතස්‌ස ගතස්‌ස වා|
      block |තං කුතො චාගතං සත්‌තං මම පුත්‌තොති රොදසි|
    count |128|
      block |මග්‌ගඤ්‌ච ඛොස්‌ස ජානාසි ආගතස්‌ස ගතස්‌ස වා|
      block |න නං සමනුසොචෙසි එවංධම්‌මා හි පාණිනො|
    count |129|
      block |අයාචිතො තතාගච්‌ඡි නානුඤ්‌ඤාතො ඉතො ගතො|
      block |කුතොචි නූන ආගන්‌ත්‌වා වසිත්‌වා කතිපාහකං|
      block |ඉතොපි අඤ්‌ඤෙන ගතො තතොපඤ්‌ඤෙන ගච්‌ඡති|
    count |130|
      block |පෙතො මනුස්‌සරූපෙන සංසරන්‌තො ගමිස්‌සති|
      block |යථාගතො තථා ගතො කා තත්‌ථ පරිදෙවනා|
    count |131|
      block |අබ්‌බහී වත මෙ සල්‌ලං දුද්‌දසං හදයස්‌සිතං|
      block |යා මෙ සොකපරෙතාය පුත්‌තසොකං බ්‍යපානුදි|
    count |132|
      block |සාජ්‌ජ අබ්‌බූළ්‌හසල්‌ලාහං නිච්‌ඡාතා පරිනිබ්‌බුතා|
      block |බුද්‌ධං ධම්‌මඤ්‌ච සඞ්‌ඝඤ්‌ච උපෙමි සරණං මුනිං|
    block |ඉත්‌ථං සුදං පඤ්‌චසතමත්‌තා ථෙරී භික්‌ඛුනියො…පෙ …|
  block |වාසෙට්‌ඨීථෙරීගාථා|
    count |133|
      block |පුත්‌තසොකෙනහං අට්‌ටා ඛිත්‌තචිත්‌තා විසඤ්‌ඤිනී|
      block |නග්‌ගා පකිණ්‌ණකෙසී ච තෙන තෙන විචාරිහං|
    count |134|
      block |වීථි සඞ්‌කාරකූටෙසු සුසානෙ රථියාසු ච|
      block |අචරිං තීණි වස්‌සානි ඛුප්‌පිපාසාසමප්‌පිතා|
    count |135|
      block |අථද්‌දසාසිං සුගතං නගරං මිථිලං පති|
      block |අදන්‌තානං දමෙතාරං සම්‌බුද්‌ධමකුතොභයං|
    count |136|
      block |සචිත්‌තං පටිලද්‌ධාන වන්‌දිත්‌වාන උපාවිසිං|
      block |සො මෙ ධම්‌මමදෙසෙසි අනුකම්‌පාය ගොතමො|
    count |137|
      block |තස්‌ස ධම්‌මං සුණිත්‌වාන පබ්‌බජිං අනගාරියං|
      block |යුඤ්‌ජන්‌තී සත්‌ථුවචනෙ සච්‌ඡාකාසිං පදං සිවං|
    count |138|
      block |සබ්‌බෙ සොකා සමුච්‌ඡින්‌නා පහීනා එතදන්‌තිකා|
      block |පරිඤ්‌ඤාතා හි මෙ වත්‌ථූ යතො සොකාන සම්‌භවොති|
    stand |… වාසෙට්‌ඨී ථෙරී…|
  block |ඛෙමාථෙරීගාථා|
    count |139|
      block |දහරා ත්‌වං රූපවතී අහම්‌පි දහරො යුවා|
      block |පඤ්‌චඞ්‌ගිකෙන තුරියෙන එහි ඛෙමෙ රමාමසෙ|
    count |140|
      block |ඉමිනා පූතිකායෙන ආතුරෙන පභඞ්‌ගුනා|
      block |අට්‌ටියාමි හරායාමි කාමතණ්‌හා සමූහතා|
    count |141|
      block |සත්‌තිසූලූපමා කාමා ඛන්‌ධාසං අධිකුට්‌ටනා|
      block |යං ත්‌වං කාමරතිං බ්‍රූසි අරතී දානි සා මම|
    count |142|
      block |සබ්‌බත්‌ථ විහතා නන්‌දී තමොඛන්‌ධො පදාලිතො|
      block |එවං ජානාහි පාපිම නිහතො ත්‌වමසි අන්‌තක|
    count |143|
      block |නක්‌ඛත්‌තානි නමස්‌සන්‌තා අග්‌ගිං පරිචරං වනෙ|
      block |යථාභුච්‌චමජානන්‌තා බාලා සුද්‌ධිමමඤ්‌ඤථ|
    count |144|
      block |අහඤ්‌ච ඛො නමස්‌සන්‌තී සම්‌බුද්‌ධං පුරිසුත්‌තමං|
      block |පමුත්‌තා සබ්‌බදුක්‌ඛෙහි සත්‌ථුසාසනකාරිකාති|
    stand |… ඛෙමා ථෙරී…|
  block |සුජාතාථෙරීගාථා|
    count |145|
      block |අලඞ්‌කතා සුවසනා මාලිනී චන්‌දනොක්‌ඛිතා|
      block |සබ්‌බාභරණසඤ්‌ඡන්‌නා දාසීගණපුරක්‌ඛතා|
    count |146|
      block |අන්‌නං පානඤ්‌ච ආදාය ඛජ්‌ජං භොජ්‌ජං අනප්‌පකං|
      block |ගෙහතො නික්‌ඛමිත්‌වාන උය්‍යානමභිහාරයිං|
    count |147|
      block |තත්‌ථ රමිත්‌වා කීළිත්‌වා ආගච්‌ඡන්‌තී සකං ඝරං|
      block |විහාරං දට්‌ඨුං පාවිසිං සාකෙතෙ අඤ්‌ජනං වනං|
    count |148|
      block |දිස්‌වාන ලොකපජ්‌ජොතං වන්‌දිත්‌වාන උපාවිසිං|
      block |සො මෙ ධම්‌මමදෙසෙසි අනුකම්‌පාය චක්‌ඛුමා|
    count |149|
      block |සුත්‌වා ච ඛො මහෙසිස්‌ස සච්‌චං සම්‌පටිවිජ්‌ඣහං|
      block |තත්‌ථෙව විරජං ධම්‌මං ඵුසයිං අමතං පදං|
    count |150|
      block |තතො විඤ්‌ඤාතසද්‌ධම්‌මා පබ්‌බජිං අනගාරියං|
      block |තිස්‌සො විජ්‌ජා අනුප්‌පත්‌තා අමොඝං බුද්‌ධසාසනන්‌ති|
    stand |… සුජාතා ථෙරී…|
  block |අනොපමාථෙරීගාථා|
    count |151|
      block |උච්‌චෙ කුලෙ අහං ජාතා බහුවිත්‌තෙ මහද්‌ධනෙ|
      block |වණ්‌ණරූපෙන සම්‌පන්‌නා ධීතා මජ්‌ඣස්‌ස අත්‍රජා|
    count |152|
      block |පත්‌ථිතා රාජපුත්‌තෙහි සෙට්‌ඨිපුත්‌තෙහි ගිජ්‌ඣිතා|
      block |පිතු මෙ පෙසයී දූතං දෙථ මය්‌හං අනොපමං|
    count |153|
      block |යත්‌තකං තුලිතා එසා තුය්‌හං ධීතා අනොපමා|
      block |තතො අට්‌ඨගුණං දස්‌සං හිරඤ්‌ඤං රතනානි ච|
    count |154|
      block |සාහං දිස්‌වාන සම්‌බුද්‌ධං ලොකජෙට්‌ඨං අනුත්‌තරං|
      block |තස්‌ස පාදානි වන්‌දිත්‌වා එකමන්‌තං උපාවිසිං|
    count |155|
      block |සො මෙ ධම්‌මමදෙසෙසි අනුකම්‌පාය ගොතමො|
      block |නිසින්‌නා ආසනෙ තස්‌මිං ඵුසයිං තතියං ඵලං|
    count |156|
      block |තතො කෙසානි ඡෙත්‌වාන පබ්‌බජිං අනගාරියං|
      block |අජ්‌ජ මෙ සත්‌තමී රත්‌ති යතො තණ්‌හා විසොසිතාති|
    stand |… අනොපමා ථෙරී…|
  block |මහාපජාපතිගොතමීථෙරීගාථා|
    count |157|
      block |බුද්‌ධ වීර නමො ත්‍යත්‌ථු සබ්‌බසත්‌තානමුත්‌තම|
      block |යො මං දුක්‌ඛා පමොචෙසි අඤ්‌ඤඤ්‌ච බහුකං ජනං|
    count |158|
      block |සබ්‌බදුක්‌ඛං පරිඤ්‌ඤාතං හෙතුතණ්‌හා විසොසිතා|
      block |භාවිතො අට්‌ඨඞ්‌ගිකො මග්‌ගො නිරොධො ඵුසිතො මයා|
    count |159|
      block |මාතා පුත්‌තො පිතා භාතා අය්‍යකා ච පුරෙ අහුං|
      block |යථාභුච්‌චමජානන්‌තී සංසරිංහං අනිබ්‌බිසං|
    count |160|
      block |දිට්‌ඨො හි මෙ සො භගවා අන්‌තිමොයං සමුස්‌සයො|
      block |වික්‌ඛීණො ජාතිසංසාරො නත්‌ථි දානි පුනබ්‌භවො|
    count |161|
      block |ආරද්‌ධවීරියෙ පහිතත්‌තෙ නිච්‌චං දළ්‌හපරක්‌කමෙ|
      block |සමග්‌ගෙ සාවකෙ පස්‌සෙ එසා බුද්‌ධාන වන්‌දනා|
    count |162|
      block |බහූනං වත අත්‌ථාය මායා ජනයි ගොතමං|
      block |බ්‍යාධිමරණතුන්‌නානං දුක්‌ඛක්‌ඛන්‌ධං බ්‍යපානුදීති|
    stand |… මහාපජාපතිගොතමී ථෙරී…|
  block |ගුත්‌තාථෙරීගාථා|
    count |163|
      block |ගුත්‌තෙ යදත්‌ථං පබ්‌බජ්‌ජා හිත්‌වා පුත්‌තං වසුං පියං|
      block |තමෙව අනුබ්‍රූහෙහි මා චිත්‌තස්‌ස වසං ගමි|
    count |164|
      block |චිත්‌තෙන වඤ්‌චිතා සත්‌තා මාරස්‌ස විසයෙ රතා|
      block |අනෙකජාතිසංසාරං සන්‌ධාවන්‌ති අවිද්‌දසූ|
    count |165|
      block |කාමච්‌ඡන්‌දඤ්‌ච බ්‍යාපාදං සක්‌කායදිට්‌ඨිමෙව ච|
      block |සීලබ්‌බතපරාමාසං විචිකිච්‌ඡඤ්‌ච පඤ්‌චමං|
    count |166|
      block |සංයොජනානි එතානි පජහිත්‌වාන භික්‌ඛුනී|
      block |ඔරම්‌භාගමනීයානි නයිදං පුනරෙහිසි|
    count |167|
      block |රාගං මානං අවිජ්‌ජඤ්‌ච උද්‌ධච්‌චඤ්‌ච විවජ්‌ජිය|
      block |සංයොජනානි ඡෙත්‌වාන දුක්‌ඛස්‌සන්‌තං කරිස්‌සසි|
    count |168|
      block |ඛෙපෙත්‌වා ජාතිසංසාරං පරිඤ්‌ඤාය පුනබ්‌භවං|
      block |දිට්‌ඨෙව ධම්‌මෙ නිච්‌ඡාතා උපසන්‌තා චරිස්‌සතීති|
    stand |… ගුත්‌තා ථෙරී…|
  block |විජයාථෙරීගාථා|
    count |169|
      block |චතුක්‌ඛත්‌තුං පඤ්‌චක්‌ඛත්‌තුං විහාරා උපනික්‌ඛමිං|
      block |අලද්‌ධා චෙතසො සන්‌තිං චිත්‌තෙ අවසවත්‌තිනී|
    count |170|
      block |භික්‌ඛුනිං උපසඞ්‌කම්‌ම සක්‌කච්‌චං පරිපුච්‌ඡහං|
      block |සා මෙ ධම්‌මමදෙසෙසි ධාතුආයතනානි ච|
    count |171|
      block |චත්‌තාරි අරියසච්‌චානි ඉන්‌ද්‍රියානි බලානි ච|
      block |බොජ්‌ඣඞ්‌ගට්‌ඨඞ්‌ගිකං මග්‌ගං උත්‌තමත්‌ථස්‌ස පත්‌තියා|
    count |172|
      block |තස්‌සාහං වචනං සුත්‌වා කරොන්‌තී අනුසාසනිං|
      block |රත්‌තියා පුරිමෙ යාමෙ පුබ්‌බජාතිමනුස්‌සරිං|
    count |173|
      block |රත්‌තියා මජ්‌ඣිමෙ යාමෙ දිබ්‌බචක්‌ඛුං විසොධයිං|
      block |රත්‌තියා පච්‌ඡිමෙ යාමෙ තමොඛන්‌ධං පදාලයිං|
    count |174|
      block |පීතිසුඛෙන ච කායං ඵරිත්‌වා විහරිං තදා|
      block |සත්‌තමියා පාදෙ පසාරෙසිං තමොඛන්‌ධං පදාලියාති|
    stand |… විජයා ථෙරී…|
    stand |ඡක්‌කනිපාතො නිට්‌ඨිතො|
