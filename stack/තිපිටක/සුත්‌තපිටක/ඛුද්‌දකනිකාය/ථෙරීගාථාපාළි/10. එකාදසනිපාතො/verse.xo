block |එකාදසනිපාතො|
  block |කිසාගොතමීථෙරීගාථා|
    count |213|
      block |කල්‍යාණමිත්‌තතා මුනිනා ලොකං ආදිස්‌ස වණ්‌ණිතා|
      block |කල්‍යාණමිත්‌තෙ භජමානො අපි බාලො පණ්‌ඩිතො අස්‌ස|
    count |214|
      block |භජිතබ්‌බා සප්‌පුරිසා පඤ්‌ඤා තථා වඩ්‌ඪති භජන්‌තානං|
      block |භජමානො සප්‌පුරිසෙ සබ්‌බෙහිපි දුක්‌ඛෙහි පමුච්‌චෙය්‍ය|
    count |215|
      block |දුක්‌ඛඤ්‌ච විජානෙය්‍ය දුක්‌ඛස්‌ස ච සමුදයං නිරොධං|
      block |අට්‌ඨඞ්‌ගිකඤ්‌ච මග්‌ගං චත්‌තාරිපි අරියසච්‌චානි|
    count |216|
      block |දුක්‌ඛො ඉත්‌ථිභාවො අක්‌ඛාතො පුරිසදම්‌මසාරථිනා|
      block |සපත්‌තිකම්‌පි හි දුක්‌ඛං අප්‌පෙකච්‌චා සකිං විජාතායො|
    count |217|
      block |ගලකෙ අපි කන්‌තන්‌ති සුඛුමාලිනියො විසානි ඛාදන්‌ති|
      block |ජනමාරකමජ්‌ඣගතා උභොපි බ්‍යසනානි අනුභොන්‌ති|
    count |218|
      block |උපවිජඤ්‌ඤා ගච්‌ඡන්‌තී අද්‌දසාහං පතිං මතං|
      block |පන්‌ථම්‌හි විජායිත්‌වාන අප්‌පත්‌තාව සකං ඝරං|
    count |219|
      block |ද්‌වෙ පුත්‌තා කාලකතා පතී ච පන්‌ථෙ මතො කපණිකාය|
      block |මාතා පිතා ච භාතා ඩය්‌හන්‌ති ච එකචිතකායං|
    count |220|
      block |ඛීණකුලීනෙ කපණෙ අනුභූතං තෙ දුඛං අපරිමාණං|
      block |අස්‌සූ ච තෙ පවත්‌තං බහූනි ච ජාතිසහස්‌සානි|
    count |221|
      block |වසිතා සුසානමජ්‌ඣෙ අථොපි ඛාදිතානි පුත්‌තමංසානි|
      block |හතකුලිකා සබ්‌බගරහිතා මතපතිකා අමතමධිගච්‌ඡිං|
    count |222|
      block |භාවිතො මෙ මග්‌ගො අරියො අට්‌ඨඞ්‌ගිකො අමතගාමී|
      block |නිබ්‌බානං සච්‌ඡිකතං ධම්‌මාදාසං අවෙක්‌ඛිංහං|
    count |223|
      block |අහමම්‌හි කන්‌තසල්‌ලා ඔහිතභාරා කතඤ්‌හි කරණීයං|
      block |කිසා ගොතමී ථෙරී විමුත්‌තචිත්‌තා ඉමං භණීති|
    stand |… කිසා ගොතමී ථෙරී…|
    stand |එකාදසනිපාතො නිට්‌ඨිතො|
