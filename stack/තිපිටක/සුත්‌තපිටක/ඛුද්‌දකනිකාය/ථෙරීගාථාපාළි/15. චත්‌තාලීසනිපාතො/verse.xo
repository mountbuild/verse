block |චත්‌තාලීසනිපාතො|
  block |ඉසිදාසීථෙරීගාථා|
    count |402|
      block |නගරම්‌හි කුසුමනාමෙ පාටලිපුත්‌තම්‌හි පථවියා මණ්‌ඩෙ|
      block |සක්‍යකුලකුලීනායො ද්‌වෙ භික්‌ඛුනියො හි ගුණවතියො|
    count |403|
      block |ඉසිදාසී තත්‌ථ එකා දුතියා බොධීති සීලසම්‌පන්‌නා ච|
      block |ඣානජ්‌ඣායනරතායො බහුස්‌සුතායො ධුතකිලෙසායො|
    count |404|
      block |තා පිණ්‌ඩාය චරිත්‌වා භත්‌තත්‌ථං කරිය ධොතපත්‌තායො|
      block |රහිතම්‌හි සුඛනිසින්‌නා ඉමා ගිරා අබ්‌භුදීරෙසුං|
    count |405|
      block |පාසාදිකාසි අය්‍යෙ ඉසිදාසි වයොපි තෙ අපරිහීනො|
      block |කිං දිස්‌වාන බ්‍යාලිකං අථාසි නෙක්‌ඛම්‌මමනුයුත්‌තා|
    count |406|
      block |එවමනුයුඤ්‌ජියමානා සා රහිතෙ ධම්‌මදෙසනාකුසලා|
      block |ඉසිදාසී වචනමබ්‍රවි සුණ බොධි යථාම්‌හි පබ්‌බජිතා|
    count |407|
      block |උජ්‌ජෙනියා පුරවරෙ මය්‌හං පිතා සීලසංවුතො සෙට්‌ඨි|
      block |තස්‌සම්‌හි එකධීතා පියා මනාපා ච දයිතා ච|
    count |408|
      block |අථ මෙ සාකෙතතො වරකා ආගච්‌ඡුමුත්‌තමකුලීනා|
      block |සෙට්‌ඨී පහූතරතනො තස්‌ස මමං සුණ්‌හමදාසි තාතො|
    count |409|
      block |සස්‌සුයා සස්‌සුරස්‌ස ච සායං පාතං පණාමමුපගම්‌ම|
      block |සිරසා කරොමි පාදෙ වන්‌දාමි යථාම්‌හි අනුසිට්‌ඨා|
    count |410|
      block |යා මය්‌හං සාමිකස්‌ස භගිනියො භාතුනො පරිජනො වා|
      block |තමෙකවරකම්‌පි දිස්‌වා උබ්‌බිග්‌ගා ආසනං දෙමි|
    count |411|
      block |අන්‌නෙන ච පානෙන ච ඛජ්‌ජෙන ච යඤ්‌ච තත්‌ථ සන්‌නිහිතං|
      block |ඡාදෙමි උපනයාමි ච දෙමි ච යං යස්‌ස පතිරූපං|
    count |412|
      block |කාලෙන උපට්‌ඨහිත්‌වා ඝරං සමුපගමාමි උම්‌මාරෙ|
      block |ධොවන්‌තී හත්‌ථපාදෙ පඤ්‌ජලිකා සාමිකමුපෙමි|
    count |413|
      block |කොච්‌ඡං පසාදං අඤ්‌ජනිඤ්‌ච ආදාසකඤ්‌ච ගණ්‌හිත්‌වා|
      block |පරිකම්‌මකාරිකා විය සයමෙව පතිං විභූසෙමි|
    count |414|
      block |සයමෙව ඔදනං සාධයාමි සයමෙව භාජනං ධොවන්‌තී|
      block |මාතාව එකපුත්‌තකං තථා භත්‌තාරං පරිචරාමි|
    count |415|
      block |එවං මං භත්‌තිකතං අනුරත්‌තං කාරිකං නිහතමානං|
      block |උට්‌ඨායිකං අනලසං සීලවතිං දුස්‌සතෙ භත්‌තා|
    count |416|
      block |සො මාතරඤ්‌ච පිතරඤ්‌ච භණති ආපුච්‌ඡහං ගමිස්‌සාමි|
      block |ඉසිදාසියා න සහ වච්‌ඡං එකාගාරෙහං සහ වත්‌ථුං|
    count |417|
      block |මා එවං පුත්‌ත අවච ඉසිදාසී පණ්‌ඩිතා පරිබ්‍යත්‌තා|
      block |උට්‌ඨායිකා අනලසා කිං තුය්‌හං න රොචතෙ පුත්‌ත|
    count |418|
      block |න ච මෙ හිංසති කිඤ්‌චි න චහං ඉසිදාසියා සහ වච්‌ඡං|
      block |දෙස්‌සාව මෙ අලං මෙ අපුච්‌ඡාහං ගමිස්‌සාමි|
    count |419|
      block |තස්‌ස වචනං සුණිත්‌වා සස්‌සු සසුරො ච මං අපුච්‌ඡිංසු|
      block |කිස්‌ස තයා අපරද්‌ධං භණ විස්‌සට්‌ඨා යථාභූතං|
    count |420|
      block |නපිහං අපරජ්‌ඣං කිඤ්‌චි නපි හිංසෙමි න භණාමි දුබ්‌බචනං|
      block |කිං සක්‌කා කාතුය්‍යෙ යං මං විද්‌දෙස්‌සතෙ භත්‌තා|
    count |421|
      block |තෙ මං පිතුඝරං පටිනයිංසු විමනා දුඛෙන අධිභූතා|
      block |පුත්‌තමනුරක්‌ඛමානා ජිතාම්‌හසෙ රූපිනිං ලක්‌ඛිං|
    count |422|
      block |අථ මං අදාසි තාතො අඩ්‌ඪස්‌ස ඝරම්‌හි දුතියකුලිකස්‌ස|
      block |තතො උපඩ්‌ඪසුඞ්‌කෙන යෙන මං වින්‌දථ සෙට්‌ඨි|
    count |423|
      block |තස්‌සපි ඝරම්‌හි මාසං අවසිං අථ සොපි මං පටිච්‌ඡරයි|
      block |දාසීව උපට්‌ඨහන්‌තිං අදූසිකං සීලසම්‌පන්‌නං|
    count |424|
      block |භික්‌ඛාය ච විචරන්‌තං දමකං දන්‌තං මෙ පිතා භණති|
      block |හොහිසි මෙ ජාමාතා නික්‌ඛිප පොට්‌ඨිඤ්‌ච ඝටිකඤ්‌ච|
    count |425|
      block |සොපි වසිත්‌වා පක්‌ඛං අථ තාතං භණති දෙහි මෙ පොට්‌ඨිං|
      block |ඝටිකඤ්‌ච මල්‌ලකඤ්‌ච පුනපි භික්‌ඛං චරිස්‌සාමි|
    count |426|
      block |අථ නං භණතී තාතො අම්‌මා සබ්‌බො ච මෙ ඤාතිගණවග්‌ගො|
      block |කිං තෙ න කීරති ඉධ භණ ඛිප්‌පං තං තෙ කරිහිති|
    count |427|
      block |එවං භණිතො භණති යදි මෙ අත්‌තා සක්‌කොති අලං මය්‌හං|
      block |ඉසිදාසියා න සහ වච්‌ඡං එකඝරෙහං සහ වත්‌ථුං|
    count |428|
      block |විස්‌සජ්‌ජිතො ගතො සො අහම්‌පි එකාකිනී විචින්‌තෙමි|
      block |ආපුච්‌ඡිතූන ගච්‌ඡං මරිතුයෙ වා පබ්‌බජිස්‌සං වා|
    count |429|
      block |අථ අය්‍යා ජිනදත්‌තා ආගච්‌ඡී ගොචරාය චරමානා|
      block |තාතකුලං විනයධරී බහුස්‌සුතා සීලසම්‌පන්‌නා|
    count |430|
      block |තං දිස්‌වාන අම්‌හාකං උට්‌ඨායාසනං තස්‌සා පඤ්‌ඤාපයිං|
      block |නිසින්‌නාය ච පාදෙ වන්‌දිත්‌වා භොජනමදාසිං|
    count |431|
      block |අන්‌නෙන ච පානෙන ච ඛජ්‌ජෙන ච යඤ්‌ච තත්‌ථ සන්‌නිහිතං|
      block |සන්‌තප්‌පයිත්‌වා අවචං අය්‍යෙ ඉච්‌ඡාමි පබ්‌බජිතුං|
    count |432|
      block |අථ මං භණතී තාතො ඉධෙව පුත්‌තක චරාහි ත්‌වං ධම්‌මං|
      block |අන්‌නෙන ච පානෙන ච තප්‌පය සමණෙ ද්‌විජාතී ච|
    count |433|
      block |අථහං භණාමි තාතං රොදන්‌තී අඤ්‌ජලිං පණාමෙත්‌වා|
      block |පාපඤ්‌හි මයා පකතං කම්‌මං තං නිජ්‌ජරෙස්‌සාමි|
    count |434|
      block |අථ මං භණතී තාතො පාපුණ බොධිඤ්‌ච අග්‌ගධම්‌මඤ්‌ච|
      block |නිබ්‌බානඤ්‌ච ලභස්‌සු යං සච්‌ඡිකරී ද්‌විපදසෙට්‌ඨො|
    count |435|
      block |මාතාපිතූ අභිවාදයිත්‌වා සබ්‌බඤ්‌ච ඤාතිගණවග්‌ගං|
      block |සත්‌තාහං පබ්‌බජිතා තිස්‌සො විජ්‌ජා අඵස්‌සයිං|
    count |436|
      block |ජානාමි අත්‌තනො සත්‌ත ජාතියො යස්‌සයං ඵලවිපාකො|
      block |තං තව ආචික්‌ඛිස්‌සං තං එකමනා නිසාමෙහි|
    count |437|
      block |නගරම්‌හි එරකච්‌ඡෙ සුවණ්‌ණකාරො අහං පහූතධනො|
      block |යොබ්‌බනමදෙන මත්‌තො සො පරදාරං අසෙවිහං|
    count |438|
      block |සොහං තතො චවිත්‌වා නිරයම්‌හි අපච්‌චිසං චිරං|
      block |පක්‌කො තතො ච උට්‌ඨහිත්‌වා මක්‌කටියා කුච්‌ඡිමොක්‌කමිං|
    count |439|
      block |සත්‌තාහජාතකං මං මහාකපි යූථපො නිල්‌ලච්‌ඡෙසි|
      block |තස්‌සෙතං කම්‌මඵලං යථාපි ගන්‌ත්‌වාන පරදාරං|
    count |440|
      block |සොහං තතො චවිත්‌වා කාලං කරිත්‌වා සින්‌ධවාරඤ්‌ඤෙ|
      block |කාණාය ච ඛඤ්‌ජාය ච එළකියා කුච්‌ඡිමොක්‌කමිං|
    count |441|
      block |ද්‌වාදස වස්‌සානි අහං නිල්‌ලච්‌ඡිතො දාරකෙ පරිවහිත්‌වා|
      block |කිමිනාවට්‌ටො අකල්‌ලො යථාපි ගන්‌ත්‌වාන පරදාරං|
    count |442|
      block |සොහං තතො චවිත්‌වා ගොවාණිජකස්‌ස ගාවියා ජාතො|
      block |වච්‌ඡො ලාඛාතම්‌බො නිල්‌ලච්‌ඡිතො ද්‌වාදසෙ මාසෙ|
    count |443|
      block |වොඪූන නඞ්‌ගලමහං සකටඤ්‌ච ධාරයාමි|
      block |අන්‌ධොවට්‌ටො අකල්‌ලො යථාපි ගන්‌ත්‌වාන පරදාරං|
    count |444|
      block |සොහං තතො චවිත්‌වා වීථියා දාසියා ඝරෙ ජාතො|
      block |නෙව මහිලා න පුරිසො යථාපි ගන්‌ත්‌වාන පරදාරං|
    count |445|
      block |තිංසතිවස්‌සම්‌හි මතො සාකටිකකුලම්‌හි දාරිකා ජාතා|
      block |කපණම්‌හි අප්‌පභොගෙ ධනික පුරිසපාතබහුලම්‌හි|
    count |446|
      block |තං මං තතො සත්‌ථවාහො උස්‌සන්‌නාය විපුලාය වඩ්‌ඪියා|
      block |ඔකඩ්‌ඪති විලපන්‌තිං අච්‌ඡින්‌දිත්‌වා කුලඝරස්‌මා|
    count |447|
      block |අථ සොළසමෙ වස්‌සෙ දිස්‌වා මං පත්‌තයොබ්‌බනං කඤ්‌ඤං|
      block |ඔරුන්‌ධතස්‌ස පුත්‌තො ගිරිදාසො නාම නාමෙන|
    count |448|
      block |තස්‌සපි අඤ්‌ඤා භරියා සීලවතී ගුණවතී යසවතී ච|
      block |අනුරත්‌තා භත්‌තාරං තස්‌සාහං විද්‌දෙසනමකාසිං|
    count |449|
      block |තස්‌සෙතං කම්‌මඵලං යං මං අපකීරිතූන ගච්‌ඡන්‌ති|
      block |දාසීව උපට්‌ඨහන්‌තිං තස්‌සපි අන්‌තො කතො මයාති|
    stand |… ඉසිදාසී ථෙරී…|
    stand |චත්‌තාලීසනිපාතො නිට්‌ඨිතො|
