block |පුරිසවිමානං|
  block |මහාරථවග්‌ගො|
    block |මණ්‌ඩූකදෙවපුත්‌තවිමානවත්‌ථු|
      count |857|
        block |කො මෙ වන්‌දති පාදානි ඉද්‌ධියා යසසා ජලං|
        block |අභික්‌කන්‌තෙන වණ්‌ණෙන සබ්‌බා ඔභාසයං දිසාති|
      count |858|
        block |මණ්‌ඩූකොහං පුරෙ ආසිං උදකෙ වාරිගොචරො|
        block |තව ධම්‌මං සුණන්‌තස්‌ස අවධී වච්‌ඡපාලකො|
      count |859|
        block |මුහුත්‌තං චිත්‌තපසාදස්‌ස ඉද්‌ධිං පස්‌ස යසඤ්‌ච මෙ|
        block |ආනුභාවඤ්‌ච මෙ පස්‌ස වණ්‌ණං පස්‌ස ජුතිඤ්‌ච මෙ|
      count |860|
        block |යෙ ච තෙ දීඝමද්‌ධානං ධම්‌මං අස්‌සොසුං ගොතම|
        block |පත්‌තා තෙ අචලට්‌ඨානං යත්‌ථ ගන්‌ත්‌වා න සොචරෙති|
      stand |මණ්‌ඩූකදෙවපුත්‌තවිමානං පඨමං|
    block |රෙවතීවිමානවත්‌ථු|
      count |861|
        block |චිරප්‌පවාසිං පුරිසං දූරතො සොත්‌ථිමාගතං|
        block |ඤාතිමිත්‌තා සුහජ්‌ජා ච අභිනන්‌දන්‌ති ආගතං|
      count |862|
        block |තථෙව කතපුඤ්‌ඤම්‌පි අස්‌මා ලොකා පරං ගතං|
        block |පුඤ්‌ඤානි පටිගණ්‌හන්‌ති පියං ඤාතීව ආගතං|
      count |863|
        block |උට්‌ඨෙහි රෙවතෙ සුපාපධම්‌මෙ අපාරුතද්‌වාරෙ අදානසීලෙ|
        block |නෙස්‌සාම තං යත්‌ථ ථුනන්‌ති දුග්‌ගතා සමප්‌පිතා නෙරයිකා දුක්‌ඛෙනාති|
      count |864|
        block |ඉච්‌චෙව වත්‌වාන යමස්‌ස දූතා තෙ ද්‌වෙ යක්‌ඛා ලොහිතක්‌ඛා බ්‍රහන්‌තා|
        block |පච්‌චෙකබාහාසු ගහෙත්‌වා රෙවතං පක්‌කාමයුං දෙවගණස්‌ස සන්‌තිකෙ|
      count |865|
        block |ආදිච්‌චවණ්‌ණං රුචිරං පභස්‌සරං බ්‍යම්‌හං සුභං කඤ්‌චනජාලඡන්‌නං|
        block |කස්‌සෙතමාකිණ්‌ණජනං විමානං සූරියස්‌ස රංසීරිව ජොතමානං|
      count |866|
        block |නාරීගණා චන්‌දනසාරලිත්‌තා උභතො විමානං උපසොභයන්‌ති|
        block |තං දිස්‌සති සූරියසමානවණ්‌ණං කො මොදති සග්‌ගපත්‌තො විමානෙති|
      count |867|
        block |බාරාණසියං නන්‌දියො නාමාසි උපාසකො අමච්‌ඡරී දානපති වදඤ්‌ඤූ|
        block |තස්‌සෙතමාකිණ්‌ණජනං විමානං සූරියස්‌ස රංසීරිව ජොතමානං|
      count |868|
        block |නාරීගණා චන්‌දනසාරලිත්‌තා උභතො විමානං උපසොභයන්‌ති|
        block |තං දිස්‌සති සූරියසමානවණ්‌ණං සො මොදති සග්‌ගපත්‌තො විමානෙති|
      count |869|
        block |නන්‌දියස්‌සාහං භරියා අගාරිනී සබ්‌බකුලස්‌ස ඉස්‌සරා|
        block |භත්‌තු විමානෙ රමිස්‌සාමි දානහං න පත්‌ථයෙ නිරයං දස්‌සනායාති|
      count |870|
        block |එසො තෙ නිරයො සුපාපධම්‌මෙ පුඤ්‌ඤං තයා අකතං ජීවලොකෙ|
        block |න හි මච්‌ඡරී රොසකො පාපධම්‌මො සග්‌ගූපගානං ලභති සහබ්‍යතන්‌ති|
      count |871|
        block |කිං නු ගූථඤ්‌ච මුත්‌තඤ්‌ච අසුචී පටිදිස්‌සති|
        block |දුග්‌ගන්‌ධං කිමිදං මීළ්‌හං කිමෙතං උපවායතීති|
      count |872|
        block |එස සංසවකො නාම ගම්‌භීරො සතපොරිසො|
        block |යත්‌ථ වස්‌සසහස්‌සානි තුවං පච්‌චසි රෙවතෙති|
      count |873|
        block |කිං නු කායෙන වාචාය මනසා දුක්‌කටං කතං|
        block |කෙන සංසවකො ලද්‌ධො ගම්‌භීරො සතපොරිසොති|
      count |874|
        block |සමණෙ බ්‍රාහ්‌මණෙ චාපි අඤ්‌ඤෙ වාපි වනිබ්‌බකෙ|
        block |මුසාවාදෙන වඤ්‌චෙසි තං පාපං පකතං තයා|
      count |875|
        block |තෙන සංසවකො ලද්‌ධො ගම්‌භීරො සතපොරිසො|
        block |තත්‌ථ වස්‌සසහස්‌සානි තුවං පච්‌චසි රෙවතෙ|
      count |876|
        block |හත්‌ථෙපි ඡින්‌දන්‌ති අථොපි පාදෙ කණ්‌ණෙපි ඡින්‌දන්‌ති අථොපි නාසං|
        block |අථොපි කාකොළගණා සමෙච්‌ච සඞ්‌ගම්‌ම ඛාදන්‌ති විඵන්‌දමානන්‌ති|
      count |877|
        block |සාධු ඛො මං පටිනෙථ කාහාමි කුසලං බහුං|
        block |දානෙන සමචරියාය සංයමෙන දමෙන ච|
        block |යං කත්‌වා සුඛිතා හොන්‌ති න ච පච්‌ඡානුතප්‌පරෙති|
      count |878|
        block |පුරෙ තුවං පමජ්‌ජිත්‌වා ඉදානි පරිදෙවසි|
        block |සයං කතානං කම්‌මානං විපාකං අනුභොස්‌සසීති|
      count |879|
        block |කො දෙවලොකතො මනුස්‌සලොකං ගන්‌ත්‌වාන පුට්‌ඨො මෙ එවං වදෙය්‍ය|
        block |නික්‌ඛිත්‌තදණ්‌ඩෙසු දදාථ දානං අච්‌ඡාදනං සෙය්‍ය මථන්‌නපානං|
        block |නහි මච්‌ඡරී රොසකො පාපධම්‌මො සග්‌ගූපගානං ලභති සහබ්‍යතං|
      count |880|
        block |සාහං නූන ඉතො ගන්‌ත්‌වා යොනිං ලද්‌ධාන මානුසිං|
        block |වදඤ්‌ඤූ සීලසම්‌පන්‌නා කාහාමි කුසලං බහුං|
        block |දානෙන සමචරියාය සංයමෙන දමෙන ච|
      count |881|
        block |ආරාමානි ච රොපිස්‌සං දුග්‌ගෙ සඞ්‌කමනානි ච|
        block |පපඤ්‌ච උදපානඤ්‌ච විප්‌පසන්‌නෙන චෙතසා|
      count |882|
        block |චාතුද්‌දසිං පඤ්‌චදසිං යා ච පක්‌ඛස්‌ස අට්‌ඨමී|
        block |පාටිහාරියපක්‌ඛඤ්‌ච අට්‌ඨඞ්‌ගසුසමාගතං|
      count |883|
        block |උපොසථං උපවසිස්‌සං සදා සීලෙසු සංවුතා|
        block |න ච දානෙ පමජ්‌ජිස්‌සං සාමං දිට්‌ඨමිදං මයාති|
      count |884|
        block |ඉච්‌චෙවං විප්‌පලපන්‌තිං ඵන්‌දමානං තතො තතො|
        block |ඛිපිංසු නිරයෙ ඝොරෙ උද්‌ධපාදං අවංසිරං|
      count |885|
        block |අහං පුරෙ මච්‌ඡරිනී අහොසිං පරිභාසිකා සමණබ්‍රාහ්‌මණානං|
        block |විතථෙන ච සාමිකං වඤ්‌චයිත්‌වා පච්‌චාමහං නිරයෙ ඝොරරූපෙති|
      stand |රෙවතීවිමානං දුතියං|
    block |ඡත්‌තමාණවකවිමානවත්‌ථු|
      count |886|
        block |යෙ වදතං පවරො මනුජෙසු සක්‍යමුනී භගවා කතකිච්‌චො|
        block |පාරගතො බලවීරියසමඞ්‌ගී තං සුගතං සරණත්‌ථමුපෙහි|
      count |887|
        block |රාගවිරාගමනෙජමසොකං ධම්‌මමසඞ්‌ඛතමප්‌පටිකූලං|
        block |මධුරමිමං පගුණං සුවිභත්‌තං ධම්‌මමිමං සරණත්‌ථමුපෙහි|
      count |888|
        block |යත්‌ථ ච දින්‌න මහප්‌ඵලමාහු චතූසු සුචීසු පුරිසයුගෙසු|
        block |අට්‌ඨ ච පුග්‌ගලධම්‌මදසා තෙ සඞ්‌ඝමිමං සරණත්‌ථමුපෙහි|
      count |889|
        block |න තථා තපති නභෙ සූරියො චන්‌දො ච න භාසති න ඵුස්‌සො|
        block |යථා අතුලමිදං මහප්‌පභාසං කො නු ත්‌වං තිදිවා මහිං උපාගා|
      count |890|
        block |ඡින්‌දති රංසී පභඞ්‌කරස්‌ස සාධිකවීසතියොජනානි ආභා|
        block |රත්‌තිමපි යථා දිවං කරොති පරිසුද්‌ධං විමලං සුභං විමානං|
      count |891|
        block |බහුපදුමවිචිත්‍රපුණ්‌ඩරීකං වොකිණ්‌ණං කුසුමෙහි නෙකචිත්‌තං|
        block |අරජවිරජහෙමජාලඡන්‌නං ආකාසෙ තපති යථාපි සූරියො|
      count |892|
        block |රත්‌තම්‌බරපීතවසසාහි අගරුපියඞ්‌ගුචන්‌දනුස්‌සදාහි|
        block |කඤ්‌චනතනුසන්‌නිභත්‌තචාහි පරිපූරං ගගනංව තාරකාහි|
      count |893|
        block |නරනාරියො බහුකෙත්‌ථනෙකවණ්‌ණා කුසුමවිභූසිතාභරණෙත්‌ථ සුමනා|
        block |අනිලපමුඤ්‌චිතා පවන්‌ති සුරභිං තපනියවිතතා සුවණ්‌ණඡන්‌නා|
      count |894|
        block |කිස්‌ස සංයමස්‌ස අයං විපාකො කෙනාසි කම්‌මඵලෙනිධූපපන්‌නො|
        block |යථා ච තෙ අධිගතමිදං විමානං තදනුපදං අවචාසි ඉඞ්‌ඝ පුට්‌ඨොති|
      count |895|
        block |සයමිධ පථෙ සමෙච්‌ච මාණවෙන සත්‌ථානුසාසි අනුකම්‌පමානො|
        block |තව රතනවරස්‌ස ධම්‌මං සුත්‌වා කරිස්‌සාමීති ච බ්‍රවිත්‌ථ ඡත්‌තො|
      count |896|
        block |ජිනවරපවරං උපෙහි සරණං ධම්‌මඤ්‌චාපි තථෙව භික්‌ඛුසඞ්‌ඝං|
        block |නොති පඨමං අවොචහං භන්‌තෙ පච්‌ඡා තෙ වචනං තථෙවකාසිං|
      count |897|
        block |මා ච පාණවධං විවිධං චරස්‌සු අසුචිං|
        block |න හි පාණෙසු අසඤ්‌ඤතං අවණ්‌ණයිංසු සප්‌පඤ්‌ඤා|
        block |නොති පඨමං අවොචහං භන්‌තෙ|
        block |පච්‌ඡා තෙ වචනං තථෙවකාසිං|
      count |898|
        block |මා ච පරජනස්‌ස රක්‌ඛිතම්‌පි ආදාතබ්‌බමමඤ්‌ඤිථො අදින්‌නං|
        block |නොති පඨමං අවොචහං භන්‌තෙ පච්‌ඡා වචනං තථෙවකාසිං|
      count |899|
        block |මා ච පරජනස්‌ස රක්‌ඛිතායො පරභරියා අගමා අනරියමෙතං|
        block |නොති පඨමං අවොචහං භන්‌තෙ පච්‌ඡා තෙ වචනං තථෙවකාසිං|
      count |900|
        block |මා ච විතථං අඤ්‌ඤථා අභාණි|
        block |න හි මුසාවාදං අවණ්‌ණයිංසු සප්‌පඤ්‌ඤා|
        block |නොති පඨමං අවොචහං භන්‌තෙ පච්‌ඡා තෙ වචනං තථෙවකාසිං|
      count |901|
        block |යෙන ච පුරිසස්‌ස අපෙති සඤ්‌ඤා තං මජ්‌ජං පරිවජ්‌ජයස්‌සු සබ්‌බං|
        block |නොති පඨමං අවොචහං භන්‌තෙ පච්‌ඡා තෙ වචනං තථෙවකාසිං|
      count |902|
        block |ස්‌වාහං ඉධ පඤ්‌ච සික්‌ඛා කරිත්‌වා පටිපජ්‌ජිත්‌වා තථාගතස්‌ස ධම්‌මෙ|
        block |ද්‌වෙපථමගමාසිං චොරමජ්‌ඣෙ තෙ මං තත්‌ථ වධිංසු භොගහෙතු|
      count |903|
        block |එත්‌තකමිදං අනුස්‌සරාමි කුසලං තතො පරං න මෙ විජ්‌ජති අඤ්‌ඤං|
        block |තෙන සුචරිතෙන කම්‌මුනාහං උප්‌පන්‌නො තිදිවෙසු කාමකාමී|
      count |904|
        block |පස්‌ස ඛණමුහුත්‌තසඤ්‌ඤමස්‌ස අනුධම්‌මප්‌පටිපත්‌තියා විපාකං|
        block |ජලමිව යසසා සමෙක්‌ඛමානා බහුකා මං පිහයන්‌ති හීනකම්‌මා|
      count |905|
        block |පස්‌ස කතිපයාය දෙසනාය සුගතිඤ්‌චම්‌හි ගතො සුඛඤ්‌ච පත්‌තො|
        block |යෙ ච තෙ සතතං සුණන්‌ති ධම්‌මං මඤ්‌ඤෙ තෙ අමතං ඵුසන්‌ති ඛෙමං|
      count |906|
        block |අප්‌පම්‌පි කතං මහාවිපාකං විපුලං හොති තථාගතස්‌ස ධම්‌මෙ|
        block |පස්‌ස කතපුඤ්‌ඤතාය ඡත්‌තො ඔභාසෙති පථවිං යථාපි සූරියො|
      count |907|
        block |කිමිදං කුසලං කිමාචරෙම ඉච්‌චෙකෙ හි සමෙච්‌ච මන්‌තයන්‌ති|
        block |තෙ මයං පුනරෙව ලද්‌ධ මානුසත්‌තං පටිපන්‌නා විහරෙමු සීලවන්‌තො|
      count |908|
        block |බහුකාරො අනුකම්‌පකො ච සත්‌ථා ඉති මෙ සති අගමා දිවා දිවස්‌ස|
        block |ස්‌වාහං උපගතොම්‌හි සච්‌චනාමං අනුකම්‌පස්‌සු පුනපි සුණෙමු ධම්‌මං|
      count |909|
        block |යෙ චිධ පජහන්‌ති කාමරාගං භවරාගානුසයඤ්‌ච පහාය මොහං|
        block |න ච තෙ පුනමුපෙන්‌ති ගබ්‌භසෙය්‍යං පරිනිබ්‌බානගතා හි සීතිභූතාති|
      stand |ඡත්‌තමාණවකවිමානං තතියං|
    block |කක්‌කටකරසදායකවිමානවත්‌ථු|
      count |910|
        block |උච්‌චමිදං මණිථූණං විමානං සමන්‌තතො ද්‌වාදස යොජනානි|
        block |කූටාගාරා සත්‌තසතා උළාරා වෙළුරියථම්‌භා රුචකත්‌ථතා සුභා|
      count |911|
        block |තත්‌ථච්‌ඡසි පිවසි ඛාදසි ච දිබ්‌බා ච වීණා පවදන්‌ති වග්‌ගුං|
        block |දිබ්‌බා රසා කාමගුණෙත්‌ථ පඤ්‌ච නාරියො ච නච්‌චන්‌ති සුවණ්‌ණඡන්‌නා|
      count |912|
        block |කෙන තෙතාදිසො වණ්‌ණො කෙන තෙ ඉධ මිජ්‌ඣති|
        block |උප්‌පජ්‌ජන්‌ති ච තෙ භොගා යෙ කෙචි මනසො පියා|
      count |913|
        block |පුච්‌ඡාමි තං දෙව මහානුභාව මනුස්‌සභූතො කිමකාසි පුඤ්‌ඤං|
        block |කෙනාසි එවං ජලිතානුභාවො වණ්‌ණො ච තෙ සබ්‌බදිසා පභාසතීති|
      count |914|
        block |සො දෙවපුත්‌තො අත්‌තමනො මොග්‌ගල්‌ලානෙන පුච්‌ඡිතො|
        block |පඤ්‌හං පුට්‌ඨො වියාකාසි යස්‌ස කම්‌මස්‌සිදං ඵලං|
      count |915|
        block |සතිසමුප්‌පාදකරො ද්‌වාරෙ කක්‌කටකො ඨිතො|
        block |නිට්‌ඨිතො ජාතරූපස්‌ස සොභති දසපාදකො|
      count |916|
        block |තෙන මෙතාදිසො වණ්‌ණො තෙන මෙ ඉධ මිජ්‌ඣති|
        block |උප්‌පජ්‌ජන්‌ති ච මෙ භොගා යෙ කෙචි මනසො පියා|
      count |917|
        block |අක්‌ඛාමි තෙ භික්‌ඛු මහානුභාව මනුස්‌සභූතො යමකාසි පුඤ්‌ඤං|
        block |තෙනම්‌හි එවං ජලිතානුභාවො වණ්‌ණො ච මෙ සබ්‌බදිසා පභාසතීති|
      stand |කක්‌කටකරසදායකවිමානං චතුත්‌ථං|
      block |අනන්‌තරං පඤ්‌චවිමානං යථා කක්‌කටකරසදායකවිමානං තථා විත්‌ථාරෙතබ්‌බං|
    block |ද්‌වාරපාලවිමානවත්‌ථු|
      count |918|
        block |උච්‌චමිදං මණිථූණං විමානං සමන්‌තතො ද්‌වාදස යොජනානි|
        block |කූටාගාරා සත්‌තසතා උළාරා වෙළුරියථම්‌භා රුචකත්‌ථතා සුභා|
      count |919|
        block |තත්‌ථච්‌ඡසි පිවසි ඛාදසි ච දිබ්‌බා ච වීණා පවදන්‌ති වග්‌ගුං|
        block |දිබ්‌බා රසා කාමගුණෙත්‌ථ පඤ්‌ච නාරියො ච නච්‌චන්‌ති සුවණ්‌ණඡන්‌නා|
      count |920|
        block |කෙන තෙතාදිසො වණ්‌ණො…පෙ … වණ්‌ණො ච තෙ සබ්‌බදිසා පභාසතීති|
      count |922|
        block |සො දෙවපුත්‌තො අත්‌තමනො මොග්‌ගල්‌ලානෙන පුච්‌ඡිතො|
        block |පඤ්‌හං පුට්‌ඨො වියාකාසි යස්‌ස කම්‌මස්‌සිදං ඵලං|
      count |923|
        block |දිබ්‌බං මමං වස්‌සසහස්‌සමායු වාචාභිගීතං මනසා පවත්‌තිතං|
        block |එත්‌තාවතා ඨස්‌සති පුඤ්‌ඤකම්‌මො දිබ්‌බෙහි කාමෙහි සමඞ්‌ගිභූතො|
      count |924|
        block |තෙන මෙතාදිසො වණ්‌ණො…පෙ …වණ්‌ණො ච මෙ සබ්‌බදිසා පභාසතීති|
      stand |ද්‌වාරපාලවිමානං පඤ්‌චමං|
    block |පඨමකරණීයවිමානවත්‌ථු|
      count |926|
        block |උච්‌චමිදං මණිථූණං විමානං සමන්‌තතො ද්‌වාදස යොජනානි|
        block |කූටාගාරා සත්‌තසතා උළාරා වෙළුරියථම්‌භා රුචකත්‌ථතා සුභා|
      count |927|
        block |තත්‌ථච්‌ඡසි පිවසි ඛාදසි ච දිබ්‌බා ච වීණා පවදන්‌ති වග්‌ගුං|
        block |දිබ්‌බා රසා කාමගුණෙත්‌ථ පඤ්‌ච නාරියො ච නච්‌චන්‌ති සුවණ්‌ණඡන්‌නා|
      count |928|
        block |කෙන තෙතාදිසො වණ්‌ණො…පෙ …|
        block |වණ්‌ණො ච තෙ සබ්‌බදිසා පභාසතීති|
      count |930|
        block |සො දෙවපුත්‌තො අත්‌තමනො…පෙ …යස්‌ස කම්‌මස්‌සිදං ඵලං|
      count |931|
        block |කරණීයානි පුඤ්‌ඤානි පණ්‌ඩිතෙන විජානතා|
        block |සම්‌මග්‌ගතෙසු බුද්‌ධෙසු යත්‌ථ දින්‌නං මහප්‌ඵලං|
      count |932|
        block |අත්‌ථාය වත මෙ බුද්‌ධො අරඤ්‌ඤා ගාමමාගතො|
        block |තත්‌ථ චිත්‌තං පසාදෙත්‌වා තාවතිංසූපගො අහං|
      count |933|
        block |තෙන මෙතාදිසො වණ්‌ණො…පෙ …වණ්‌ණො ච මෙ සබ්‌බදිසා පභාසතීති|
      stand |පඨමකරණීයවිමානං ඡට්‌ඨං|
    block |දුතියකරණීයවිමානවත්‌ථු|
      count |935|
        block |උච්‌චමිදං මණිථූණං විමානං සමන්‌තතො ද්‌වාදස යොජනානි|
        block |කූටාගාරා සත්‌තසතා උළාරා වෙළුරියථම්‌භා රුචකත්‌ථතා සුභා|
      count |936|
        block |තත්‌ථච්‌ඡසි පිවසි ඛාදසි ච දිබ්‌බා ච වීණා පවදන්‌ති වග්‌ගුං|
        block |දිබ්‌බා රසා කාමගුණෙත්‌ථ පඤ්‌ච නාරියො ච නච්‌චන්‌ති සුවණ්‌ණඡන්‌නා|
      count |937|
        block |කෙන තෙතාදිසො වණ්‌ණො…පෙ … වණ්‌ණො ච තෙ සබ්‌බදිසා පභාසතීති|
      count |939|
        block |සො දෙවපුත්‌තො අත්‌තමනො…පෙ … යස්‌ස කම්‌මස්‌සිදං ඵලං|
      count |940|
        block |කරණීයානි පුඤ්‌ඤානි පණ්‌ඩිතෙන විජානතා|
        block |සම්‌මග්‌ගතෙසු භික්‌ඛූසු යත්‌ථ දින්‌නං මහප්‌ඵලං|
      count |941|
        block |අත්‌ථාය වත මෙ භික්‌ඛු අරඤ්‌ඤා ගාමමාගතො|
        block |තත්‌ථ චිත්‌තං පසාදෙත්‌වා තාවතිංසූපගො අහං|
      count |942|
        block |තෙන මෙතාදිසො වණ්‌ණො…පෙ …|
        block |වණ්‌ණො ච මෙ සබ්‌බදිසා පභාසතීති|
      stand |දුතියකරණීයවිමානං සත්‌තමං|
    block |පඨමසූචිවිමානවත්‌ථු|
      count |944|
        block |උච්‌චමිදං මණිථූණං විමානං සමන්‌තතො ද්‌වාදස යොජනානි|
        block |කූටාගාරා සත්‌තසතා උළාරා වෙළුරියථම්‌භා රුචකත්‌ථතා සුභා|
      count |945|
        block |තත්‌ථච්‌ඡසි පිවසි ඛාදසි ච දිබ්‌බා ච වීණා පවදන්‌ති වග්‌ගුං|
        block |දිබ්‌බා රසා කාමගුණෙත්‌ථ පඤ්‌ච නාරියො ච නච්‌චන්‌ති සුවණ්‌ණඡන්‌නා|
      count |946|
        block |කෙන තෙතාදිසො වණ්‌ණො…පෙ … වණ්‌ණො ච තෙ සබ්‌බදිසා පභාසතීති|
      count |948|
        block |සො දෙවපුත්‌තො අත්‌තමනො…පෙ … යස්‌ස කම්‌මස්‌සිදං ඵලං|
      count |949|
        block |යං දදාති න තං හොති|
        block |යඤ්‌චෙව දජ්‌ජා තඤ්‌චෙව සෙය්‍යො|
        block |සූචි දින්‌නා සූචිමෙව සෙය්‍යො|
      count |950|
        block |තෙන මෙතාදිසො වණ්‌ණො…පෙ … වණ්‌ණො ච මෙ සබ්‌බදිසා පභාසතීති|
      stand |පඨමසූචිවිමානං අට්‌ඨමං|
    block |දුතියසූචිවිමානවත්‌ථු|
      count |952|
        block |උච්‌චමිදං මණිථූණං විමානං සමන්‌තතො ද්‌වාදස යොජනානි|
        block |කූටාගාරා සත්‌තසතා උළාරා වෙළුරියථම්‌භා රුචකත්‌ථතා සුභා|
      count |953|
        block |තත්‌ථච්‌ඡසි පිවසි ඛාදසි ච දිබ්‌බා ච වීණා පවදන්‌ති වග්‌ගුං|
        block |දිබ්‌බා රසා කාමගුණෙත්‌ථ පඤ්‌ච නාරියො ච නච්‌චන්‌ති සුවණ්‌ණඡන්‌නා|
      count |954|
        block |කෙන තෙතාදිසො වණ්‌ණො…පෙ … වණ්‌ණො ච තෙ සබ්‌බදිසා පභාසතීති|
      count |956|
        block |සො දෙවපුත්‌තො අත්‌තමනො…පෙ … යස්‌ස කම්‌මස්‌සිදං ඵලං|
      count |957|
        block |අහං මනුස්‌සෙසු මනුස්‌සභූතො පුරිමජාතියා මනුස්‌සලොකෙ|
      count |958|
        block |අද්‌දසං විරජං භික්‌ඛුං විප්‌පසන්‌නමනාවිලං|
        block |තස්‌ස අදාසහං සූචිං පසන්‌නො සෙහි පාණිභි|
      count |959|
        block |තෙන මෙතාදිසො වණ්‌ණො…පෙ …වණ්‌ණො ච මෙ සබ්‌බදිසා පභාසතීති|
      stand |දුතියසූචිවිමානං නවමං|
    block |පඨමනාගවිමානවත්‌ථු|
      count |961|
        block |සුසුක්‌කඛන්‌ධං අභිරුය්‌හ නාගං අකාචිනං දන්‌තිං බලිං මහාජවං|
        block |අභිරුය්‌හ ගජවරං සුකප්‌පිතං ඉධාගමා වෙහායසං අන්‌තලික්‌ඛෙ|
      count |962|
        block |නාගස්‌ස දන්‌තෙසු දුවෙසු නිම්‌මිතා අච්‌ඡොදකා පදුමිනියො සුඵුල්‌ලා|
        block |පදුමෙසු ච තුරියගණා පවජ්‌ජරෙ ඉමා ච නච්‌චන්‌ති මනොහරායො|
      count |963|
        block |දෙවිද්‌ධිපත්‌තොසි මහානුභාවො මනුස්‌සභූතො කිමකාසි පුඤ්‌ඤං|
        block |කෙනාසි එවං ජලිතානුභාවො වණ්‌ණො ච තෙ සබ්‌බදිසා පභාසතීති|
      count |964|
        block |සො දෙවපුත්‌තො අත්‌තමනො මොග්‌ගල්‌ලානෙන පුච්‌ඡිතො|
        block |පඤ්‌හං පුට්‌ඨො වියාකාසි යස්‌ස කම්‌මස්‌සිදං ඵලං|
      count |965|
        block |අට්‌ඨෙව මුත්‌තපුප්‌ඵානි කස්‌සපස්‌ස මහෙසිනො|
        block |ථූපස්‌මිං අභිරොපෙසිං පසන්‌නො සෙහි පාණිභි|
      count |966|
        block |තෙන මෙතාදිසො වණ්‌ණො…පෙ …වණ්‌ණො ච මෙ සබ්‌බදිසා පභාසතීති|
      stand |පඨමනාගවිමානං දසමං|
    block |දුතියනාගවිමානවත්‌ථු|
      count |968|
        block |මහන්‌තං නාගං අභිරුය්‌හ සබ්‌බසෙතං ගජුත්‌තමං|
        block |වනා වනං අනුපරියාසි නාරීගණපුරක්‌ඛතො|
        block |ඔභාසෙන්‌තො දිසා සබ්‌බා ඔසධී විය තාරකා|
      count |969|
        block |කෙන තෙතාදිසො වණ්‌ණො…පෙ …වණ්‌ණො ච තෙ සබ්‌බදිසා පභාසතීති|
      count |971|
        block |සො දෙවපුත්‌තො අත්‌තමනො වඞ්‌ගීසෙනෙව පුච්‌ඡිතො|
        block |පඤ්‌හං පුට්‌ඨො වියාකාසි යස්‌ස කම්‌මස්‌සිදං ඵලං|
      count |972|
        block |අහං මනුස්‌සෙසු මනුස්‌සභූතො උපාසකො චක්‌ඛුමතො අහොසිං|
        block |පාණාතිපාතා විරතො අහොසිං ලොකෙ අදින්‌නං පරිවජ්‌ජයිස්‌සං|
      count |973|
        block |අමජ්‌ජපො නො ච මුසා අභාණිං සකෙන දාරෙන ච තුට්‌ඨො අහොසිං|
        block |අන්‌නඤ්‌ච පානඤ්‌ච පසන්‌නචිත්‌තො සක්‌කච්‌ච දානං විපුලං අදාසිං|
      count |974|
        block |තෙන මෙතාදිසො වණ්‌ණො…පෙ …වණ්‌ණො ච මෙ සබ්‌බදිසා පභාසතීති|
      stand |දුතියනාගවිමානං එකාදසමං|
    block |තතියනාගවිමානවත්‌ථු|
      count |976|
        block |කො නු දිබ්‌බෙන යානෙන සබ්‌බසෙතෙන හත්‌ථිනා|
        block |තුරියතාළිතනිග්‌ඝොසො අන්‌තලික්‌ඛෙ මහීයති|
      count |977|
        block |දෙවතා නුසි ගන්‌ධබ්‌බො අදු සක්‌කො පුරින්‌දදො|
        block |අජානන්‌තා තං පුච්‌ඡාම කථං ජානෙමු තං මයන්‌ති|
      count |978|
        block |නම්‌හි දෙවො න ගන්‌ධබ්‌බො නාපි සක්‌කො පුරින්‌දදො|
        block |සුධම්‌මා නාම යෙ දෙවා තෙසං අඤ්‌ඤතරො අහන්‌ති|
      count |979|
        block |පුච්‌ඡාම දෙවං සුධම්‌මං පුථුං කත්‌වාන අඤ්‌ජලිං|
        block |කිං කත්‌වා මානුසෙ කම්‌මං සුධම්‌මං උපපජ්‌ජතීති|
      count |980|
        block |උච්‌ඡාගාරං තිණාගාරං වත්‌ථාගාරඤ්‌ච යො දදෙ|
        block |තිණ්‌ණං අඤ්‌ඤතරං දත්‌වා සුධම්‌මං උපපජ්‌ජතීති|
      stand |තතියනාගවිමානං ද්‌වාදසමං|
    block |චූළරථවිමානවත්‌ථු|
      count |981|
        block |දළ්‌හධම්‌මා නිසාරස්‌ස ධනුං ඔලුබ්‌භ තිට්‌ඨසි|
        block |ඛත්‌තියො නුසි රාජඤ්‌ඤො අදු ලුද්‌දො වනෙචරොති|
      count |982|
        block |අස්‌සකාධිපතිස්‌සාහං භන්‌තෙ පුත්‌තො වනෙචරො|
        block |නාමං මෙ භික්‌ඛු තෙ බ්‍රූමි සුජාතො ඉති මං විදූ|
      count |983|
        block |මිගෙ ගවෙසමානොහං ඔගාහන්‌තො බ්‍රහාවනං|
        block |මිගං තඤ්‌චෙව නාද්‌දක්‌ඛිං තඤ්‌ච දිස්‌වා ඨිතො අහන්‌ති|
      count |984|
        block |ස්‌වාගතං තෙ මහාපුඤ්‌ඤ අථො තෙ අදුරාගතං|
        block |එත්‌තො උදකමාදාය පාදෙ පක්‌ඛාලයස්‌සු තෙ|
      count |985|
        block |ඉදම්‌පි පානීයං සීතං ආභතං ගිරිගබ්‌භරා|
        block |රාජපුත්‌ත තතො පිත්‌වා සන්‌ථතස්‌මිං උපාවිසාති|
      count |986|
        block |කල්‍යාණී වත තෙ වාචා සවනීයා මහාමුනි|
        block |නෙලා අත්‌ථවතී වග්‌ගු මන්‌ත්‌වා අත්‌ථඤ්‌ච භාසසි|
      count |987|
        block |කා තෙ රති වනෙ විහරතො ඉසිනිසභ වදෙහි පුට්‌ඨො|
        block |තව වචනපථං නිසාමයිත්‌වා අත්‌ථධම්‌මපදං සමාචරෙමසෙති|
      count |988|
        block |අහිංසා සබ්‌බපාණීනං කුමාරම්‌හාක රුච්‌චති|
        block |ථෙය්‍යා ච අතිචාරා ච මජ්‌ජපානා ච ආරති|
      count |989|
        block |ආරති සමචරියා ච බාහුසච්‌චං කතඤ්‌ඤුතා|
        block |දිට්‌ඨෙව ධම්‌මෙ පාසංසා ධම්‌මා එතෙ පසංසියාති|
      count |990|
        block |සන්‌තිකෙ මරණං තුය්‌හං ඔරං මාසෙහි පඤ්‌චහි|
        block |රාජපුත්‌ත විජානාහි අත්‌තානං පරිමොචයාති|
      count |991|
        block |කතමං ස්‌වාහං ජනපදං ගන්‌ත්‌වා කිං කම්‌මං කිඤ්‌ච පොරිසං|
        block |කාය වා පන විජ්‌ජාය භවෙය්‍යං අජරාමරොති|
      count |992|
        block |න විජ්‌ජතෙ සො පදෙසො කම්‌මං විජ්‌ජා ච පොරිසං|
        block |යත්‌ථ ගන්‌ත්‌වා භවෙ මච්‌චො රාජපුත්‌තාජරාමරො|
      count |993|
        block |මහද්‌ධනා මහාභොගා රට්‌ඨවන්‌තොපි ඛත්‌තියා|
        block |පහූතධනධඤ්‌ඤාසෙ තෙපි නො අජරාමරා|
      count |994|
        block |යදි තෙ සුතා අන්‌ධකවෙණ්‌ඩුපුත්‌තා සූරා වීරා වික්‌කන්‌තප්‌පහාරිනො|
        block |තෙපි ආයුක්‌ඛයං පත්‌තා විද්‌ධස්‌තා සස්‌සතීසමා|
      count |995|
        block |ඛත්‌තියා බ්‍රාහ්‌මණා වෙස්‌සා සුද්‌දා චණ්‌ඩාලපුක්‌කුසා|
        block |එතෙ චඤ්‌ඤෙ ච ජාතියා තෙපි නො අජරාමරා|
      count |996|
        block |යෙ මන්‌තං පරිවත්‌තෙන්‌ති ඡළඞ්‌ගං බ්‍රහ්‌මචින්‌තිතං|
        block |එතෙ චඤ්‌ඤෙ ච විජ්‌ජාය තෙපි නො අජරාමරා|
      count |997|
        block |ඉසයො චාපි යෙ සන්‌තා සඤ්‌ඤතත්‌තා තපස්‌සිනො|
        block |සරීරං තෙපි කාලෙන විජහන්‌ති තපස්‌සිනො|
      count |998|
        block |භාවිතත්‌තාපි අරහන්‌තො කතකිච්‌චා අනාසවා|
        block |නික්‌ඛිපන්‌ති ඉමං දෙහං පුඤ්‌ඤපාපපරික්‌ඛයාති|
      count |999|
        block |සුභාසිතා අත්‌ථවතී ගාථායො තෙ මහාමුනි|
        block |නිජ්‌ඣත්‌තොම්‌හි සුභට්‌ඨෙන ත්‌වඤ්‌ච මෙ සරණං භවාති|
      count |1000|
        block |මා මං ත්‌වං සරණං ගච්‌ඡ තමෙව සරණං වජ|
        block |සක්‍යපුත්‌තං මහාවීරං යමහං සරණං ගතොති|
      count |1001|
        block |කතරස්‌මිං සො ජනපදෙ සත්‌ථා තුම්‌හාක මාරිස|
        block |අහම්‌පි දට්‌ඨුං ගච්‌ඡිස්‌සං ජිනං අප්‌පටිපුග්‌ගලන්‌ති|
      count |1002|
        block |පුරත්‌ථිමස්‌මිං ජනපදෙ ඔක්‌කාකකුලසම්‌භවො|
        block |තත්‌ථාසි පුරිසාජඤ්‌ඤො සො ච ඛො පරිනිබ්‌බුතොති|
      count |1003|
        block |සචෙ හි බුද්‌ධො තිට්‌ඨෙය්‍ය සත්‌ථා තුම්‌හාක මාරිස|
        block |යොජනානි සහස්‌සානි ගච්‌ඡෙය්‍යං පයිරුපාසිතුං|
      count |1004|
        block |යතො ච ඛො පරිනිබ්‌බුතො සත්‌ථා තුම්‌හාක මාරිස|
        block |නිබ්‌බුතම්‌පි මහාවීරං ගච්‌ඡාමි සරණං අහං|
      count |1005|
        block |උපෙමි සරණං බුද්‌ධං ධම්‌මඤ්‌චාපි අනුත්‌තරං|
        block |සඞ්‌ඝඤ්‌ච නරදෙවස්‌ස ගච්‌ඡාමි සරණං අහං|
      count |1006|
        block |පාණාතිපාතා විරමාමි ඛිප්‌පං ලොකෙ අදින්‌නං පරිවජ්‌ජයාමි|
        block |අමජ්‌ජපො නො ච මුසා භණාමි සකෙන දාරෙන ච හොමි තුට්‌ඨොති|
      count |1007|
        block |සහස්‌සරංසීව යථා මහප්‌පභො දිසං යථා භාති නභෙ අනුක්‌කමං|
        block |තථාපකාරො තවායං මහාරථො සමන්‌තතො යොජනසත්‌තමායතො|
      count |1008|
        block |සුවණ්‌ණපට්‌ටෙහි සමන්‌තමොත්‌ථටො උරස්‌ස මුත්‌තාහි මණීහි චිත්‌තිතො|
        block |ලෙඛා සුවණ්‌ණස්‌ස ච රූපියස්‌ස ච සොභෙන්‌ති වෙළුරියමයා සුනිම්‌මිතා|
      count |1009|
        block |සීසඤ්‌චිදං වෙළුරියස්‌ස නිම්‌මිතං යුගඤ්‌චිදං ලොහිතකාය චිත්‌තිතං|
        block |යුත්‌තා සුවණ්‌ණස්‌ස ච රූපියස්‌ස ච සොභන්‌ති අස්‌සා ච ඉමෙ මනොජවා|
      count |1010|
        block |සො තිට්‌ඨසි හෙමරථෙ අධිට්‌ඨිතො දෙවානමින්‌දොව සහස්‌සවාහනො|
        block |පුච්‌ඡාමි තාහං යසවන්‌ත කොවිදං කථං තයා ලද්‌ධො අයං උළාරොති|
      count |1011|
        block |සුජාතො නාමහං භන්‌තෙ රාජපුත්‌තො පුරෙ අහුං|
        block |ත්‌වඤ්‌ච මං අනුකම්‌පාය සඤ්‌ඤමස්‌මිං නිවෙසයි|
      count |1012|
        block |ඛීණායුකඤ්‌ච මං ඤත්‌වා සරීරං පාදාසි සත්‌ථුනො|
        block |ඉමං සුජාත පූජෙහි තං තෙ අත්‌ථාය හෙහිති|
      count |1013|
        block |තාහං ගන්‌ධෙහි මාලෙහි පූජයිත්‌වා සමුය්‍යුතො|
        block |පහාය මානුසං දෙහං උපපන්‌නොම්‌හි නන්‌දනං|
      count |1014|
        block |නන්‌දනෙ ච වනෙ රම්‌මෙ නානාදිජගණායුතෙ|
        block |රමාමි නච්‌චගීතෙහි අච්‌ඡරාහි පුරක්‌ඛතොති|
      stand |චූළරථවිමානං තෙරසමං|
    block |මහාරථවිමානවත්‌ථු|
      count |1015|
        block |සහස්‌සයුත්‌තං හයවාහනං සුභං ආරුය්‌හිමං සන්‌දනං නෙකචිත්‌තං|
        block |උය්‍යානභූමිං අභිතො අනුක්‌කමං පුරින්‌දදො භූතපතීව වාසවො|
      count |1016|
        block |සොවණ්‌ණමයා තෙ රථකුබ්‌බරා උභො ඵලෙහි අංසෙහි අතීව සඞ්‌ගතා|
        block |සුජාතගුම්‌බා නරවීරනිට්‌ඨිතා විරොචතී පන්‌නරසෙව චන්‌දො|
      count |1017|
        block |සුවණ්‌ණජාලාවතතො රථො අයං බහූහි නානාරතනෙහි චිත්‌තිතො|
        block |සුනන්‌දිඝොසො ච සුභස්‌සරො ච විරොචතී චාමරහත්‌ථබාහුභි|
      count |1018|
        block |ඉමා ච නාභ්‍යො මනසාභිනිම්‌මිතා රථස්‌ස පාදන්‌තරමජ්‌ඣභූසිතා|
        block |ඉමා ච නාභ්‍යො සතරාජිචිත්‌තිතා සතෙරතා විජ්‌ජුරිවප්‌පභාසරෙ|
      count |1019|
        block |අනෙකචිත්‌තාවතතො රථො අයං පුථූ ච නෙමී ච සහස්‌සරංසිකො|
        block |තෙසං සරො සුය්‍යති වග්‌ගුරූපො පඤ්‌චඞ්‌ගිකං තුරියමිවප්‌පවාදිතං|
      count |1020|
        block |සිරස්‌මිං චිත්‌තං මණිචන්‌දකප්‌පිතං සදා විසුද්‌ධං රුචිරං පභස්‌සරං|
        block |සුවණ්‌ණරාජීහි අතීව සඞ්‌ගතං වෙළුරියරාජීව අතීව සොභති|
      count |1021|
        block |ඉමෙ ච වාළී මණිචන්‌දකප්‌පිතා ආරොහකම්‌බූ සුජවා බ්‍රහූපමා|
        block |බ්‍රහා මහන්‌තා බලිනො මහාජවා මනො තවඤ්‌ඤාය තථෙව සිංසරෙ|
      count |1022|
        block |ඉමෙ ච සබ්‌බෙ සහිතා චතුක්‌කමා මනො තවඤ්‌ඤාය තථෙව සිංසරෙ|
        block |සමං වහන්‌තා මුදුකා අනුද්‌ධතා ආමොදමානා තුරගාන මුත්‌තමා|
      count |1023|
        block |ධුනන්‌ති වග්‌ගන්‌ති පතන්‌ති චම්‌බරෙ අබ්‌භුද්‌ධුනන්‌තා සුකතෙ පිළන්‌ධනෙ|
        block |තෙසං සරො සුය්‍යති වග්‌ගුරූපො පඤ්‌චඞ්‌ගිකං තුරියමිවප්‌පවාදිතං|
      count |1024|
        block |රථස්‌ස ඝොසො අපිළන්‌ධනාන ච ඛුරස්‌ස නාදො අභිහිංසනාය ච|
        block |ඝොසො සුවග්‌ගූ සමිතස්‌ස සුය්‍යති ගන්‌ධබ්‌බතූරියානි විචිත්‍රසංවනෙ|
      count |1025|
        block |රථෙ ඨිතා තා මිගමන්‌දලොචනා ආළාරපම්‌හා හසිතා පියංවදා|
        block |වෙළුරියජාලාවතතා තනුච්‌ඡවා සදෙව ගන්‌ධබ්‌බසූරග්‌ගපූජිතා|
      count |1026|
        block |තා රත්‌තරත්‌තම්‌බරපීතවාසසා විසාලනෙත්‌තා අභිරත්‌තලොචනා|
        block |කුලෙ සුජාතා සුතනූ සුචිම්‌හිතා රථෙ ඨිතා පඤ්‌ජලිකා උපට්‌ඨිතා|
      count |1027|
        block |තා කම්‌බුකෙයූරධරා සුවාසසා සුමජ්‌ඣිමා ඌරුථනූපපන්‌නා|
        block |වට්‌ටඞ්‌ගුලියො සුමුඛා සුදස්‌සනා රථෙ ඨිතා පඤ්‌ජලිකා උපට්‌ඨිතා|
      count |1028|
        block |අඤ්‌ඤා සුවෙණී සුසු මිස්‌සකෙසියො සමං විභත්‌තාහි පභස්‌සරාහි ච|
        block |අනුබ්‌බතා තා තව මානසෙ රතා රථෙ ඨිතා පඤ්‌ජලිකා උපට්‌ඨිතා|
      count |1029|
        block |ආවෙළිනියො පදුමුප්‌පලච්‌ඡදා අලඞ්‌කතා චන්‌දනසාරවාසිතා|
        block |අනුබ්‌බතා තා තව මානසෙ රතා රථෙ ඨිතා පඤ්‌ජලිකා උපට්‌ඨිතා|
      count |1030|
        block |තා මාලිනියො පදුමුප්‌පලච්‌ඡදා අලඞ්‌කතා චන්‌දනසාරවාසිතා|
        block |අනුබ්‌බතා තා තව මානසෙ රතා රථෙ ඨිතා පඤ්‌ජලිකා උපට්‌ඨිතා|
      count |1031|
        block |කණ්‌ඨෙසු තෙ යානි පිළන්‌ධනානි හත්‌ථෙසු පාදෙසු තථෙව සීසෙ|
        block |ඔභාසයන්‌තී දස සබ්‌බසො දිසා අබ්‌භුද්‌දයං සාරදිකොව භාණුමා|
      count |1032|
        block |වාතස්‌ස වෙගෙන ච සම්‌පකම්‌පිතා භුජෙසු මාලා අපිළන්‌ධනානි ච|
        block |මුඤ්‌චන්‌ති ඝොසං රූචිරං සුචිං සුභං සබ්‌බෙහි විඤ්‌ඤූහි සුතබ්‌බරූපං|
      count |1033|
        block |උය්‍යානභූම්‍යා ච දුවද්‌ධතො ඨිතා රථා ච නාගා තූරියානි ච සරො|
        block |තමෙව දෙවින්‌ද පමොදයන්‌ති වීණා යථා පොක්‌ඛරපත්‌තබාහුභි|
      count |1034|
        block |ඉමාසු වීණාසු බහූසු වග්‌ගූසු මනුඤ්‌ඤරූපාසු හදයෙරිතං පීතිං|
        block |පවජ්‌ජමානාසු අතීව අච්‌ඡරා භමන්‌ති කඤ්‌ඤා පදුමෙසු සික්‌ඛිතා|
      count |1035|
        block |යදා ච ගීතානි ච වාදිතානි ච නච්‌චානි චිමානි සමෙන්‌ති එකතො|
        block |අථෙත්‌ථ නච්‌චන්‌ති අථෙත්‌ථ අච්‌ඡරා ඔභාසයන්‌තී උභතො වරිත්‌ථියො|
      count |1036|
        block |සො මොදසි තුරියගණප්‌පබොධනො මහීයමානො වජිරාවුධොරිව|
        block |ඉමාසු වීණාසු බහූසු වග්‌ගූසු මනුඤ්‌ඤරූපාසු හදයෙරිතං පීතිං|
      count |1037|
        block |කිං ත්‌වං පුරෙ කම්‌මමකාසි අත්‌තනා මනුස්‌සභූතො පුරිමාය ජාතියා|
        block |උපොසථං කං වා තුවං උපාවසි කං ධම්‌මචරියං වතමාභිරොචයි|
      count |1038|
        block |නයීදමප්‌පස්‌ස කතස්‌ස කම්‌මුනො පුබ්‌බෙ සුචිණ්‌ණස්‌ස උපොසථස්‌ස වා|
        block |ඉද්‌ධානුභාවො විපුලො අයං තව යං දෙවසඞ්‌ඝං අභිරොචසෙ භුසං|
      count |1039|
        block |දානස්‌ස තෙ ඉදං ඵලං අථො සීලස්‌ස වා පන|
        block |අථො අඤ්‌ජලිකම්‌මස්‌ස තං මෙ අක්‌ඛාහි පුච්‌ඡිතොති|
      count |1040|
        block |සො දෙවපුත්‌තො අත්‌තමනො මොග්‌ගල්‌ලානෙන පුච්‌ඡිතො|
        block |පඤ්‌හං පුට්‌ඨො වියාකාසි යස්‌ස කම්‌මස්‌සිදං ඵලන්‌ති|
      count |1041|
        block |ජිතින්‌ද්‍රියං බුද්‌ධමනොමනික්‌කමං නරුත්‌තමං කස්‌සපමග්‌ගපුග්‌ගලං|
        block |අවාපුරන්‌තං අමතස්‌ස ද්‌වාරං දෙවාතිදෙවං සතපුඤ්‌ඤලක්‌ඛණං|
      count |1042|
        block |තමද්‌දසං කුඤ්‌ජරමොඝතිණ්‌ණං සුවණ්‌ණසිඞ්‌ගීනදබිම්‌බසාදිසං|
        block |දිස්‌වාන තං ඛිප්‌පමහුං සුචීමනො තමෙව දිස්‌වාන සුභාසිතද්‌ධජං|
      count |1043|
        block |තමන්‌නපානං අථවාපි චීවරං සුචිං පණීතං රසසා උපෙතං|
        block |පුප්‌ඵාභික්‌කිණම්‌හි සකෙ නිවෙසනෙ පතිට්‌ඨපෙසිං ස අසඞ්‌ගමානසො|
      count |1044|
        block |තමන්‌නපානෙන ච චීවරෙන ච ඛජ්‌ජෙන භොජ්‌ජෙන ච සායනෙන ච|
        block |සන්‌තප්‌පයිත්‌වා ද්‌විපදානමුත්‌තමං සො සග්‌ගසො දෙවපුරෙ රමාමහං|
      count |1045|
        block ||
        block |පහායහං මානුසකං සමුස්‌සයං ඉන්‌දූපමො දෙවපුරෙ රමාමහං|
      block |එතෙනුපායෙන ඉමං නිරග්‌ගළං යඤ්‌ඤං යජිත්‌වා තිවිධං විසුද්‌ධං|
      count |1046|
        block |ආයුඤ්‌ච වණ්‌ණඤ්‌ච සුඛං බලඤ්‌ච පණීතරූපං අභිකඞ්‌ඛතා මුනි|
        block |අන්‌නඤ්‌ච පානඤ්‌ච බහුං සුසඞ්‌ඛතං පතිට්‌ඨපෙතබ්‌බමසඞ්‌ගමානසෙ|
      count |1047|
        block |නයිමස්‌මිං ලොකෙ පරස්‌මිං වා පන බුද්‌ධෙන සෙට්‌ඨො ව සමො ව විජ්‌ජති|
        block |ආහුනෙය්‍යානං පරමාහුතිං ගතො පුඤ්‌ඤත්‌ථිකානං විපුලප්‌ඵලෙසිනන්‌ති|
        block |මණ්‌ඩූකො රෙවතී ඡත්‌තො කක්‌කටො ද්‌වාරපාලකො|
        block |ද්‌වෙ කරණීයා ද්‌වෙ සූචි තයො නාගා ච ද්‌වෙ රථා|
        block |පුරිසානං පඨමො වග්‌ගො පවුච්‌චතීති|
      stand |මහාරථවිමානං චුද්‌දසමං|
      stand |මහාරථවග්‌ගො පඤ්‌චමො නිට්‌ඨිතො|
      block |තස්‌සුද්‌දානං|
      stand |භාණවාරං තතියං නිට්‌ඨිතං|
  block |පායාසිවග්‌ගො|
    block |පඨමඅගාරියවිමානවත්‌ථු|
      count |1048|
        block |යථා වනං චිත්‌තලතං පභාසති උය්‍යානසෙට්‌ඨං තිදසානමුත්‌තමං|
        block |තථූපමං තුය්‌හමිදං විමානං ඔභාසයං තිට්‌ඨති අන්‌තලික්‌ඛෙ|
      count |1049|
        block |දෙවිද්‌ධිපත්‌තොසි මහානුභාවො මනුස්‌සභූතො කිමකාසි පුඤ්‌ඤං|
        block |කෙනාසි එවං ජලිතානුභාවො වණ්‌ණො ච තෙ සබ්‌බදිසා පභාසතීති|
      count |1050|
        block |සො දෙවපුත්‌තො අත්‌තමනො මොග්‌ගල්‌ලානෙන පුච්‌ඡිතො|
        block |පඤ්‌හං පුට්‌ඨො වියාකාසි යස්‌ස කම්‌මස්‌සිදං ඵලං|
      count |1051|
        block |අහඤ්‌ච භරියා ච මනුස්‌සලොකෙ ඔපානභූතා ඝරමාවසිම්‌හ|
        block |අන්‌නඤ්‌ච පානඤ්‌ච පසන්‌නචිත්‌තා සක්‌කච්‌ච දානං විපුලං අදම්‌හ|
      count |1052|
        block |තෙන මෙතාදිසො වණ්‌ණො…පෙ …වණ්‌ණො ච මෙ සබ්‌බදිසා පභාසතීති|
      stand |පඨමඅගාරියවිමානං පඨමං|
    block |දුතියඅගාරියවිමානවත්‌ථු|
      count |1054|
        block |යථා වනං චිත්‌තලතං පභාසති උය්‍යානසෙට්‌ඨං තිදසානමුත්‌තමං|
        block |තථූපමං තුය්‌හමිදං විමානං ඔභාසයං තිට්‌ඨති අන්‌තලික්‌ඛෙ|
      count |1055|
        block |දෙවිද්‌ධිපත්‌තොසි මහානුභාවො මනුස්‌සභූතො කිමකාසි පුඤ්‌ඤං|
        block |කෙනාසි එවං ජලිතානුභාවො වණ්‌ණො ච තෙ සබ්‌බදිසා පභාසතීති|
      count |1056|
        block |සො දෙවපුත්‌තො අත්‌තමනො…පෙ … යස්‌ස කම්‌මස්‌සිදං ඵලං|
      count |1057|
        block |අහඤ්‌ච භරියා ච මනුස්‌සලොකෙ ඔපානභූතා ඝරමාවසිම්‌හ|
        block |අන්‌නඤ්‌ච පානඤ්‌ච පසන්‌නචිත්‌තා සක්‌කච්‌ච දානං විපුලං අදම්‌හ|
      count |1058|
        block |තෙන මෙතාදිසො වණ්‌ණො…පෙ … වණ්‌ණො ච මෙ සබ්‌බදිසා පභාසතීති|
      stand |දුතියඅගාරියවිමානං දුතියං|
    block |ඵලදායකවිමානවත්‌ථු|
      count |1060|
        block |උච්‌චමිදං මණිථූණං විමානං සමන්‌තතො සොළස යොජනානි|
        block |කූටාගාරා සත්‌තසතා උළාරා වෙළුරියථම්‌භා රුචකත්‌ථතා සුභා|
      count |1061|
        block |තත්‌ථච්‌ඡසි පිවසි ඛාදසි ච දිබ්‌බා ච වීණා පවදන්‌ති වග්‌ගුං|
        block |අට්‌ඨට්‌ඨකා සික්‌ඛිතා සාධුරූපා දිබ්‌බා ච කඤ්‌ඤා තිදසචරා උළාරා|
        block |නච්‌චන්‌ති ගායන්‌ති පමොදයන්‌ති|
      count |1062|
        block |දෙවිද්‌ධිපත්‌තොසි මහානුභාවො මනුස්‌සභූතො කිමකාසි පුඤ්‌ඤං|
        block |කෙනාසි එවං ජලිතානුභාවො වණ්‌ණො ච තෙ සබ්‌බදිසා පභාසතීති|
      count |1063|
        block |සො දෙවපුත්‌තො අත්‌තමනො…පෙ … යස්‌ස කම්‌මස්‌සිදං ඵලං|
      count |1064|
        block |ඵලදායී ඵලං විපුලං ලභති දදමුජුගතෙසු පසන්‌නමානසො|
        block |සො හි පමොදති සග්‌ගගතො තිදිවෙ අනුභොති ච පුඤ්‌ඤඵලං විපුලං|
      count |1065|
        block |තවෙවාහං මහාමුනි අදාසිං චතුරො ඵලෙ|
      count |1066|
        block |තස්‌මා හි ඵලං අලමෙව දාතුං නිච්‌චං මනුස්‌සෙන සුඛත්‌ථිකෙන|
        block |දිබ්‌බානි වා පත්‌ථයතා සුඛානි මනුස්‌සසොභග්‌ගතමිච්‌ඡතා වා|
      count |1067|
        block |තෙන මෙතාදිසො වණ්‌ණො…පෙ …|
        block |වණ්‌ණො ච මෙ සබ්‌බදිසා පභාසතීති|
      stand |ඵලදායකවිමානං තතියං|
    block |පඨමඋපස්‌සයදායකවිමානවත්‌ථු|
      count |1069|
        block |චන්‌දො යථා විගතවලාහකෙ නභෙ ඔභාසයං ගච්‌ඡති අන්‌තලික්‌ඛෙ|
        block |තථූපමං තුය්‌හමිදං විමානං ඔභාසයං තිට්‌ඨති අන්‌තලික්‌ඛෙ|
      count |1070|
        block |දෙවිද්‌ධිපත්‌තොසි මහානුභාවා මනුස්‌සභූතො කිමකාසි පුඤ්‌ඤං|
        block |කෙනාසි එවං ජලිතානුභාවො වණ්‌ණො ච තෙ සබ්‌බදිසා පභාසතීති|
      count |1071|
        block |සො දෙවපුත්‌තො අත්‌තමනො…පෙ … යස්‌ස කම්‌මස්‌සිදං ඵලං|
      count |1072|
        block |අහඤ්‌ච භරියා ච මනුස්‌සලොකෙ උපස්‌සයං අරහතො අදම්‌හ|
        block |අන්‌නඤ්‌ච පානඤ්‌ච පසන්‌නචිත්‌තා සක්‌කච්‌ච දානං විපුලං අදම්‌හ|
      count |1073|
        block |තෙන මෙතාදිසො වණ්‌ණො…පෙ … වණ්‌ණො ච මෙ සබ්‌බදිසා පභාසතීති|
      stand |පඨමඋපස්‌සයදායකවිමානං චතුත්‌ථං|
    block |දුතියඋපස්‌සයදායකවිමානවත්‌ථු|
      count |1075|
        block |සූරියො යථා විගතවලාහකෙ නභෙ…පෙ …|
        block |යථා පුරිමවිමානං තථා විත්‌ථාරෙතබ්‌බං|
      count |1079|
        block |තෙන මෙතාදිසො වණ්‌ණො…පෙ …වණ්‌ණො ච මෙ සබ්‌බදිසා පභාසතීති|
      stand |දුතියඋපස්‌සයදායකවිමානං පඤ්‌චමං|
    block |භික්‌ඛාදායකවිමානවත්‌ථු|
      count |1081|
        block |උච්‌චමිදං මණිථූණං විමානං සමන්‌තතො ද්‌වාදස යොජනානි|
        block |කූටාගාරා සත්‌තසතා උළාරා වෙළුරියථම්‌භා රුචකත්‌ථතා සුභා|
      count |1082|
        block |දෙවිද්‌ධිපත්‌තොසි මහානුභාවො මනුස්‌සභූතො කිමකාසි පුඤ්‌ඤං|
        block |කෙනාසි එවං ජලිතානුභාවො වණ්‌ණො ච තෙ සබ්‌බදිසා පභාසතීති|
      count |1083|
        block |සො දෙවපුත්‌තො අත්‌තමනො…පෙ … යස්‌ස කම්‌මස්‌සිදං ඵලං|
      count |1084|
        block |අහං මනුස්‌සෙසු මනුස්‌සභූතො දිස්‌වාන භික්‌ඛුං තසිතං කිලන්‌තං|
        block |එකාහං භික්‌ඛං පටිපාදයිස්‌සං සමඞ්‌ගි භත්‌තෙන තදා අකාසිං|
      count |1085|
        block |තෙන මෙතාදිසො වණ්‌ණො…පෙ … වණ්‌ණො ච මෙ සබ්‌බදිසා පභාසතීති|
      stand |භික්‌ඛාදායකවිමානං ඡට්‌ඨං|
    block |යවපාලකවිමානවත්‌ථු|
      count |1087|
        block |උච්‌චමිදං මණිථූණං විමානං…පෙ … වණ්‌ණො ච තෙ සබ්‌බදිසා පභාසතීති|
      count |1089|
        block |සො දෙවපුත්‌තො අත්‌තමනො…පෙ … යස්‌ස කම්‌මස්‌සිදං ඵලං|
      count |1090|
        block |අහං මනුස්‌සෙසු මනුස්‌සභූතො අහොසිං යවපාලකො|
        block |අද්‌දසං විරජං භික්‌ඛුං විප්‌පසන්‌නමනාවිලං|
      count |1091|
        block |තස්‌ස අදාසහං භාගං පසන්‌නො සෙහි පාණිභි|
        block |කුම්‌මාසපිණ්‌ඩං දත්‌වාන මොදාමි නන්‌දනෙ වනෙ|
      count |1092|
        block |තෙන මෙතාදිසො වණ්‌ණො…පෙ … වණ්‌ණො ච මෙ සබ්‌බදිසා පභාසතීති|
      stand |යවපාලකවිමානං සත්‌තමං|
    block |පඨමකුණ්‌ඩලීවිමානවත්‌ථු|
      count |1094|
        block |අලඞ්‌කතො මල්‍යධරො සුවත්‌ථො සුකුණ්‌ඩලී කප්‌පිතකෙසමස්‌සු|
        block |ආමුත්‌තහත්‌ථාභරණො යසස්‌සී දිබ්‌බෙ විමානම්‌හි යථාපි චන්‌දිමා|
      count |1095|
        block |දිබ්‌බා ච වීණා පවදන්‌ති වග්‌ගුං අට්‌ඨට්‌ඨකා සික්‌ඛිතා සාධුරූපා|
        block |දිබ්‌බා ච කඤ්‌ඤා තිදසචරා උළාරා නච්‌චන්‌ති ගායන්‌ති පමොදයන්‌ති|
      count |1096|
        block |දෙවිද්‌ධිපත්‌තොසි මහානුභාවො මනුස්‌සභූතො කිමකාසි පුඤ්‌ඤං|
        block |කෙනාසි එවං ජලිතානුභාවො වණ්‌ණො ච තෙ සබ්‌බදිසා පභාසතීති|
      count |1097|
        block |සො දෙවපුත්‌තො අත්‌තමනො…පෙ … යස්‌ස කම්‌මස්‌සිදං ඵලං|
      count |1098|
        block |අහං මනුස්‌සෙසු මනුස්‌සභූතො දිස්‌වාන සමණෙ සීලවන්‌තෙ|
        block |සම්‌පන්‌නවිජ්‌ජාචරණෙ යසස්‌සී බහුස්‌සුතෙ තණ්‌හක්‌ඛයූපපන්‌නෙ|
        block |අන්‌නඤ්‌ච පානඤ්‌ච පසන්‌නචිත්‌තො සක්‌කච්‌ච දානං විපුලං අදාසිං|
      count |1099|
        block |තෙන මෙතාදිසො වණ්‌ණො…පෙ …වණ්‌ණො ච මෙ සබ්‌බදිසා පභාසතීති|
      stand |පඨමකුණ්‌ඩලීවිමානං අට්‌ඨමං|
    block |දුතියකුණ්‌ඩලීවිමානවත්‌ථු|
      count |1101|
        block |අලඞ්‌කතො මල්‍යධරො සුවත්‌ථො සුකුණ්‌ඩලී කප්‌පිතකෙසමස්‌සු|
        block |ආමුත්‌තහත්‌ථාභරණො යසස්‌සී දිබ්‌බෙ විමානම්‌හි යථාපි චන්‌දිමා|
      count |1102|
        block |දිබ්‌බා ච වීණා පවදන්‌ති වග්‌ගුං අට්‌ඨට්‌ඨකා සික්‌ඛිතා සාධුරූපා|
        block |දිබ්‌බා ච කඤ්‌ඤා තිදසචරා උළාරා නච්‌චන්‌ති ගායන්‌ති පමොදයන්‌ති|
      count |1103|
        block |දෙවිද්‌ධිපත්‌තොසි මහානුභාවො මනුස්‌සභූතො කිමකාසි පුඤ්‌ඤං|
        block |කෙනාසි එවං ජලිතානුභාවො වණ්‌ණො ච තෙ සබ්‌බදිසා පභාසතීති|
      count |1104|
        block |සො දෙවපුත්‌තො අත්‌තමනො…පෙ … යස්‌ස කම්‌මස්‌සිදං ඵලං|
      count |1105|
        block |අහං මනුස්‌සෙසු මනුස්‌සභූතො දිස්‌වාන සමණෙ සාධුරූපෙ|
        block |සම්‌පන්‌නවිජ්‌ජාචරණෙ යසස්‌සී බහුස්‌සුතෙ සීලවන්‌තෙ පසන්‌නෙ|
        block |අන්‌නඤ්‌ච පානඤ්‌ච පසන්‌නචිත්‌තො සක්‌කච්‌ච දානං විපුලං අදාසිං|
      count |1106|
        block |තෙන මෙතාදිසො වණ්‌ණො…පෙ …වණ්‌ණො ච මෙ සබ්‌බදිසා පභාසතීති|
      stand |දුතියකුණ්‌ඩලීවිමානං නවමං|
    block |උත්‌තර පායාසිවිමානවත්‌ථු|
      count |1108|
        block |යා දෙවරාජස්‌ස සභා සුධම්‌මා යත්‌ථච්‌ඡති දෙවසඞ්‌ඝො සමග්‌ගො|
        block |තථූපමං තුය්‌හමිදං විමානං ඔභාසයං තිට්‌ඨති අන්‌තලික්‌ඛෙ|
      count |1109|
        block |දෙවිද්‌ධිපත්‌තොසි මහානුභාවො මනුස්‌සභූතො කිමකාසි පුඤ්‌ඤං|
        block |කෙනාසි එවං ජලිතානුභාවො වණ්‌ණො ච තෙ සබ්‌බදිසා පභාසතීති|
      count |1110|
        block |සො දෙවපුත්‌තො අත්‌තමනො…පෙ … යස්‌ස කම්‌මස්‌සිදං ඵලං|
      count |1111|
        block |අහං මනුස්‌සෙසු මනුස්‌සභූතො රඤ්‌ඤො පායාසිස්‌ස අහොසිං මාණවො|
        block |ලද්‌ධා ධනං සංවිභාගං අකාසිං පියා ච මෙ සීලවන්‌තො අහෙසුං|
        block |අන්‌නඤ්‌ච පානඤ්‌ච පසන්‌නචිත්‌තො සක්‌කච්‌ච දානං විපුලං අදාසිං|
      count |1112|
        block |තෙන මෙතාදිසො වණ්‌ණො…පෙ …වණ්‌ණො ච මෙ සබ්‌බදිසා පභාසතීති|
        block |ද්‌වෙ අගාරිනො ඵලදායී ද්‌වෙ උපස්‌සයදායී භික්‌ඛාය දායී|
        block |යවපාලකො චෙව ද්‌වෙ කුණ්‌ඩලිනො පායාසීති|
        block |පුරිසානං දුතියො වග්‌ගො පවුච්‌චතීති|
      stand |උත්‌තර පායාසිවිමානං දසමං|
      block |පායාසිවග්‌ගො ඡට්‌ඨො නිට්‌ඨිතො|
      block |තස්‌සුද්‌දානං|
  block |සුනික්‌ඛිත්‌තවග්‌ගො|
    block |චිත්‌තලතාවිමානවත්‌ථු|
      count |1114|
        block |යථා වනං චිත්‌තලතං පභාසති උය්‍යානසෙට්‌ඨං තිදසානමුත්‌තමං|
        block |තථූපමං තුය්‌හමිදං විමානං ඔභාසයං තිට්‌ඨති අන්‌තලික්‌ඛෙ|
      count |1115|
        block |දෙවිද්‌ධිපත්‌තොසි මහානුභාවො මනුස්‌සභූතො කිමකාසි පුඤ්‌ඤං|
        block |කෙනාසි එවං ජලිතානුභාවො වණ්‌ණො ච තෙ සබ්‌බදිසා පභාසතීති|
      count |1116|
        block |සො දෙවපුත්‌තො අත්‌තමනො…පෙ … යස්‌ස කම්‌මස්‌සිදං ඵලං|
      count |1117|
        block |අහං මනුස්‌සෙසු මනුස්‌සභූතො දලිද්‌දො අතාණො කපණො කම්‌මකරො අහොසිං|
        block |ජිණ්‌ණෙ ච මාතාපිතරො අභාරිං පියා ච මෙ සීලවන්‌තො අහෙසුං|
        block |අන්‌නඤ්‌ච පානඤ්‌ච පසන්‌නචිත්‌තො සක්‌කච්‌ච දානං විපුලං අදාසි|
      count |1118|
        block |තෙන මෙතාදිසො වණ්‌ණො…පෙ … වණ්‌ණො ච මෙ සබ්‌බදිසා පභාසතීති|
      stand |චිත්‌තලතාවිමානං පඨමං|
    block |නන්‌දනවිමානවත්‌ථු|
      count |1120|
        block |යථා වනං නන්‌දනං පභාසති උය්‍යානසෙට්‌ඨං තිදසානමුත්‌තමං|
        block |තථූපමං තුය්‌හමිදං විමානං ඔභාසයං තිට්‌ඨති අන්‌තලික්‌ඛෙ|
      count |1121|
        block |දෙවිද්‌ධිපත්‌තොසි මහානුභාවො මනුස්‌සභූතො කිමකාසි පුඤ්‌ඤං|
        block |කෙනාසි එවං ජලිතානුභාවො වණ්‌ණො ච තෙ සබ්‌බදිසා පභාසතීති|
      count |1122|
        block |සො දෙවපුත්‌තො අත්‌තමනො…පෙ … යස්‌ස කම්‌මස්‌සිදං ඵලං|
      count |1123|
        block |අහං මනුස්‌සෙසු මනුස්‌සභූතො දලිද්‌දො අතාණො කපණො කම්‌මකරො අහොසිං|
        block |ජිණ්‌ණෙ ච මාතාපිතරො අභාරිං පියා ච මෙ සීලවන්‌තො අහෙසුං|
        block |අන්‌නඤ්‌ච පානඤ්‌ච පසන්‌නචිත්‌තො සක්‌කච්‌ච දානං විපුලං අදාසිං|
      count |1124|
        block |තෙන මෙතාදිසො වණ්‌ණො…පෙ … වණ්‌ණො ච මෙ සබ්‌බදිසා පභාසතීති|
      stand |නන්‌දනවිමානං දුතියං|
    block |මණිථූණවිමානවත්‌ථු|
      count |1126|
        block |උච්‌චමිදං මණිථූණං විමානං සමන්‌තතො ද්‌වාදස යොජනානි|
        block |කූටාගාරා සත්‌තසතා උළාරා වෙළුරියථම්‌භා රුචකත්‌ථතා සුභා|
      count |1127|
        block |තත්‌ථච්‌ඡසි පිවසි ඛාදසි ච දිබ්‌බා ච වීණා පවදන්‌ති වග්‌ගුං|
        block |දිබ්‌බා රසා කාමගුණෙත්‌ථ පඤ්‌ච නාරියො ච නච්‌චන්‌ති සුවණ්‌ණඡන්‌නා|
      count |1128|
        block |කෙන තෙතාදිසො වණ්‌ණො…පෙ …වණ්‌ණො ච තෙ සබ්‌බදිසා පභාසතීති|
      count |1130|
        block |සො දෙවපුත්‌තො අත්‌තමනො…පෙ …යස්‌ස කම්‌මස්‌සිදං ඵලං|
      count |1131|
        block |අහං මනුස්‌සෙසු මනුස්‌සභූතො විවනෙ පථෙ සඞ්‌කමනං අකාසිං|
        block |ආරාමරුක්‌ඛානි ච රොපයිස්‌සං පියා ච මෙ සීලවන්‌තො අහෙසුං|
        block |අන්‌නඤ්‌ච පානඤ්‌ච පසන්‌නචිත්‌තො සක්‌කච්‌ච දානං විපුලං අදාසිං|
      count |1132|
        block |තෙන මෙතාදිසො වණ්‌ණො…පෙ … වණ්‌ණො ච මෙ සබ්‌බදිසා පභාසතීති|
      stand |මණිථූණවිමානං තතියං|
    block |සුවණ්‌ණවිමානවත්‌ථු|
      count |1134|
        block |සොවණ්‌ණමයෙ පබ්‌බතස්‌මිං විමානං සබ්‌බතොපභං|
        block |හෙමජාලපටිච්‌ඡන්‌නං කිඞ්‌කිණි ජාලකප්‌පිතං|
      count |1135|
        block |අට්‌ඨංසා සුකතා ථම්‌භා සබ්‌බෙ වෙළුරියාමයා|
        block |එකමෙකාය අංසියා රතනා සත්‌ත නිම්‌මිතා|
      count |1136|
        block |වෙළුරියසුවණ්‌ණස්‌ස ඵලිකා රූපියස්‌ස ච|
        block |මසාරගල්‌ලමුත්‌තාහි ලොහිතඞ්‌ගමණීහි ච|
      count |1137|
        block |චිත්‍රා මනොරමා භූමි න තත්‌ථුද්‌ධංසතී රජො|
        block |ගොපාණසීගණා පීතා කූටං ධාරෙන්‌ති නිම්‌මිතා|
      count |1138|
        block |සොපාණානි ච චත්‌තාරි නිම්‌මිතා චතුරො දිසා|
        block |නානාරතනගබ්‌භෙහි ආදිච්‌චොව විරොචති|
      count |1139|
        block |වෙදියා චතස්‌සො තත්‌ථ විභත්‌තා භාගසො මිතා|
        block |දද්‌දල්‌ලමානා ආභන්‌ති සමන්‌තා චතුරො දිසා|
      count |1140|
        block |තස්‌මිං විමානෙ පවරෙ දෙවපුත්‌තො මහප්‌පභො|
        block |අතිරොචසි වණ්‌ණෙන උදයන්‌තොව භාණුමා|
      count |1141|
        block |දානස්‌ස තෙ ඉදං ඵලං අථො සීලස්‌ස වා පන|
        block |අථො අඤ්‌ජලිකම්‌මස්‌ස තං මෙ අක්‌ඛාහි පුච්‌ඡිතො|
      count |1142|
        block |සො දෙවපුත්‌තො අත්‌තමනො…පෙ … යස්‌ස කම්‌මස්‌සිදං ඵලං|
      count |1143|
        block |අහං අන්‌ධකවින්‌දස්‌මිං බුද්‌ධස්‌සාදිච්‌චබන්‌ධුනො|
        block |විහාරං සත්‌ථු කාරෙසිං පසන්‌නො සෙහි පාණිභි|
      count |1144|
        block |තත්‌ථ ගන්‌ධඤ්‌ච මාලඤ්‌ච පච්‌චයඤ්‌ච විලෙපනං|
        block |විහාරං සත්‌ථු අදාසිං විප්‌පසන්‌නෙන චෙතසා|
        block |තෙන මය්‌හං ඉදං ලද්‌ධං වසං වත්‌තෙමි නන්‌දනෙ|
      count |1145|
        block |නන්‌දනෙ ච වනෙ රම්‌මෙ නානාදිජගණායුතෙ|
        block |රමාමි නච්‌චගීතෙහි අච්‌ඡරාහි පුරක්‌ඛතොති|
      stand |සුවණ්‌ණවිමානං චතුත්‌ථං|
    block |අම්‌බවිමානවත්‌ථු|
      count |1146|
        block |උච්‌චමිදං මණිථූණං විමානං සමන්‌තතො ද්‌වාදස යොජනානි|
        block |කූටාගාරා සත්‌තසතා උළාරා වෙළුරියථම්‌භා රුචකත්‌ථතා සුභා|
      count |1147|
        block |තත්‌ථච්‌ඡසි පිවසි ඛාදසි ච දිබ්‌බා ච වීණා පවදන්‌ති වග්‌ගුං|
        block |දිබ්‌බා රසා කාමගුණෙත්‌ථ පඤ්‌ච නාරියො ච නච්‌චන්‌ති සුවණ්‌ණඡන්‌නා|
      count |1148|
        block |කෙන තෙතාදිසො වණ්‌ණො…පෙ … වණ්‌ණො ච තෙ සබ්‌බදිසා පභාසතීති|
      count |1150|
        block |සො දෙවපුත්‌තො අත්‌තමනො…පෙ … යස්‌ස කම්‌මස්‌සිදං ඵලං|
      count |1151|
        block |ගිම්‌හානං පච්‌ඡිමෙ මාසෙ පතපන්‌තෙ දිවඞ්‌කරෙ|
        block |පරෙසං භතකො පොසො අම්‌බාරාමමසිඤ්‌චති|
      count |1152|
        block |අථ තෙනාගමා භික්‌ඛු සාරිපුත්‌තොති විස්‌සුතො|
        block |කිලන්‌තරූපො කායෙන අකිලන්‌තොව චෙතසා|
      count |1153|
        block |තඤ්‌ච දිස්‌වාන ආයන්‌තං අවොචං අම්‌බසිඤ්‌චකො|
        block |සාධු තං භන්‌තෙ න්‌හාපෙය්‍යං යං මමස්‌ස සුඛාවහං|
      count |1154|
        block |තස්‌ස මෙ අනුකම්‌පාය නික්‌ඛිපි පත්‌තචීවරං|
        block |නිසීදි රුක්‌ඛමූලස්‌මිං ඡායාය එකචීවරො|
      count |1155|
        block |තඤ්‌ච අච්‌ඡෙන වාරිනා පසන්‌නමානසො නරො|
        block |න්‌හාපයී රුක්‌ඛමූලස්‌මිං ඡායාය එකචීවරං|
      count |1156|
        block |අම්‌බො ච සිත්‌තො සමණො ච න්‌හාපිතො මයා ච පුඤ්‌ඤං පසුතං අනප්‌පකං|
        block |ඉති සො පීතියා කායං සබ්‌බං ඵරති අත්‌තනො|
      count |1157|
        block |තදෙව එත්‌තකං කම්‌මං අකාසිං තාය ජාතියා|
        block |පහාය මානුසං දෙහං උපපන්‌නොම්‌හි නන්‌දනං|
      count |1158|
        block |නන්‌දනෙ ච වනෙ රම්‌මෙ නානාදිජගණායුතෙ|
        block |රමාමි නච්‌චගීතෙහි අච්‌ඡරාහි පුරක්‌ඛතොති|
      stand |අම්‌බවිමානං පඤ්‌චමං|
    block |ගොපාලවිමානවත්‌ථු|
      count |1159|
        block |දිස්‌වාන දෙවං පටිපුච්‌ඡි භික්‌ඛු උච්‌චෙ විමානම්‌හි චිරට්‌ඨිතිකෙ|
        block |ආමුත්‌තහත්‌ථාභරණං යසස්‌සිං දිබ්‌බෙ විමානම්‌හි යථාපි චන්‌දිමා|
      count |1160|
        block |අලඞ්‌කතො මල්‍යධරො සුවත්‌ථො සුකුණ්‌ඩලී කප්‌පිතකෙසමස්‌සු|
        block |ආමුත්‌තහත්‌ථාභරණො යසස්‌සී දිබ්‌බෙ විමානම්‌හි යථාපි චන්‌දිමා|
      count |1161|
        block |දිබ්‌බා ච වීණා පවදන්‌ති වග්‌ගුං අට්‌ඨට්‌ඨකා සික්‌ඛිතා සාධුරූපා|
        block |දිබ්‌බා ච කඤ්‌ඤා තිදසචරා උළාරා නච්‌චන්‌ති ගායන්‌ති පමොදයන්‌ති|
      count |1162|
        block |දෙවිද්‌ධිපත්‌තොසි මහානුභාවො මනුස්‌සභූතො කිමකාසි පුඤ්‌ඤං|
        block |කෙනාසි එවං ජලිතානුභාවො වණ්‌ණො ච තෙ සබ්‌බදිසා පභාසතීති|
      count |1163|
        block |සො දෙවපුත්‌තො අත්‌තමනො…පෙ … යස්‌ස කම්‌මස්‌සිදං ඵලං|
      count |1164|
        block |අහං මනුස්‌සෙසු මනුස්‌සභූතො සඞ්‌ගම්‌ම රක්‌ඛිස්‌සං පරෙසං ධෙනුයො|
        block |තතො ච ආගා සමණො මමන්‌තිකෙ ගාවො ච මාසෙ අගමංසු ඛාදිතුං|
      count |1165|
        block |ද්‌වයජ්‌ජ කිච්‌චං උභයඤ්‌ච කාරියං ඉච්‌චෙවහං භන්‌තෙ තදා විචින්‌තයිං|
        block |තතො ච සඤ්‌ඤං පටිලද්‌ධයොනිසො දදාමි භන්‌තෙති ඛිපිං අනන්‌තකං|
      count |1166|
        block |සො මාසඛෙත්‌තං තුරිතො අවාසරිං පුරා අයං භඤ්‌ජති යස්‌සිදං ධනං|
        block |තතො ච කණ්‌හො උරගො මහාවිසො අඩංසි පාදෙ තුරිතස්‌ස මෙ සතො|
      count |1167|
        block |ස්‌වාහං අට්‌ටොම්‌හි දුක්‌ඛෙන පීළිතො භික්‌ඛු ච තං සාමං මුඤ්‌චිත්‌වානන්‌තකං|
        block |අහාසි කුම්‌මාසං මමානුකම්‌පයා තතො චුතො කාලකතොම්‌හි දෙවතා|
      count |1168|
        block |තදෙව කම්‌මං කුසලං කතං මයා සුඛඤ්‌ච කම්‌මං අනුභොමි අත්‌තනා|
        block |තයා හි භන්‌තෙ අනුකම්‌පිතො භුසං කතඤ්‌ඤුතාය අභිපාදයාමි තං|
      count |1169|
        block |සදෙවකෙ ලොකෙ සමාරකෙ ච අඤ්‌ඤො මුනි නත්‌ථි තයානුකම්‌පකො|
        block |තයා හි භන්‌තෙ අනුකම්‌පිතො භුසං කතඤ්‌ඤුතාය අභිවාදයාමි තං|
      count |1170|
        block |ඉමස්‌මිං ලොකෙ පරස්‌මිං වා පන අඤ්‌ඤො මුනී නත්‌ථි තයානුකම්‌පකො|
        block |තයා හි භන්‌තෙ අනුකම්‌පිතො භුසං කතඤ්‌ඤුතාය අභිවාදයාමි තන්‌ති|
      stand |ගොපාලවිමානං ඡට්‌ඨං|
    block |කණ්‌ඩකවිමානවත්‌ථු|
      count |1171|
        block |පුණ්‌ණමාසෙ යථා චන්‌දො නක්‌ඛත්‌තපරිවාරිතො|
        block |සමන්‌තා අනුපරියාති තාරකාධිපතී සසී|
      count |1172|
        block |තථූපමං ඉදං බ්‍යම්‌හං දිබ්‌බං දෙවපුරම්‌හි ච|
        block |අතිරොචති වණ්‌ණෙන උදයන්‌තොව රංසිමා|
      count |1173|
        block |වෙළුරියසුවණ්‌ණස්‌ස ඵලිකා රූපියස්‌ස ච|
        block |මසාරගල්‌ලමුත්‌තාහි ලොහිතඞ්‌ගමණීහි ච|
      count |1174|
        block |චිත්‍රා මනොරමා භූමි වෙළූරියස්‌ස සන්‌ථතා|
        block |කූටාගාරා සුභා රම්‌මා පාසාදො තෙ සුමාපිතො|
      count |1175|
        block |රම්‌මා ච තෙ පොක්‌ඛරණී පුථුලොමනිසෙවිතා|
        block |අච්‌ඡොදකා විප්‌පසන්‌නා සොවණ්‌ණවාලුකසන්‌ථතා|
      count |1176|
        block |නානාපදුමසඤ්‌ඡන්‌නා පුණ්‌ඩරීකසමොතතා|
        block |සුරභිං සම්‌පවායන්‌ති මනුඤ්‌ඤා මාලුතෙරිතා|
      count |1177|
        block |තස්‌සා තෙ උභතො පස්‌සෙ වනගුම්‌බා සුමාපිතා|
        block |උපෙතා පුප්‌ඵරුක්‌ඛෙහි ඵලරුක්‌ඛෙහි චූභයං|
      count |1178|
        block |සොවණ්‌ණපාදෙ පල්‌ලඞ්‌කෙ මුදුකෙ ගොණකත්‌ථතෙ|
        block |නිසින්‌නං දෙවරාජංව උපතිට්‌ඨන්‌ති අච්‌ඡරා|
      count |1179|
        block |සබ්‌බාභරණසඤ්‌ඡන්‌නා නානාමාලාවිභූසිතා|
        block |රමෙන්‌ති තං මහිද්‌ධිකං වසවත්‌තීව මොදසි|
      count |1180|
        block |භෙරිසඞ්‌ඛමුදිඞ්‌ගාහි වීණාහි පණවෙහි ච|
        block |රමසි රතිසම්‌පන්‌නො නච්‌චගීතෙ සුවාදිතෙ|
      count |1181|
        block |දිබ්‌බා තෙ විවිධා රූපා දිබ්‌බා සද්‌දා අථො රසා|
        block |ගන්‌ධා ච තෙ අධිප්‌පෙතා ඵොට්‌ඨබ්‌බා ච මනොරමා|
      count |1182|
        block |තස්‌මිං විමානෙ පවරෙ දෙවපුත්‌ත මහප්‌පභො|
        block |අතිරොචසි වණ්‌ණෙන උදයන්‌තොව භාණුමා|
      count |1183|
        block |දානස්‌ස තෙ ඉදං ඵලං අථො සීලස්‌ස වා පන|
        block |අථො අඤ්‌ජලිකම්‌මස්‌ස තං මෙ අක්‌ඛාහි පුච්‌ඡිතො|
      count |1184|
        block |සො දෙවපුත්‌තො අත්‌තමනො…පෙ … යස්‌ස කම්‌මස්‌සිදං ඵලං|
      count |1185|
        block |අහං කපිලවත්‌ථුස්‌මිං සාකියානං පුරුත්‌තමෙ|
        block |සුද්‌ධොදනස්‌ස පුත්‌තස්‌ස කණ්‌ඩකො සහජො අහං|
      count |1186|
        block |යදා සො අඩ්‌ඪරත්‌තායං බොධාය මභිනික්‌ඛමි|
        block |සො මං මුදූහි පාණීහි ජාලි තම්‌බනඛෙහි ච|
      count |1187|
        block |සත්‌ථිං ආකොටයිත්‌වාන වහ සම්‌මාති චබ්‍රවි|
        block |අහං ලොකං තාරයිස්‌සං පත්‌තො සම්‌බොධිමුත්‌තමං|
      count |1188|
        block |තං මෙ ගිරං සුණන්‌තස්‌ස හාසො මෙ විපුලො අහු|
        block |උදග්‌ගචිත්‌තො සුමනො අභිසීසිං තදා අහං|
      count |1189|
        block |අභිරූළ්‌හඤ්‌ච මං ඤත්‌වා සක්‍යපුත්‌තං මහායසං|
        block |උදග්‌ගචිත්‌තො මුදිතො වහිස්‌සං පුරිසුත්‌තමං|
      count |1190|
        block |පරෙසං විජිතං ගන්‌ත්‌වා උග්‌ගතස්‌මිං දිවාකරෙ|
        block |මමං ඡන්‌නඤ්‌ච ඔහාය අනපෙක්‌ඛො සො අපක්‌කමි|
      count |1191|
        block |තස්‌ස තම්‌බනඛෙ පාදෙ ජිව්‌හාය පරිලෙහිසං|
        block |ගච්‌ඡන්‌තඤ්‌ච මහාවීරං රුදමානො උදික්‌ඛිසං|
      count |1192|
        block |අදස්‌සනෙනහං තස්‌ස සක්‍යපුත්‌තස්‌ස සිරීමතො|
        block |අලත්‌ථං ගරුකාබාධං ඛිප්‌පං මෙ මරණං අහු|
      count |1193|
        block |තස්‌සෙව ආනුභාවෙන විමානං ආවසාමිදං|
        block |සබ්‌බකාමගුණොපෙතං දිබ්‌බං දෙවපුරම්‌හි ච|
      count |1194|
        block |යඤ්‌ච මෙ අහුවා හාසො සද්‌දං සුත්‌වාන බොධියා|
        block |තෙනෙව කුසලමූලෙන ඵුසිස්‌සං ආසවක්‌ඛයං|
      count |1195|
        block |සචෙ හි භන්‌තෙ ගච්‌ඡෙය්‍යාසි සත්‌ථු බුද්‌ධස්‌ස සන්‌තිකෙ|
        block |මමාපි නං වචනෙන සිරසා වජ්‌ජාසි වන්‌දනං|
      count |1196|
        block |අහම්‌පි දට්‌ඨුං ගච්‌ඡිස්‌සං ජිනං අප්‌පටිපුග්‌ගලං|
        block |දුල්‌ලභං දස්‌සනං හොති ලොකනාථාන තාදිනන්‌ති|
      count |1197|
        block |සො කතඤ්‌ඤූ කතවෙදී සත්‌ථාරං උපසඞ්‌කමි|
        block |සුත්‌වා ගිරං චක්‌ඛුමතො ධම්‌මචක්‌ඛුං විසොධයි|
      count |1198|
        block |විසොධෙත්‌වා දිට්‌ඨිගතං විචිකිච්‌ඡං වතානි ච|
        block |වන්‌දිත්‌වා සත්‌ථුනො පාදෙ තත්‌ථෙවන්‌තරධායථාති|
      stand |කණ්‌ඩකවිමානං සත්‌තමං|
    block |අනෙකවණ්‌ණවිමානවත්‌ථු|
      count |1199|
        block |අනෙකවණ්‌ණං දරසොකනාසනං විමානමාරුය්‌හ අනෙකචිත්‌තං|
        block |පරිවාරිතො අච්‌ඡරාසඞ්‌ගණෙන සුනිම්‌මිතො භූතපතීව මොදසි|
      count |1200|
        block |සමස්‌සමො නත්‌ථි කුතො පනුත්‌තරො යසෙන පුඤ්‌ඤෙන ච ඉද්‌ධියා ච|
        block |සබ්‌බෙ ච දෙවා තිදසගණා සමෙච්‌ච තං තං නමස්‌සන්‌ති සසිංව දෙවා|
        block |ඉමා ච තෙ අච්‌ඡරායො සමන්‌තතො නච්‌චන්‌ති ගායන්‌ති පමොදයන්‌ති|
      count |1201|
        block |දෙවිද්‌ධිපත්‌තොසි මහානුභාවො මනුස්‌සභූතො කිමකාසි පුඤ්‌ඤං|
        block |කෙනාසි එවං ජලිතානුභාවො වණ්‌ණො ච තෙ සබ්‌බදිසා පභාසතීති|
      count |1202|
        block |සො දෙවපුත්‌තො අත්‌තමනො…පෙ … යස්‌ස කම්‌මස්‌සිදං ඵලං|
      count |1203|
        block |අහං භදන්‌තෙ අහුවාසි පුබ්‌බෙ සුමෙධනාමස්‌ස ජිනස්‌ස සාවකො|
        block |පුථුජ්‌ජනො අනනුබොධොහමස්‌මි සො සත්‌ත වස්‌සානි පරිබ්‌බජිස්‌සහං|
      count |1204|
        block |සොහං සුමෙධස්‌ස ජිනස්‌ස සත්‌ථුනො පරිනිබ්‌බුතස්‌සොඝතිණ්‌ණස්‌ස තාදිනො|
        block |රතනුච්‌චයං හෙමජාලෙන ඡන්‌නං වන්‌දිත්‌වා ථූපස්‌මිං මනං පසාදයිං|
      count |1205|
        block |න මාසි දානං න ච මත්‌ථි දාතුං පරෙ ච ඛො තත්‌ථ සමාදපෙසිං|
        block |පූජෙථ නං පූජනීයස්‌ස ධාතුං එවං කිර සග්‌ගමිතො ගමිස්‌සථ|
      count |1206|
        block |තදෙව කම්‌මං කුසලං කතං මයා සුඛඤ්‌ච දිබ්‌බං අනුභොමි අත්‌තනා|
        block |මොදාමහං තිදසගණස්‌ස මජ්‌ඣෙ න තස්‌ස පුඤ්‌ඤස්‌ස ඛයම්‌පි අජ්‌ඣගන්‌ති|
      stand |අනෙකවණ්‌ණවිමානං අට්‌ඨමං|
    block |මට්‌ඨකුණ්‌ඩලීවිමානවත්‌ථු|
      count |1207|
        block |අලඞ්‌කතො මට්‌ඨකුණ්‌ඩලී මාලධාරී හරිචන්‌දනුස්‌සදො|
        block |බාහා පග්‌ගය්‌හ කන්‌දසි වනමජ්‌ඣෙ කිං දුක්‌ඛිතො තුවන්‌ති|
      count |1208|
        block |සොවණ්‌ණමයො පභස්‌සරො උප්‌පන්‌නො රථපඤ්‌ජරො මම|
        block |තස්‌ස චක්‌කයුගං න වින්‌දාමි තෙන දුක්‌ඛෙන ජහාමි ජීවිතන්‌ති|
      count |1209|
        block |සොවණ්‌ණමයං මණිමයං ලොහිතකමයං අථ රූපියමයං|
        block |ආචික්‌ඛ මෙ භද්‌දමාණව චක්‌කයුගං පටිපාදයාමි තෙති|
      count |1210|
        block |සො මාණවො තස්‌ස පාවදි චන්‌දිමසූරියා උභයෙත්‌ථ දිස්‌සරෙ|
        block |සොවණ්‌ණමයො රථො මම තෙන චක්‌කයුගෙන සොභතීති|
      count |1211|
        block |බාලො ඛො ත්‌වං අසි මාණව යො ත්‌වං පත්‌ථයසෙ අපත්‌ථියං|
        block |මඤ්‌ඤාමි තුවං මරිස්‌සසි න හි ත්‌වං ලච්‌ඡසි චන්‌දිමසූරියෙති|
      count |1212|
        block |ගමනාගමනම්‌පි දිස්‌සති වණ්‌ණධාතු උභයත්‌ථ වීථියා|
        block |පෙතො කාලකතො න දිස්‌සති කො නිධ කන්‌දතං බාල්‍යතරොති|
      count |1213|
        block |සච්‌චං ඛො වදෙසි මාණව අහමෙව කන්‌දතං බාල්‍යතරො|
        block |චන්‌දං විය දාරකො රුදං පෙතං කාලකතාභිපත්‌ථයින්‌ති|
      count |1214|
        block |ආදිත්‌තං වත මං සන්‌තං ඝතසිත්‌තංව පාවකං|
        block |වාරිනා විය ඔසිඤ්‌චං සබ්‌බං නිබ්‌බාපයෙ දරං|
      count |1215|
        block |අබ්‌බහී වත මෙ සල්‌ලං සොකං හදයනිස්‌සිතං|
        block |යො මෙ සොකපරෙතස්‌ස පුත්‌තසොකං අපානුදි|
      count |1216|
        block |ස්‌වාහං අබ්‌බූළ්‌හසල්‌ලොස්‌මි සීතිභූතොස්‌මි නිබ්‌බුතො|
        block |න සොචාමි න රොදාමි වත සුත්‌වාන මාණවාති|
      count |1217|
        block |දෙවතා නුසි ගන්‌ධබ්‌බො අදු සක්‌කො පුරින්‌දදො|
        block |කො වා ත්‌වං කස්‌ස වා පුත්‌තො කථං ජානෙමු තං මයන්‌ති|
      count |1218|
        block |යඤ්‌ච කන්‌දසි යඤ්‌ච රොදසි පුත්‌තං ආළාහනෙ සයං දහිත්‌වා|
        block |ස්‌වාහං කුසලං කරිත්‌වා කම්‌මං තිදසානං සහබ්‍යතං ගතොති|
      count |1219|
        block |අප්‌පං වා බහුං වා නාද්‌දසාම දානං දදන්‌තස්‌ස සකෙ අගාරෙ|
        block |උපොසථකම්‌මං වා තාදිසං කෙන කම්‌මෙන ගතොසි දෙවලොකන්‌ති|
      count |1220|
        block |ආබාධිකොහං දුක්‌ඛිතො ගිලානො ආතුරරූපොම්‌හි සකෙ නිවෙසනෙ|
        block |බුද්‌ධං විගතරජං විතිණ්‌ණකඞ්‌ඛං අද්‌දක්‌ඛිං සුගතං අනොමපඤ්‌ඤං|
      count | |
        block |ස්‌වාහං මුදිතමනො පසන්‌නචිත්‌තො අඤ්‌ජලිං අකරිං තථාගතස්‌ස|
        block |තාහං කුසලං කරිත්‌වාන කම්‌මං තිදසානං සහබ්‍යතං ගතොති|
      count |1222|
        block |අච්‌ඡරියං වත අබ්‌භුතං වත අඤ්‌ජලිකම්‌මස්‌ස අයමීදිසො විපාකො|
        block |අහම්‌පි මුදිතමනො පසන්‌නචිත්‌තො අජ්‌ජෙව බුද්‌ධං සරණං වජාමීති|
      count |1223|
        block |අජ්‌ජෙව බුද්‌ධං සරණං වජාහි ධම්‌මඤ්‌ච සඞ්‌ඝඤ්‌ච පසන්‌නචිත්‌තො|
        block |තථෙව සික්‌ඛාය පදානි පඤ්‌ච අඛණ්‌ඩඵුල්‌ලානි සමාදියස්‌සු|
      count |1224|
        block |පාණාතිපාතා විරමස්‌සු ඛිප්‌පං ලොකෙ අදින්‌නං පරිවජ්‌ජයස්‌සු|
        block |අමජ්‌ජපො මා ච මුසා භණාහි සකෙන දාරෙන ච හොහි තුට්‌ඨොති|
      count |1225|
        block |අත්‌ථකාමොසි මෙ යක්‌ඛ හිතකාමොසි දෙවතෙ|
        block |කරොමි තුය්‌හං වචනං ත්‌වංසි ආචරියො මමාති|
      count |1226|
        block |උපෙමි සරණං බුද්‌ධං ධම්‌මඤ්‌චාපි අනුත්‌තරං|
        block |සඞ්‌ඝඤ්‌ච නරදෙවස්‌ස ගච්‌ඡාමි සරණං අහං|
      count |1227|
        block |පාණාතිපාතා විරමාමි ඛිප්‌පං ලොකෙ අදින්‌නං පරිවජ්‌ජයාමි|
        block |අමජ්‌ජපො නො ච මුසා භණාමි සකෙන දාරෙන ච හොමි තුට්‌ඨොති|
      stand |මට්‌ඨකුණ්‌ඩලීවිමානං නවමං|
    block |සෙරීසකවිමානවත්‌ථු|
      count |1228|
        block |සුණොථ යක්‌ඛස්‌ස ච වාණිජාන ච සමාගමො යත්‌ථ තදා අහොසි|
        block |යථා කථං ඉතරිතරෙන චාපි සුභාසිතං තඤ්‌ච සුණාථ සබ්‌බෙ|
      count |1229|
        block |යො සො අහු රාජා පායාසි නාම භුම්‌මානං සහබ්‍යගතො යසස්‌සී|
        block |සො මොදමානොව සකෙ විමානෙ අමානුසො මානුසෙ අජ්‌ඣභාසීති|
      count |1230|
        block |වඞ්‌කෙ අරඤ්‌ඤෙ අමනුස්‌සට්‌ඨානෙ කන්‌තාරෙ අප්‌පොදකෙ අප්‌පභක්‌ඛෙ|
        block |සුදුග්‌ගමෙ වණ්‌ණුපථස්‌ස මජ්‌ඣෙ වඞ්‌කං භයා නට්‌ඨමනා මනුස්‌සා|
      count |1231|
        block |නයිධ ඵලා මූලමයා ච සන්‌ති උපාදානං නත්‌ථි කුතොධ භක්‌ඛො|
        block |අඤ්‌ඤත්‍ර පංසූහි ච වාලුකාහි ච තතාහි උණ්‌හාහි ච දාරුණාහි ච|
      count |1232|
        block |උජ්‌ජඞ්‌ගලං තත්‌තමිවං කපාලං අනායසං පරලොකෙන තුල්‍යං|
        block |ලුද්‌දානමාවාසමිදං පුරාණං භූමිප්‌පදෙසො අභිසත්‌තරූපො|
      count |1233|
        block |අථ තුම්‌හෙ කෙන වණ්‌ණෙන කිමාසමානා ඉමං පදෙසං හි|
        block |අනුපවිට්‌ඨා සහසා සමෙච්‌ච ලොභා භයා අථ වා සම්‌පමූළ්‌හාති|
      count |1234|
        block |මගධෙසු අඞ්‌ගෙසු ච සත්‌ථවාහා ආරොපයිත්‌වා පණියං පුථුත්‌තං|
        block |තෙ යාමසෙ සින්‌ධුසොවීරභූමිං ධනත්‌ථිකා උද්‌දයං පත්‌ථයානා|
      count |1235|
        block |දිවා පිපාසං නධිවාසයන්‌තා යොග්‌ගානුකම්‌පඤ්‌ච සමෙක්‌ඛමානා|
        block |එතෙන වෙගෙන ආයාම සබ්‌බෙ රත්‌තිං මග්‌ගං පටිපන්‌නා විකාලෙ|
      count |1236|
        block |තෙ දුප්‌පයාතා අපරද්‌ධමග්‌ගා අන්‌ධාකුලා විප්‌පනට්‌ඨා අරඤ්‌ඤෙ|
        block |සුදුග්‌ගමෙ වණ්‌ණුපථස්‌ස මජ්‌ඣෙ දිසං න ජානාම පමූළ්‌හචිත්‌තා|
      count |1237|
        block |ඉදඤ්‌ච දිස්‌වාන අදිට්‌ඨපුබ්‌බං විමානසෙට්‌ඨඤ්‌ච තවඤ්‌ච යක්‌ඛ|
        block |තතුත්‌තරිං ජීවිතමාසමානා දිස්‌වා පතීතා සුමනා උදග්‌ගාති|
      count |1238|
        block |පාරං සමුද්‌දස්‌ස ඉමඤ්‌ච වණ්‌ණුං වෙත්‌තාචරං සඞ්‌කුපථඤ්‌ච මග්‌ගං|
        block |නදියො පන පබ්‌බතානඤ්‌ච දුග්‌ගා පුථුද්‌දිසා ගච්‌ඡථ භොගහෙතු|
      count |1239|
        block |පක්‌ඛන්‌දියාන විජිතං පරෙසං වෙරජ්‌ජකෙ මානුසෙ පෙක්‌ඛමානා|
        block |යං වො සුතං වා අථ වාපි දිට්‌ඨං අච්‌ඡෙරකං තං වො සුණොම තාතාති|
      count |1240|
        block |ඉතොපි අච්‌ඡෙරතරං කුමාර න තො සුතං වා අථ වාපි දිට්‌ඨං|
        block |අතීතමානුස්‌සකමෙව සබ්‌බං දිස්‌වාන තප්‌පාම අනොමවණ්‌ණං|
      count |1241|
        block |වෙහායසං පොක්‌ඛරඤ්‌ඤො සවන්‌ති පහූතමල්‍යා බහුපුණ්‌ඩරීකා|
        block |දුමා චිමෙ නිච්‌චඵලූපපන්‌නා අතීව ගන්‌ධා සුරභිං පවායන්‌ති|
      count |1242|
        block |වෙළූරියථම්‌භා සතමුස්‌සිතාසෙ සිලාපවාළස්‌ස ච ආයතංසා|
        block |මසාරගල්‌ලා සහලොහිතඞ්‌ගා ථම්‌භා ඉමෙ ජොතිරසාමයාසෙ|
      count |1243|
        block |සහස්‌සථම්‌භං අතුලානුභාවං තෙසූපරි සාධුමිදං විමානං|
        block |රතනන්‌තරං කඤ්‌චනවෙදිමිස්‌සං තපනීයපට්‌ටෙහි ච සාධුඡන්‌නං|
      count |1244|
        block |ජම්‌බොනදුත්‌තත්‌තමිදං සුමට්‌ඨො පාසාදසොපාණඵලූපපන්‌නො|
        block |දළ්‌හො ච වග්‌ගු ච සුසඞ්‌ගතො ච අතීව නිජ්‌ඣානඛමො මනුඤ්‌ඤො|
      count |1245|
        block |රතනන්‌තරස්‌මිං බහුඅන්‌නපානං පරිවාරිතො අච්‌ඡරාසඞ්‌ගණෙන|
        block |මුරජආලම්‌බරතූරියඝුට්‌ඨො අභිවන්‌දිතොසි ථුතිවන්‌දනාය|
      count |1246|
        block |සො මොදසි නාරිගණප්‌පබොධනො විමානපාසාදවරෙ මනොරමෙ|
        block |අචින්‌තියො සබ්‌බගුණූපපන්‌නො රාජා යථා වෙස්‌සවණො නළින්‍යා|
      count |1247|
        block |දෙවො නු ආසි උදවාසි යක්‌ඛො උදාහු දෙවින්‌දො මනුස්‌සභූතො|
        block |පුච්‌ඡන්‌ති තං වාණිජා සත්‌ථවාහා ආචික්‌ඛ කො නාම තුවංසි යක්‌ඛොති|
      count |1248|
        block |සෙරීසකො නාම අහම්‌හි යක්‌ඛො කන්‌තාරියො වණ්‌ණුපථම්‌හි ගුත්‌තො|
        block |ඉමං පදෙසං අභිපාලයාමි වචනකරො වෙස්‌සවණස්‌ස රඤ්‌ඤොති|
      count |1249|
        block |අධිච්‌චලද්‌ධං පරිණාමජං තෙ සයං කතං උදාහු දෙවෙහි දින්‌නං|
        block |පුච්‌ඡන්‌ති තං වාණිජා සත්‌ථවාහා කථං තයා ලද්‌ධමිදං මනුඤ්‌ඤන්‌ති|
      count |1250|
        block |නාධිච්‌චලද්‌ධං න පරිණාමජං මෙ න සයං කතං න හි දෙවෙහි දින්‌නං|
        block |සකෙහි කම්‌මෙහි අපාපකෙහි පුඤ්‌ඤෙහි මෙ ලද්‌ධමිදං මනුඤ්‌ඤන්‌ති|
      count |1251|
        block |කිං තෙ වතං කිං පන බ්‍රහ්‌මචරියං කිස්‌ස සුචිණ්‌ණස්‌ස අයං විපාකො|
        block |පුච්‌ඡන්‌ති තං වාණිජා සත්‌ථවාහා කථං තයා ලද්‌ධමිදං විමානන්‌ති|
      count |1252|
        block |මමං පායාසීති අහු සමඤ්‌ඤා රජ්‌ජං යදා කාරයිං කොසලානං|
        block |නත්‌ථිකදිට්‌ඨි කදරියො පාපධම්‌මො උච්‌ඡෙදවාදී ච තදා අහොසිං|
      count |1253|
        block |සමණො ච ඛො ආසි කුමාරකස්‌සපො බහුස්‌සුතො චිත්‌තකථී උළාරො|
        block |සො මෙ තදා ධම්‌මකථං අභාසි දිට්‌ඨිවිසූකානි විනොදයී මෙ|
      count |1254|
        block |තාහං තස්‌ස ධම්‌මකථං සුණිත්‌වා උපාසකත්‌තං පටිවෙදයිස්‌සං|
        block |පාණාතිපාතා විරතො අහොසිං ලොකෙ අදින්‌නං පරිවජ්‌ජයිස්‌සං|
        block |අමජ්‌ජපො නො ච මුසා අභාණිං සකෙන දාරෙන ච අහොසි තුට්‌ඨො|
      count |1255|
        block |තං මෙ වතං තං පන බ්‍රහ්‌මචරියං තස්‌ස සුචිණ්‌ණස්‌ස අයං විපාකො|
        block |තෙහෙව කම්‌මෙහි අපාපකෙහි පුඤ්‌ඤෙහි මෙ ලද්‌ධමිදං විමානන්‌ති|
      count |1256|
        block |සච්‌චං කිරාහංසු නරා සපඤ්‌ඤා අනඤ්‌ඤථා වචනං පණ්‌ඩිතානං|
        block |යහිං යහිං ගච්‌ඡති පුඤ්‌ඤකම්‌මො තහිං තහිං මොදති කාමකාමී|
      count |1257|
        block |යහිං යහිං සොකපරිද්‌දවො ච වධො ච බන්‌ධො ච පරික්‌කිලෙසො|
        block |තහිං තහිං ගච්‌ඡති පාපකම්‌මො න මුච්‌චති දුග්‌ගතියා කදාචීති|
      count |1258|
        block |සම්‌මූළ්‌හරූපොව ජනො අහොසි අස්‌මිං මුහුත්‌තෙ කලලීකතොව|
        block |ජනස්‌සිමස්‌ස තුය්‌හඤ්‌ච කුමාර අප්‌පච්‌චයො කෙන නු ඛො අහොසීති|
      count |1259|
        block |ඉමෙ ච සිරීසවනා තාතා දිබ්‌බා ගන්‌ධා සුරභී සම්‌පවන්‌ති|
        block |තෙ සම්‌පවායන්‌ති ඉමං විමානං දිවා ච රත්‌තො ච තමං නිහන්‌ත්‌වා|
      count |1260|
        block |ඉමෙසඤ්‌ච ඛො වස්‌සසතච්‌චයෙන සිපාටිකා ඵලති එකමෙකා|
        block |මානුස්‌සකං වස්‌සසතං අතීතං යදග්‌ගෙ කායම්‌හි ඉධූපපන්‌නො|
      count |1261|
        block |දිස්‌වානහං වස්‌සසතානි පඤ්‌ච අස්‌මිං විමානෙ ඨත්‌වාන තාතා|
        block |ආයුක්‌ඛයා පුඤ්‌ඤක්‌ඛයා චවිස්‌සං තෙනෙව සොකෙන පමුච්‌ඡිතොස්‌මීති|
      count |1262|
        block |කථං නු සොචෙය්‍ය තථාවිධො සො ලද්‌ධා විමානං අතුලං චිරාය|
        block |යෙ චාපි ඛො ඉත්‌තරමුපපන්‌නා තෙ නූන සොචෙය්‍යුං පරිත්‌තපුඤ්‌ඤාති|
      count |1263|
        block |අනුච්‌ඡවිං ඔවදියඤ්‌ච මෙ තං යං මං තුම්‌හෙ පෙය්‍යවාචං වදෙථ|
        block |තුම්‌හෙ ච ඛො තාතා මයානුගුත්‌තා යෙනිච්‌ඡකං තෙන පලෙථ සොත්‌ථින්‌ති|
      count |1264|
        block |ගන්‌ත්‌වා මයං සින්‌ධුසොවීරභූමිං ධනත්‌ථිකා උද්‌දයං පත්‌ථයානා|
        block |යථාපයොගා පරිපුණ්‌ණචාගා කාහාම සෙරීසමහං උළාරන්‌ති|
      count |1265|
        block |මා චෙව සෙරීසමහං අකත්‌ථ සබ්‌බඤ්‌ච වො භවිස්‌සති යං වදෙථ|
        block |පාපානි කම්‌මානි විවජ්‌ජයාථ ධම්‌මානුයොගඤ්‌ච අධිට්‌ඨහාථ|
      count |1266|
        block |උපාසකො අත්‌ථි ඉමම්‌හි සඞ්‌ඝෙ බහුස්‌සුතො සීලවතූපපන්‌නො|
        block |සද්‌ධො ච චාගී ච සුපෙසලො ච විචක්‌ඛණො සන්‌තුසිතො මුතීමා|
      count |1267|
        block |සඤ්‌ජානමානො න මුසා භණෙය්‍ය පරූපඝාතාය න චෙතයෙය්‍ය|
        block |වෙභූතිකං පෙසුණං නො කරෙය්‍ය සණ්‌හඤ්‌ච වාචං සඛිලං භණෙය්‍ය|
      count |1268|
        block |සගාරවො සප්‌පටිස්‌සො විනීතො අපාපකො අධිසීලෙ විසුද්‌ධො|
        block |සො මාතරං පිතරඤ්‌චාපි ජන්‌තු ධම්‌මෙන පොසෙති අරියවුත්‌ති|
      count |1269|
        block |මඤ්‌ඤෙ සො මාතාපිතූනං කාරණා භොගානි පරියෙසති න අත්‌තහෙතු|
        block |මාතාපිතූනඤ්‌ච යො අච්‌චයෙන නෙක්‌ඛම්‌මපොණො චරිස්‌සති බ්‍රහ්‌මචරියං|
      count |1270|
        block |උජූ අවඞ්‌කො අසඨො අමායො න ලෙසකප්‌පෙන ච වොහරෙය්‍ය|
        block |සො තාදිසො සුකතකම්‌මකාරී ධම්‌මෙ ඨිතො කින්‌ති ලභෙථ දුක්‌ඛං|
      count |1271|
        block |තං කාරණා පාතුකතොම්‌හි අත්‌තනා තස්‌මා ධම්‌මං පස්‌සථ වාණිජාසෙ|
        block |අඤ්‌ඤත්‍ර තෙනිහ භස්‌මී භවෙථ අන්‌ධාකුලා විප්‌පනට්‌ඨා අරඤ්‌ඤෙ|
        block |තං ඛිප්‌පමානෙන ලහුං පරෙන සුඛො හවෙ සප්‌පුරිසෙන සඞ්‌ගමොති|
      count |1272|
        block |කිං නාම සො කිඤ්‌ච කරොති කම්‌මං|
        block |කිං නාමධෙය්‍යං කිං පන තස්‌ස ගොත්‌තං|
        block |මයම්‌පි නං දට්‌ඨුකාමම්‌හ යක්‌ඛ යස්‌සානුකම්‌පාය ඉධාගතොසි|
        block |ලාභා හි තස්‌ස යස්‌ස තුවං පිහෙසීති|
      count |1273|
        block |යො කප්‌පකො සම්‌භවනාමධෙය්‍යො|
        block |උපාසකො කොච්‌ඡඵලූපජීවී|
        block |ජානාථ නං තුම්‌හාකං පෙසියො සො|
        block |මා ඛො නං හීළිත්‌ථ සුපෙසලො සොති|
      count |1274|
        block |ජානාමසෙ යං ත්‌වං පවදෙසි යක්‌ඛ|
        block |න ඛො නං ජානාම ස එදිසොති|
        block |මයම්‌පි නං පූජයිස්‌සාම යක්‌ඛ|
        block |සුත්‌වාන තුය්‌හං වචනං උළාරන්‌ති|
      count |1275|
        block |යෙ කෙචි ඉමස්‌මිං සත්‌ථෙ මනුස්‌සා|
        block |දහරා මහන්‌තා අථවාපි මජ්‌ඣිමා|
        block |සබ්‌බෙව තෙ ආලම්‌බන්‌තු විමානං|
        block |පස්‌සන්‌තු පුඤ්‌ඤානං ඵලං කදරියාති|
      count |1276|
        block |තෙ තත්‌ථ සබ්‌බෙව අහං පුරෙති|
        block |තං කප්‌පකං තත්‌ථ පුරක්‌ඛත්‌වා|
        block |සබ්‌බෙව තෙ ආලම්‌බිංසු විමානං|
        block |මසක්‌කසාරං විය වාසවස්‌ස|
      count |1277|
        block |තෙ තත්‌ථ සබ්‌බෙව අහං පුරෙති උපාසකත්‌තං පටිවෙදයිංසු|
        block |පාණාතිපාතා විරතා අහෙසුං ලොකෙ අදින්‌නං පරිවජ්‌ජයිංසු|
        block |අමජ්‌ජපා නො ච මුසා භණිංසු සකෙන දාරෙන ච අහෙසුං තුට්‌ඨා|
      count |1278|
        block |තෙ තත්‌ථ සබ්‌බෙව අහං පුරෙති උපාසකත්‌තං පටිවෙදයිත්‌වා|
        block |පක්‌කාමි සත්‌ථො අනුමොදමානො යක්‌ඛිද්‌ධියා අනුමතො පුනප්‌පුනං|
      count |1279|
        block |ගන්‌ත්‌වාන තෙ සින්‌ධුසොවීරභූමිං ධනත්‌ථිකා උද්‌දයං පත්‌ථයානා|
        block |යථාපයොගා පරිපුණ්‌ණලාභා පච්‌චාගමුං පාටලිපුත්‌තමක්‌ඛතං|
      count |1280|
        block |ගන්‌ත්‌වාන තෙ සඞ්‌ඝරං සොත්‌ථිවන්‌තො|
        block |පුත්‌තෙහි දාරෙහි සමඞ්‌ගිභූතා|
        block |ආනන්‌දී විත්‌තා සුමනා පතීතා|
        block |අකංසු සෙරීසමහං උළාරං|
        block |සෙරීසකං තෙ පරිවෙණං මාපයිංසු|
      count |1281|
        block |එතාදිසා සප්‌පුරිසාන සෙවනා|
        block |මහත්‌ථිකා ධම්‌මගුණාන සෙවනා|
        block |එකස්‌ස අත්‌ථාය උපාසකස්‌ස|
        block |සබ්‌බෙව සත්‌තා සුඛිතා අහෙසුන්‌ති|
      stand |සෙරීසකවිමානං දසමං|
    block |සුනික්‌ඛිත්‌තවිමානවත්‌ථු|
      count |1282|
        block |උච්‌චමිදං මණිථූණං විමානං සමන්‌තතො ද්‌වාදස යොජනානි|
        block |කූටාගාරා සත්‌තසතා උළාරා වෙළුරියථම්‌භා රුචකත්‌ථතා සුභා|
      count |1283|
        block |තත්‌ථච්‌ඡසි පිවසි ඛාදසි ච දිබ්‌බා ච වීණා පවදන්‌ති වග්‌ගුං|
        block |දිබ්‌බා රසා කාමගුණෙත්‌ථ පඤ්‌ච නාරියො ච නච්‌චන්‌ති සුවණ්‌ණඡන්‌නා|
      count |1284|
        block |කෙන තෙතාදිසො වණ්‌ණො කෙන තෙ ඉධ මිජ්‌ඣති|
        block |උප්‌පජ්‌ජන්‌ති ච තෙ භොගා යෙ කෙචි මනසො පියා|
      count |1285|
        block |පුච්‌ඡාමි තං දෙව මහානුභාව මනුස්‌සභූතො කිමකාසි පුඤ්‌ඤං|
        block |කෙනාසි එවං ජලිතානුභාවො වණ්‌ණො ච තෙ සබ්‌බදිසා පභාසතීති|
      count |1286|
        block |සො දෙවපුත්‌තො අත්‌තමනො මොග්‌ගල්‌ලානෙන පුච්‌ඡිතො|
        block |පඤ්‌හං පුට්‌ඨො වියාකාසි යස්‌ස කම්‌මස්‌සිදං ඵලං|
      count |1287|
        block |දුන්‌නික්‌ඛිත්‌තං මාලං සුනික්‌ඛිපිත්‌වා පතිට්‌ඨපෙත්‌වා සුගතස්‌ස ථූපෙ|
        block |මහිද්‌ධිකො චම්‌හි මහානුභාවො දිබ්‌බෙහි කාමෙහි සමඞ්‌ගිභූතො|
      count |1288|
        block |තෙන මෙතාදිසො වණ්‌ණො|
        block |තෙන මෙ ඉධ මිජ්‌ඣති|
        block |උප්‌පජ්‌ජන්‌ති ච මෙ භොගා|
        block |යෙ කෙචි මනසො පියා|
      count |1289|
        block |අක්‌ඛාමි තෙ භික්‌ඛු මහානුභාව|
        block |මනුස්‌සභූතො යමහං අකාසිං|
        block |තෙනම්‌හි එවං ජලිතානුභාවො|
        block |වණ්‌ණො ච මෙ සබ්‌බදිසා පභාසතීති|
        block |ද්‌වෙ දලිද්‌දා වනවිහාරා භතකො ගොපාලකණ්‌ඩකා|
        block |අනෙකවණ්‌ණමට්‌ඨකුණ්‌ඩලී සෙරීසකො සුනික්‌ඛිත්‌තං|
        block |පුරිසානං තතියො වග්‌ගො පවුච්‌චතීති|
      stand |සුනික්‌ඛිත්‌තවිමානං එකාදසමං|
      stand |සුනික්‌ඛිත්‌තවග්‌ගො සත්‌තමො නිට්‌ඨිතො|
      block |තස්‌සුද්‌දානං|
      stand |භාණවාරං චතුත්‌ථං නිට්‌ඨිතං|
      stand |විමානවත්‌ථුපාළි නිට්‌ඨිතා|
