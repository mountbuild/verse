block |ඉත්‌ථිවිමානං|
  stand |නමො තස්‌ස භගවතො අරහතො සම්‌මාසම්‌බුද්‌ධස්‌සඛුද්‌දකනිකායෙ|
  block |පීඨවග්‌ගො|
    block |පඨමපීඨවිමානවත්‌ථු|
      count |1|
        block |පීඨං තෙ සොවණ්‌ණමයං උළාරං මනොජවං ගච්‌ඡති යෙනකාමං|
        block |අලඞ්‌කතෙ මල්‍යධරෙ සුවත්‌ථෙ ඔභාසසි විජ්‌ජුරිවබ්‌භකූටං|
      count |2|
        block |කෙන තෙතාදිසො වණ්‌ණො කෙන තෙ ඉධ මිජ්‌ඣති|
        block |උප්‌පජ්‌ජන්‌ති ච තෙ භොගා යෙ කෙචි මනසො පියා|
      count |3|
        block |පුච්‌ඡාමි තං දෙවි මහානුභාවෙ මනුස්‌සභූතා කිමකාසි පුඤ්‌ඤං|
        block |කෙනාසි එවං ජලිතානුභාවා වණ්‌ණො ච තෙ සබ්‌බදිසා පභාසතීති|
      count |4|
        block |සා දෙවතා අත්‌තමනා මොග්‌ගල්‌ලානෙන පුච්‌ඡිතා|
        block |පඤ්‌හං පුට්‌ඨා වියාකාසි යස්‌ස කම්‌මස්‌සිදං ඵලං|
      count |5|
        block |අහං මනුස්‌සෙසු මනුස්‌සභූතා අබ්‌භාගතානාසනකං අදාසිං|
        block |අභිවාදයිං අඤ්‌ජලිකං අකාසිං යථානුභාවඤ්‌ච අදාසි දානං|
      count |6|
        block |තෙන මෙතාදිසො වණ්‌ණො තෙන මෙ ඉධ මිජ්‌ඣති|
        block |උප්‌පජ්‌ජන්‌ති ච මෙ භොගා යෙ කෙචි මනසො පියා|
      count |7|
        block |අක්‌ඛාමි තෙ භික්‌ඛු මහානුභාව මනුස්‌සභූතා යමකාසි පුඤ්‌ඤං|
        block |තෙනම්‌හි එවං ජලිතානුභාවා වණ්‌ණො ච මෙ සබ්‌බදිසා පභාසතීති|
      stand |පඨමපීඨවිමානං පඨමං|
    block |දුතියපීඨවිමානවත්‌ථු|
      count |8|
        block |පීඨං තෙ වෙළුරියමයං උළාරං මනොජවං ගච්‌ඡති යෙනකාමං|
        block |අලඞ්‌කතෙ මල්‍යධරෙ සුවත්‌ථෙ ඔභාසසි විජ්‌ජුරිවබ්‌භකූටං|
      count |9|
        block |කෙන තෙතාදිසො වණ්‌ණො කෙන තෙ ඉධ මිජ්‌ඣති|
        block |උප්‌පජ්‌ජන්‌ති ච තෙ භොගා යෙ කෙචි මනසො පියා|
      count |10|
        block |පුච්‌ඡාමි තං දෙවි මහානුභාවෙ මනුස්‌සභූතා කිමකාසි පුඤ්‌ඤං|
        block |කෙනාසි එවං ජලිතානුභාවා වණ්‌ණො ච තෙ සබ්‌බදිසා පභාසතීති|
      count |11|
        block |සා දෙවතා අත්‌තමනා මොග්‌ගල්‌ලානෙන පුච්‌ඡිතා|
        block |පඤ්‌හං පුට්‌ඨා වියාකාසි යස්‌ස කම්‌මස්‌සිදං ඵලං|
      count |12|
        block |අහං මනුස්‌සෙසු මනුස්‌සභූතා අබ්‌භාගතානාසනකං අදාසිං|
        block |අභිවාදයිං අඤ්‌ජලිකං අකාසිං යථානුභාවඤ්‌ච අදාසි දානං|
      count |13|
        block |තෙන මෙතාදිසො වණ්‌ණො තෙන මෙ ඉධ මිජ්‌ඣති|
        block |උප්‌පජ්‌ජන්‌ති ච මෙ භොගා යෙ කෙචි මනසො පියා|
      count |14|
        block |අක්‌ඛාමි තෙ භික්‌ඛු මහානුභාව මනුස්‌සභූතා යමකාසි පුඤ්‌ඤං|
        block |තෙනම්‌හි එවං ජලිතානුභාවා වණ්‌ණො ච මෙ සබ්‌බදිසා පභාසතීති|
      stand |දුතියපීඨවිමානං දුතියං|
    block |තතියපීඨවිමානවත්‌ථු|
      count |15|
        block |පීඨං තෙ සොවණ්‌ණමයං උළාරං මනොජවං ගච්‌ඡති යෙනකාමං|
        block |අලඞ්‌කතෙ මල්‍යධරෙ සුවත්‌ථෙ ඔභාසසි විජ්‌ජුරිවබ්‌භකූටං|
      count |16|
        block |කෙන තෙතාදිසො වණ්‌ණො කෙන තෙ ඉධ මිජ්‌ඣති|
        block |උප්‌පජ්‌ජන්‌ති ච තෙ භොගා යෙ කෙචි මනසො පියා|
      count |17|
        block |පුච්‌ඡාමි තං දෙවි මහානුභාවෙ මනුස්‌සභූතා කිමකාසි පුඤ්‌ඤං|
        block |කෙනාසි එවං ජලිතානුභාවා වණ්‌ණො ච තෙ සබ්‌බදිසා පභාසතීති|
      count |18|
        block |සා දෙවතා අත්‌තමනා මොග්‌ගල්‌ලානෙන පුච්‌ඡිතා|
        block |පඤ්‌හං පුට්‌ඨා වියාකාසි යස්‌ස කම්‌මස්‌සිදං ඵලං|
      count |19|
        block |අප්‌පස්‌ස කම්‌මස්‌ස ඵලං මමෙදං යෙනම්‌හි එවං ජලිතානුභාවා|
        block |අහං මනුස්‌සෙසු මනුස්‌සභූතා පුරිමාය ජාතියා මනුස්‌සලොකෙ|
      count |20|
        block |අද්‌දසං විරජං භික්‌ඛුං විප්‌පසන්‌නමනාවිලං|
        block |තස්‌ස අදාසහං පීඨං පසන්‌නා සෙහි පාණිභි|
      count |21|
        block |තෙන මෙතාදිසො වණ්‌ණො තෙන මෙ ඉධ මිජ්‌ඣති|
        block |උප්‌පජ්‌ජන්‌ති ච මෙ භොගා යෙ කෙචි මනසො පියා|
      count |22|
        block |අක්‌ඛාමි තෙ භික්‌ඛු මහානුභාව මනුස්‌සභූතා යමකාසි පුඤ්‌ඤං|
        block |තෙනම්‌හි එවං ජලිතානුභාවා වණ්‌ණො ච මෙ සබ්‌බදිසා පභාසතීති|
      stand |තතියපීඨවිමානං තතියං|
    block |චතුත්‌ථපීඨවිමානවත්‌ථු|
      count |23|
        block |පීඨං තෙ වෙළුරියමයං උළාරං මනොජවං ගච්‌ඡති යෙනකාමං|
        block |අලඞ්‌කතෙ මල්‍යධරෙ සුවත්‌ථෙ ඔභාසසි විජ්‌ජුරිවබ්‌භකූටං|
      count |24|
        block |කෙන තෙතාදිසො වණ්‌ණො කෙන තෙ ඉධ මිජ්‌ඣති|
        block |උප්‌පජ්‌ජන්‌ති ච තෙ භොගා යෙ කෙචි මනසො පියා|
      count |25|
        block |පුච්‌ඡාමි තං දෙවි මහානුභාවෙ මනුස්‌සභූතා කිමකාසි පුඤ්‌ඤං|
        block |කෙනාසි එවං ජලිතානුභාවා වණ්‌ණො ච තෙ සබ්‌බදිසා පභාසතීති|
      count |26|
        block |සා දෙවතා අත්‌තමනා මොග්‌ගල්‌ලානෙන පුච්‌ඡිතා|
        block |පඤ්‌හං පුට්‌ඨා වියාකාසි යස්‌ස කම්‌මස්‌සිදං ඵලං|
      count |27|
        block |අප්‌පස්‌ස කම්‌මස්‌ස ඵලං මමෙදං යෙනම්‌හි එවං ජලිතානුභාවා|
        block |අහං මනුස්‌සෙසු මනුස්‌සභූතා පුරිමාය ජාතියා මනුස්‌සලොකෙ|
      count |28|
        block |අද්‌දසං විරජං භික්‌ඛුං විප්‌පසන්‌නමනාවිලං|
        block |තස්‌ස අදාසහං පීඨං පසන්‌නා සෙහි පාණිභි|
      count |29|
        block |තෙන මෙතාදිසො වණ්‌ණො තෙන මෙ ඉධ මිජ්‌ඣති|
        block |උප්‌පජ්‌ජන්‌ති ච මෙ භොගා යෙ කෙචි මනසො පියා|
      count |30|
        block |අක්‌ඛාමි තෙ භික්‌ඛු මහානුභාව මනුස්‌සභූතා යමකාසි පුඤ්‌ඤං|
        block |තෙනම්‌හි එවං ජලිතානුභාවා වණ්‌ණො ච මෙ සබ්‌බදිසා පභාසතීති|
      stand |චතුත්‌ථපීඨවිමානං චතුත්‌ථං|
    block |කුඤ්‌ජරවිමානවත්‌ථු|
      count |31|
        block |කුඤ්‌ජරො තෙ වරාරොහො නානාරතනකප්‌පනො|
        block |රුචිරො ථාමවා ජවසම්‌පන්‌නො ආකාසම්‌හි සමීහති|
      count |32|
        block |පදුමි පද්‌ම පත්‌තක්‌ඛි පද්‌මුප්‌පලජුතින්‌ධරො|
        block |පද්‌මචුණ්‌ණාභිකිණ්‌ණඞ්‌ගො සොණ්‌ණපොක්‌ඛරමාලධා|
      count |33|
        block |පදුමානුසටං මග්‌ගං පද්‌මපත්‌තවිභූසිතං|
        block |ඨිතං වග්‌ගුමනුග්‌ඝාතී මිතං ගච්‌ඡති වාරණො|
      count |34|
        block |තස්‌ස පක්‌කමමානස්‌ස සොණ්‌ණකංසා රතිස්‌සරා|
        block |තෙසං සුය්‍යති නිග්‌ඝොසො තුරියෙ පඤ්‌චඞ්‌ගිකෙ යථා|
      count |35|
        block |තස්‌ස නාගස්‌ස ඛන්‌ධම්‌හි සුචිවත්‌ථා අලඞ්‌කතා|
        block |මහන්‌තං අච්‌ඡරාසඞ්‌ඝං වණ්‌ණෙන අතිරොචසි|
      count |36|
        block |දානස්‌ස තෙ ඉදං ඵලං අථො සීලස්‌ස වා පන|
        block |අථො අඤ්‌ජලිකම්‌මස්‌ස තං මෙ අක්‌ඛාහි පුච්‌ඡිතාති|
      count |37|
        block |සා දෙවතා අත්‌තමනා මොග්‌ගල්‌ලානෙන පුච්‌ඡිතා|
        block |පඤ්‌හං පුට්‌ඨා වියාකාසි යස්‌ස කම්‌මස්‌සිදං ඵලං|
      count |38|
        block |දිස්‌වාන ගුණසම්‌පන්‌නං ඣායිං ඣානරතං සතං|
        block |අදාසිං පුප්‌ඵාභිකිණ්‌ණං ආසනං දුස්‌සසන්‌ථතං|
      count |39|
        block |උපඩ්‌ඪං පද්‌මමාලාහං ආසනස්‌ස සමන්‌තතො|
        block |අබ්‌භොකිරිස්‌සං පත්‌තෙහි පසන්‌නා සෙහි පාණිභි|
      count |40|
        block |තස්‌ස කම්‌මකුසලස්‌ස ඉදං මෙ ඊදිසං ඵලං|
        block |සක්‌කාරො ගරුකාරො ච දෙවානං අපචිතා අහං|
      count |41|
        block |යො වෙ සම්‌මාවිමුත්‌තානං සන්‌තානං බ්‍රහ්‌මචාරිනං|
        block |පසන්‌නො ආසනං දජ්‌ජා එවං නන්‌දෙ යථා අහං|
      count |42|
        block |තස්‌මා හි අත්‌තකාමෙන මහත්‌තමභිකඞ්‌ඛතා|
        block |ආසනං දාතබ්‌බං හොති සරීරන්‌තිමධාරිනන්‌ති|
      stand |කුඤ්‌ජරවිමානං පඤ්‌චමං|
    block |පඨමනාවාවිමානවත්‌ථු|
      count |43|
        block |සුවණ්‌ණච්‌ඡදනං නාවං නාරි ආරුය්‌හ තිට්‌ඨසි|
        block |ඔගාහසි පොක්‌ඛරණිං පද්‌මං ඡින්‌දසි පාණිනා|
      count |44|
        block |කෙන තෙතාදිසො වණ්‌ණො කෙන තෙ ඉධ මිජ්‌ඣති|
        block |උප්‌පජ්‌ජන්‌ති ච තෙ භොගා යෙ කෙචි මනසො පියා|
      count |45|
        block |පුච්‌ඡාමි තං දෙවි මහානුභාවෙ මනුස්‌සභූතා කිමකාසි පුඤ්‌ඤං|
        block |කෙනාසි එවං ජලිතානුභාවා වණ්‌ණො ච තෙ සබ්‌බදිසා පභාසතීති|
      count |46|
        block |සා දෙවතා අත්‌තමනා මොග්‌ගල්‌ලානෙන පුච්‌ඡිතා|
        block |පඤ්‌හං පුට්‌ඨා වියාකාසි යස්‌ස කම්‌මස්‌සිදං ඵලං|
      count |47|
        block |අහං මනුස්‌සෙසු මනුස්‌සභූතා පුරිමාය ජාතියා මනුස්‌සලොකෙ|
        block |දිස්‌වාන භික්‌ඛූ තසිතෙ කිලන්‌තෙ උට්‌ඨාය පාතුං උදකං අදාසිං|
      count |48|
        block |යො වෙ කිලන්‌තාන පිපාසිතානං උට්‌ඨාය පාතුං උදකං දදාති|
        block |සීතොදකා තස්‌ස භවන්‌ති නජ්‌ජො පහූතමල්‍යා බහුපුණ්‌ඩරීකා|
      count |49|
        block |තං ආපගා අනුපරියන්‌ති සබ්‌බදා සීතොදකා වාලුකසන්‌ථතා නදී|
        block |අම්‌බා ච සාලා තිලකා ච ජම්‌බුයො උද්‌දාලකා පාටලියො ච ඵුල්‌ලා|
      count |50|
        block |තං භූමිභාගෙහි උපෙතරූපං විමානසෙට්‌ඨං භුසසොභමානං|
        block |තස්‌සීධ කම්‌මස්‌ස අයං විපාකො එතාදිසං පුඤ්‌ඤකතා ලභන්‌ති|
      count |51|
        block |තෙන මෙතාදිසො වණ්‌ණො තෙන මෙ ඉධ මිජ්‌ඣති|
        block |උප්‌පජ්‌ජන්‌ති ච මෙ භොගා යෙ කෙචි මනසො පියා|
      count |52|
        block |අක්‌ඛාමි තෙ භික්‌ඛු මහානුභාව මනුස්‌සභූතා යමකාසි පුඤ්‌ඤං|
        block |තෙනම්‌හි එවං ජලිතානුභාවා වණ්‌ණො ච මෙ සබ්‌බදිසා පභාසතීති|
      stand |පඨමනාවාවිමානං ඡට්‌ඨං|
    block |දුතියනාවාවිමානවත්‌ථු|
      count |53|
        block |සුවණ්‌ණච්‌ඡදනං නාවං නාරි ආරුය්‌හ තිට්‌ඨසි|
        block |ඔගාහසි පොක්‌ඛරණිං පද්‌මං ඡින්‌දසි පාණිනා|
      count |54|
        block |කෙන තෙතාදිසො වණ්‌ණො කෙන තෙ ඉධ මිජ්‌ඣති|
        block |උප්‌පජ්‌ජන්‌ති ච තෙ භොගා යෙ කෙචි මනසො පියා|
      count |55|
        block |පුච්‌ඡාමි තං දෙවි මහානුභාවෙ මනුස්‌සභුතා කිමකාසි පුඤ්‌ඤං|
        block |කෙනාසි එවං ජලිතානුභාවා වණ්‌ණො ච තෙ සබ්‌බදිසා පභාසතීති|
      count |56|
        block |සා දෙවතා අත්‌තමනා මොග්‌ගල්‌ලානෙන පුච්‌ඡිතා|
        block |පඤ්‌හං පුට්‌ඨා වියාකාසි යස්‌ස කම්‌මස්‌සිදං ඵලං|
      count |57|
        block |අහං මනුස්‌සෙසු මනුස්‌සභූතා පුරිමාය ජාතියා මනුස්‌සලොකෙ|
        block |දිස්‌වාන භික්‌ඛුං තසිතං කිලන්‌තං උට්‌ඨාය පාතුං උදකං අදාසිං|
      count |58|
        block |යො වෙ කිලන්‌තස්‌ස පිපාසිතස්‌ස උට්‌ඨාය පාතුං උදකං දදාති|
        block |සීතොදකා තස්‌ස භවන්‌ති නජ්‌ජො පහූතමල්‍යා බහුපුණ්‌ඩරීකා|
      count |59|
        block |තං ආපගා අනුපරියන්‌ති සබ්‌බදා සීතොදකා වාලුකසන්‌ථතා නදී|
        block |අම්‌බා ච සාලා තිලකා ච ජම්‌බුයො උද්‌දාලකා පාටලියො ච ඵුල්‌ලා|
      count |60|
        block |තං භූමිභාගෙහි උපෙතරූපං විමානසෙට්‌ඨං භුසසොභමානං|
        block |තස්‌සීධ කම්‌මස්‌ස අයං විපාකො එතාදිසං පුඤ්‌ඤකතා ලභන්‌ති|
      count |61|
        block |තෙන මෙතාදිසො වණ්‌ණො තෙන මෙ ඉධ මිජ්‌ඣති|
        block |උප්‌පජ්‌ජන්‌ති ච මෙ භොගා යෙ කෙචි මනසො පියා|
      count |62|
        block |අක්‌ඛාමි තෙ භික්‌ඛු මහානුභාව මනුස්‌සභූතා යමකාසි පුඤ්‌ඤං|
        block |තෙනම්‌හි එවං ජලිතානුභාවා වණ්‌ණො ච මෙ සබ්‌බදිසා පභාසතීති|
      stand |දුතියනාවාවිමානං සත්‌තමං|
    block |තතියනාවාවිමානවත්‌ථු|
      count |63|
        block |සුවණ්‌ණච්‌ඡදනං නාවං නාරි ආරුය්‌හ තිට්‌ඨසි|
        block |ඔගාහසි පොක්‌ඛරණිං පද්‌මං ඡින්‌දසි පාණිනා|
      count |64|
        block |කූටාගාරා නිවෙසා තෙ විභත්‌තා භාගසො මිතා|
        block |දද්‌දල්‌ලමානා ආභන්‌ති සමන්‌තා චතුරො දිසා|
      count |65|
        block |කෙන තෙතාදිසො වණ්‌ණො කෙන තෙ ඉධ මිජ්‌ඣති|
        block |උප්‌පජ්‌ජන්‌ති ච තෙ භොගා යෙ කෙචි මනසො පියා|
      count |66|
        block |පුච්‌ඡාමි තං දෙවි මහානුභාවෙ මනුස්‌සභූතා කිමකාසි පුඤ්‌ඤං|
        block |කෙනාසි එවං ජලිතානුභාවා වණ්‌ණො ච තෙ සබ්‌බදිසා පභාසතීති|
      count |67|
        block |සා දෙවතා අත්‌තමනා සම්‌බුද්‌ධෙනෙව පුච්‌ඡිතා|
        block |පඤ්‌හං පුට්‌ඨා වියාකාසි යස්‌ස කම්‌මස්‌සිදං ඵලං|
      count |68|
        block |අහං මනුස්‌සෙසු මනුස්‌සභූතා පුරිමාය ජාතියා මනුස්‌සලොකෙ|
        block |දිස්‌වාන භික්‌ඛූ තසිතෙ කිලන්‌තෙ උට්‌ඨාය පාතුං උදකං අදාසිං|
      count |69|
        block |යො වෙ කිලන්‌තාන පිපාසිතානං උට්‌ඨාය පාතුං උදකං දදාති|
        block |සීතොදකා තස්‌ස භවන්‌ති නජ්‌ජො පහූතමල්‍යා බහුපුණ්‌ඩරීකා|
      count |70|
        block |තං ආපගා අනුපරියන්‌ති සබ්‌බදා සීතොදකා වාලුකසන්‌ථතා නදී|
        block |අම්‌බා ච සාලා තිලකා ච ජම්‌බුයො උද්‌දාලකා පාටලියො ච ඵුල්‌ලා|
      count |71|
        block |තං භූමිභාගෙහි උපෙතරූපං විමානසෙට්‌ඨං භුසසොභමානං|
        block |තස්‌සීධ කම්‌මස්‌ස අයං විපාකො එතාදිසං පුඤ්‌ඤකතා ලභන්‌ති|
      count |72|
        block |කූටාගාරා නිවෙසා මෙ විභත්‌තා භාගසො මිතා|
        block |දද්‌දල්‌ලමානා ආභන්‌ති සමන්‌තා චතුරො දිසා|
      count |73|
        block |තෙන මෙතාදිසො වණ්‌ණො තෙන මෙ ඉධ මිජ්‌ඣති|
        block |උප්‌පජ්‌ජන්‌ති ච මෙ භොගා යෙ කෙචි මනසො පියා|
      count |74|
        block |අක්‌ඛාමි තෙ බුද්‌ධ මහානුභාව මනුස්‌සභූතා යමකාසි පුඤ්‌ඤං|
        block |තෙනම්‌හි එවං ජලිතානුභාවා වණ්‌ණො ච මෙ සබ්‌බදිසා පභාසති|
        block |එතස්‌ස කම්‌මස්‌ස ඵලං මමෙදං අත්‌ථාය බුද්‌ධො උදකං අපායීති|
      stand |තතියනාවාවිමානං අට්‌ඨමං|
    block |දීපවිමානවත්‌ථු|
      count |75|
        block |අභික්‌කන්‌තෙන වණ්‌ණෙන යා ත්‌වං තිට්‌ඨසි දෙවතෙ|
        block |ඔභාසෙන්‌තී දිසා සබ්‌බා ඔසධී විය තාරකා|
      count |76|
        block |කෙන තෙතාදිසො වණ්‌ණො කෙන තෙ ඉධ මිජ්‌ඣති|
        block |උප්‌පජ්‌ජන්‌ති ච තෙ භොගා යෙ කෙචි මනසො පියා|
      count |77|
        block |කෙන ත්‌වං විමලොභාසා අතිරොචසි දෙවතා|
        block |කෙන තෙ සබ්‌බගත්‌තෙහි සබ්‌බා ඔභාසතෙ දිසා|
      count |78|
        block |පුච්‌ඡාමි තං දෙවි මහානුභාවෙ මනුස්‌සභූතා කිමකාසි පුඤ්‌ඤං|
        block |කෙනාසි එවං ජලිතානුභාවා වණ්‌ණො ච තෙ සබ්‌බදිසා පභාසතීති|
      count |79|
        block |සා දෙවතා අත්‌තමනා මොග්‌ගල්‌ලානෙන පුච්‌ඡිතා|
        block |පඤ්‌හං පුට්‌ඨා වියාකාසි යස්‌ස කම්‌මස්‌සිදං ඵලං|
      count |80|
        block |අහං මනුස්‌සෙසු මනුස්‌සභූතා පුරිමාය ජාතියා මනුස්‌සලොකෙ|
        block |තමන්‌ධකාරම්‌හි තිමීසිකායං පදීපකාලම්‌හි අදාසි දීපං|
      count |81|
        block |යො අන්‌ධකාරම්‌හි තිමීසිකායං පදීපකාලම්‌හි දදාති දීපං|
        block |උප්‌පජ්‌ජති ජොතිරසං විමානං පහූතමල්‍යං බහුපුණ්‌ඩරීකං|
      count |82|
        block |තෙන මෙතාදිසො වණ්‌ණො තෙන මෙ ඉධ මිජ්‌ඣති|
        block |උප්‌පජ්‌ජන්‌ති ච මෙ භොගා යෙ කෙචි මනසො පියා|
      count |83|
        block |තෙනාහං විමලොභාසා අතිරොචාමි දෙවතා|
        block |තෙන මෙ සබ්‌බගත්‌තෙහි සබ්‌බා ඔභාසතෙ දිසා|
      count |84|
        block |අක්‌ඛාමි තෙ භික්‌ඛු මහානුභාව මනුස්‌සභූතා යමකාසි පුඤ්‌ඤං|
        block |තෙනම්‌හි එවං ජලිතානුභාවා වණ්‌ණො ච මෙ සබ්‌බදිසා පභාසතීති|
      stand |දීපවිමානං නවමං|
    block |තිලදක්‌ඛිණවිමානවත්‌ථු|
      count |85|
        block |අභික්‌කන්‌තෙන වණ්‌ණෙන යා ත්‌වං තිට්‌ඨසි දෙවතෙ|
        block |ඔභාසෙන්‌තී දිසා සබ්‌බා ඔසධී විය තාරකා|
      count |86|
        block |කෙන තෙතාදිසො වණ්‌ණො කෙන තෙ ඉධ මිජ්‌ඣති|
        block |උප්‌පජ්‌ජන්‌ති ච තෙ භොගා යෙ කෙචි මනසො පියා|
      count |87|
        block |පුච්‌ඡාමි තං දෙවි මහානුභාවෙ මනුස්‌සභූතා කිමකාසි පුඤ්‌ඤං|
        block |කෙනාසි එවං ජලිතානුභාවා වණ්‌ණො ච තෙ සබ්‌බදිසා පභාසතීති|
      count |88|
        block |සා දෙවතා අත්‌තමනා මොග්‌ගල්‌ලානෙන පුච්‌ඡිතා|
        block |පඤ්‌හං පුට්‌ඨා වියාකාසි යස්‌ස කම්‌මස්‌සිදං ඵලං|
      count |89|
        block |අහං මනුස්‌සෙසු මනුස්‌සභූතා පුරිමාය ජාතියා මනුස්‌සලොකෙ|
      count |90|
        block |අද්‌දසං විරජං බුද්‌ධං විප්‌පසන්‌නමනාවිලං|
        block |ආසජ්‌ජ දානං අදාසිං අකාමා තිලදක්‌ඛිණං|
        block |දක්‌ඛිණෙය්‍යස්‌ස බුද්‌ධස්‌ස පසන්‌නා සෙහි පාණිභි|
      count |91|
        block |තෙන මෙතාදිසො වණ්‌ණො තෙන මෙ ඉධ මිජ්‌ඣති|
        block |උප්‌පජ්‌ජන්‌ති ච මෙ භොගා යෙ කෙචි මනසො පියා|
      count |92|
        block |අක්‌ඛාමි තෙ භික්‌ඛු මහානුභාව මනුස්‌සභූතා යමකාසි පුඤ්‌ඤං|
        block |තෙනම්‌හි එවං ජලිතානුභාවා වණ්‌ණො ච මෙ සබ්‌බදිසා පභාසතීති|
      stand |තිලදක්‌ඛිණවිමානං දසමං|
    block |පඨමපතිබ්‌බතාවිමානවත්‌ථු|
      count |93|
        block |කොඤ්‌චා මයූරා දිවියා ච හංසා වග්‌ගුස්‌සරා කොකිලා සම්‌පතන්‌ති|
        block |පුප්‌ඵාභිකිණ්‌ණං රම්‌මමිදං විමානං අනෙකචිත්‌තං නරනාරිසෙවිතං|
      count |94|
        block |තත්‌ථච්‌ඡසි දෙවි මහානුභාවෙ ඉද්‌ධී විකුබ්‌බන්‌ති අනෙකරූපා|
        block |ඉමා ච තෙ අච්‌ඡරායො සමන්‌තතො නච්‌චන්‌ති ගායන්‌ති පමොදයන්‌ති ච|
      count |95|
        block |දෙවිද්‌ධිපත්‌තාසි මහානුභාවෙ මනුස්‌සභූතා කිමකාසි පුඤ්‌ඤං|
        block |කෙනාසි එවං ජලිතානුභාවා වණ්‌ණො ච තෙ සබ්‌බදිසා පභාසතීති|
      count |96|
        block |සා දෙවතා අත්‌තමනා මොග්‌ගල්‌ලානෙන පුච්‌ඡිතා|
        block |පඤ්‌හං පුට්‌ඨා වියාකාසි යස්‌ස කම්‌මස්‌සිදං ඵලං|
      count |97|
        block |අහං මනුස්‌සෙසු මනුස්‌සභූතා පතිබ්‌බතානඤ්‌ඤමනා අහොසිං|
        block |මාතාව පුත්‌තං අනුරක්‌ඛමානා කුද්‌ධාපිහං නප්‌ඵරුසං අවොචං|
      count |98|
        block |සච්‌චෙ ඨිතා මොසවජ්‌ජං පහාය දානෙ රතා සඞ්‌ගහිතත්‌තභාවා|
        block |අන්‌නඤ්‌ච පානඤ්‌ච පසන්‌නචිත්‌තා සක්‌කච්‌ච දානං විපුලං අදාසිං|
      count |99|
        block |තෙන මෙතාදිසො වණ්‌ණො තෙන මෙ ඉධ මිජ්‌ඣති|
        block |උප්‌පජ්‌ජන්‌ති ච මෙ භොගා යෙ කෙචි මනසො පියා|
      count |100|
        block |අක්‌ඛාමි තෙ භික්‌ඛු මහානුභාව මනුස්‌සභූතා යමකාසි පුඤ්‌ඤං|
        block |තෙනම්‌හි එවං ජලිතානුභාවා වණ්‌ණො ච මෙ සබ්‌බදිසා පභාසතීති|
      stand |පඨමපතිබ්‌බතාවිමානං එකාදසමං|
    block |දුතියපතිබ්‌බතාවිමානවත්‌ථු|
      count |101|
        block |වෙළුරියථම්‌භං රුචිරං පභස්‌සරං විමානමාරුය්‌හ අනෙකචිත්‌තං|
        block |තත්‌ථච්‌ඡසි දෙවි මහානුභාවෙ උච්‌චාවචා ඉද්‌ධි විකුබ්‌බමානා|
        block |ඉමා ච තෙ අච්‌ඡරායො සමන්‌තතො නච්‌චන්‌ති ගායන්‌ති පමොදයන්‌ති ච|
      count |102|
        block |දෙවිද්‌ධිපත්‌තාසි මහානුභාවෙ මනුස්‌සභූතා කිමකාසි පුඤ්‌ඤං|
        block |කෙනාසි එවං ජලිතානුභාවා වණ්‌ණො ච තෙ සබ්‌බදිසා පභාසතීති|
      count |103|
        block |සා දෙවතා අත්‌තමනා මොග්‌ගල්‌ලානෙන පුච්‌ඡිතා|
        block |පඤ්‌හං පුට්‌ඨා වියාකාසි යස්‌ස කම්‌මස්‌සිදං ඵලං|
      count |104|
        block |අහං මනුස්‌සෙසු මනුස්‌සභූතා උපාසිකා චක්‌ඛුමතො අහොසිං|
        block |පාණාතිපාතා විරතා අහොසිං ලොකෙ අදින්‌නං පරිවජ්‌ජයිස්‌සං|
      count |105|
        block |අමජ්‌ජපා නො ච මුසා අභාණිං සකෙන සාමිනා අහොසිං තුට්‌ඨා|
        block |අන්‌නඤ්‌ච පානඤ්‌ච පසන්‌නචිත්‌තා සක්‌කච්‌ච දානං විපුලං අදාසිං|
      count |106|
        block |තෙන මෙතාදිසො වණ්‌ණො තෙන මෙ ඉධ මිජ්‌ඣති|
        block |උප්‌පජ්‌ජන්‌ති ච මෙ භොගා යෙ කෙචි මනසො පියා|
      count |107|
        block |අක්‌ඛාමි තෙ භික්‌ඛු මහානුභාව මනුස්‌සභූතා යමකාසි පුඤ්‌ඤං|
        block |තෙනම්‌හි එවං ජලිතානුභාවා වණ්‌ණො ච මෙ සබ්‌බදිසා පභාසතීති|
      stand |දුතියපතිබ්‌බතාවිමානං ද්‌වාදසමං|
    block |පඨමසුණිසාවිමානවත්‌ථු|
      count |108|
        block |අභික්‌කන්‌තෙන වණ්‌ණෙන යා ත්‌වං තිට්‌ඨසි දෙවතෙ|
        block |ඔභාසෙන්‌තී දිසා සබ්‌බා ඔසධී විය තාරකා|
      count |109|
        block |කෙන තෙතාදිසො වණ්‌ණො කෙන තෙ ඉධ මිජ්‌ඣති|
        block |උප්‌පජ්‌ජන්‌ති ච තෙ භොගා යෙ කෙචි මනසො පියා|
      count |110|
        block |පුච්‌ඡාමි තං දෙවි මහානුභාවෙ මනුස්‌සභූතා කිමකාසි පුඤ්‌ඤං|
        block |කෙනාසි එවං ජලිතානුභාවා වණ්‌ණො ච තෙ සබ්‌බදිසා පභාසතීති|
      count |111|
        block |සා දෙවතා අත්‌තමනා මොග්‌ගල්‌ලානෙන පුච්‌ඡිතා|
        block |පඤ්‌හං පුට්‌ඨා වියාකාසි යස්‌ස කම්‌මස්‌සිදං ඵලං|
      count |112|
        block |අහං මනුස්‌සෙසු මනුස්‌සභූතා සුණිසා අහොසිං සසුරස්‌ස ගෙහෙ|
      count |113|
        block |අද්‌දසං විරජං භික්‌ඛුං විප්‌පසන්‌නමනාවිලං|
        block |තස්‌ස අදාසහං පූවං පසන්‌නා සෙහි පාණිභි|
        block |භාගඩ්‌ඪභාගං දත්‌වාන මොදාමි නන්‌දනෙ වනෙ|
      count |114|
        block |තෙන මෙතාදිසො වණ්‌ණො තෙන මෙ ඉධ මිජ්‌ඣති|
        block |උප්‌පජ්‌ජන්‌ති ච මෙ භොගා යෙ කෙචි මනසො පියා|
      count |115|
        block |අක්‌ඛාමි තෙ භික්‌ඛු මහානුභාව මනුස්‌සභූතා යමකාසි පුඤ්‌ඤං|
        block |තෙනම්‌හි එවං ජලිතානුභාවා වණ්‌ණො ච මෙ සබ්‌බදිසා පභාසතීති|
      stand |පඨමසුණිසාවිමානං තෙරසමං|
    block |දුතියසුණිසාවිමානවත්‌ථු|
      count |116|
        block |අභික්‌කන්‌තෙන වණ්‌ණෙන යා ත්‌වං තිට්‌ඨසි දෙවතෙ|
        block |ඔභාසෙන්‌තී දිසා සබ්‌බා ඔසධී විය තාරකා|
      count |117|
        block |කෙන තෙතාදිසො වණ්‌ණො කෙන තෙ ඉධ මිජ්‌ඣති|
        block |උප්‌පජ්‌ජන්‌ති ච තෙ භොගා යෙ කෙචි මනසො පියා|
      count |118|
        block |පුච්‌ඡාමි තං දෙවි මහානුභාවෙ මනුස්‌සභූතා කිමකාසි පුඤ්‌ඤං|
        block |කෙනාසි එවං ජලිතානුභාවා වණ්‌ණො ච තෙ සබ්‌බදිසා පභාසතීති|
      count |119|
        block |සා දෙවතා අත්‌තමනා මොග්‌ගල්‌ලානෙන පුච්‌ඡිතා|
        block |පඤ්‌හං පුට්‌ඨා වියාකාසි යස්‌ස කම්‌මස්‌සිදං ඵලං|
      count |120|
        block |අහං මනුස්‌සෙසු මනුස්‌සභූතා සුණිසා අහොසිං සසුරස්‌ස ගෙහෙ|
      count |121|
        block |අද්‌දසං විරජං භික්‌ඛුං විප්‌පසන්‌නමනාවිලං|
        block |තස්‌ස අදාසහං භාගං පසන්‌නා සෙහි පාණිභි|
        block |කුම්‌මාසපිණ්‌ඩං දත්‌වාන මොදාමි නන්‌දනෙ වනෙ|
      count |122|
        block |තෙන මෙතාදිසො වණ්‌ණො තෙන මෙ ඉධ මිජ්‌ඣති|
        block |උප්‌පජ්‌ජන්‌ති ච මෙ භොගා යෙ කෙචි මනසො පියා|
      count |123|
        block |අක්‌ඛාමි තෙ භික්‌ඛු මහානුභාව මනුස්‌සභූතා යමකාසි පුඤ්‌ඤං|
        block |තෙනම්‌හි එවං ජලිතානුභාවා වණ්‌ණො ච මෙ සබ්‌බදිසා පභාසතීති|
      stand |දුතියසුණිසාවිමානං චුද්‌දසමං|
    block |උත්‌තරාවිමානවත්‌ථු|
      count |124|
        block |අභික්‌කන්‌තෙන වණ්‌ණෙන යා ත්‌වං තිට්‌ඨසි දෙවතෙ|
        block |ඔභාසෙන්‌තී දිසා සබ්‌බා ඔසධී විය තාරකා|
      count |125|
        block |කෙන තෙතාදිසො වණ්‌ණො කෙන තෙ ඉධ මිජ්‌ඣති|
        block |උප්‌පජ්‌ජන්‌ති ච තෙ භොගා යෙ කෙචි මනසො පියා|
      count |126|
        block |පුච්‌ඡාමි තං දෙවි මහානුභාවෙ මනුස්‌සභූතා කිමකාසි පුඤ්‌ඤං|
        block |කෙනාසි එවං ජලිතානුභාවා වණ්‌ණො ච තෙ සබ්‌බදිසා පභාසතීති|
      count |127|
        block |සා දෙවතා අත්‌තමනා මොග්‌ගල්‌ලානෙන පුච්‌ඡිතා|
        block |පඤ්‌හං පුට්‌ඨා වියාකාසි යස්‌ස කම්‌මස්‌සිදං ඵලං|
      count |128|
        block |ඉස්‌සා ච මච්‌ඡෙරමථො පළාසො නාහොසි මය්‌හං ඝරමාවසන්‌තියා|
        block |අක්‌කොධනා භත්‌තුවසානුවත්‌තිනී උපොසථෙ නිච්‌චහමප්‌පමත්‌තා|
      count |129|
        block |චාතුද්‌දසිං පඤ්‌චදසිං යා ච පක්‌ඛස්‌ස අට්‌ඨමී|
        block |පාටිහාරියපක්‌ඛඤ්‌ච අට්‌ඨඞ්‌ගසුසමාගතං|
      count |130|
        block |උපොසථං උපවසිස්‌සං සදා සීලෙසු සංවුතා|
        block |සඤ්‌ඤමා සංවිභාගා ච විමානං ආවසාමහං|
      count |131|
        block |පාණාතිපාතා විරතා මුසාවාදා ච සඤ්‌ඤතා|
        block |ථෙය්‍යා ච අතිචාරා ච මජ්‌ජපානා ච ආරකා|
      count |132|
        block |පඤ්‌චසික්‌ඛාපදෙ රතා අරියසච්‌චාන කොවිදා|
        block |උපාසිකා චක්‌ඛුමතො ගොතමස්‌ස යසස්‌සිනො|
      count |133|
        block |සාහං සකෙන සීලෙන යසසා ච යසස්‌සිනී|
        block |අනුභොමි සකං පුඤ්‌ඤං සුඛිතා චම්‌හිනාමයා|
      count |134|
        block |තෙන මෙතාදිසො වණ්‌ණො තෙන මෙ ඉධ මිජ්‌ඣති|
        block |උප්‌පජ්‌ජන්‌ති ච මෙ භොගා යෙ කෙචි මනසො පියා|
      count |135|
        block |අක්‌ඛාමි තෙ භික්‌ඛු මහානුභාව මනුස්‌සභූතා යමහං අකාසිං|
        block |තෙනම්‌හි එවං ජලිතානුභාවා වණ්‌ණො ච මෙ සබ්‌බදිසා පභාසතීති|
      count |136|, |මම ච භන්‌තෙ වචනෙන භගවතො පාදෙ සිරසා වන්‌දෙය්‍යාසි උත්‌තරා නාම භන්‌තෙ උපාසිකා භගවතො පාදෙ සිරසා වන්‌දතීති අනච්‌ඡරියං ඛො පනෙතං භන්‌තෙ යං මං භගවා අඤ්‌ඤතරස්‌මිං සාමඤ්‌ඤඵලෙ බ්‍යාකරෙය්‍ය තං භගවා සකදාගාමිඵලෙ බ්‍යාකාසීති|
      stand |උත්‌තරාවිමානං පන්‌නරසමං|
    block |සිරිමාවිමානවත්‌ථු|
      count |137|
        block |යුත්‌තා ච තෙ පරමඅලඞ්‌කතා හයා අධොමුඛා අඝසිගමා බලී ජවා|
        block |අභිනිම්‌මිතා පඤ්‌චරථාසතා ච තෙ අන්‌වෙන්‌ති තං සාරථිචොදිතා හයා|
      count |138|
        block |සා තිට්‌ඨසි රථවරෙ අලඞ්‌කතා ඔභාසයං ජලමිව ජොති පාවකො|
        block |පුච්‌ඡාමි තං වරතනු අනොමදස්‌සනෙ කස්‌මා නු කායා අනධිවරං උපාගමි|
      count |139|
        block |කාමග්‌ගපත්‌තානං යමාහුනුත්‌තරං නිම්‌මාය නිම්‌මාය රමන්‌ති දෙවතා|
        block |තස්‌මා කායා අච්‌ඡරා කාමවණ්‌ණිනී ඉධාගතා අනධිවරං නමස්‌සිතුං|
      count |140|
        block |කිං ත්‌වං පුරෙ සුචරිතමාචරීධ|
        block |කෙනච්‌ඡසි ත්‌වං අමිතයසා සුඛෙධිතා|
        block |ඉද්‌ධී ච තෙ අනධිවරා විහඞ්‌ගමා|
        block |වණ්‌ණො ච තෙ දස දිසා විරොචති|
      count |141|
        block |දෙවෙහි ත්‌වං පරිවුතා සක්‌කතා චසි|
        block |කුතො චුතා සුගතිගතාසි දෙවතෙ|
        block |කස්‌ස වා ත්‌වං වචනකරානුසාසනිං|
        block |ආචික්‌ඛ මෙ ත්‌වං යදි බුද්‌ධසාවිකාති|
      count |142|
        block |නගන්‌තරෙ නගරවරෙ සුමාපිතෙ පරිචාරිකා රාජවරස්‌ස සිරිමතො|
        block |නච්‌චෙ ගීතෙ පරමසුසික්‌ඛිතා අහුං සිරිමාති මං රාජගහෙ අවෙදිංසු|
      count |143|
        block |බුද්‌ධො ච මෙ ඉසිනිසභො විනායකො අදෙසයී සමුදයදුක්‌ඛනිච්‌චතං|
        block |අසඞ්‌ඛතං දුක්‌ඛනිරොධසස්‌සතං මග්‌ගඤ්‌චිමං අකුටිලමඤ්‌ජසං සිවං|
      count |144|
        block |සුත්‌වානහං අමතපදං අසඞ්‌ඛතං තථාගතස්‌සනධිවරස්‌ස සාසනං|
        block |සීලෙස්‌වහං පරමසුසංවුතා අහුං ධම්‌මෙ ඨිතා නරවරබුද්‌ධදෙසිතෙ|
      count |145|
        block |ඤත්‌වානහං විරජපදං අසඞ්‌ඛතං තථාගතෙනනධිවරෙන දෙසිතං|
        block |තත්‌ථෙවහං සමථසමාධිමාඵුසිං සායෙව මෙ පරමනියාමතා අහු|
      count |146|
        block |ලද්‌ධානහං අමතවරං විසෙසනං එකංසිකා අභිසමයෙ විසෙසිය|
        block |අසංසයා බහුජනපූජිතා අහං ඛිඩ්‌ඩාරතිං පච්‌චනුභොමනප්‌පකං|
      count |147|
        block |එවං අහං අමතදසම්‌හි දෙවතා තථාගතස්‌සනධිවරස්‌ස සාවිකා|
        block |ධම්‌මද්‌දසා පඨමඵලෙ පතිට්‌ඨිතා සොතාපන්‌නා න ච පන මත්‌ථි දුග්‌ගති|
      count |148|
        block |සා වන්‌දිතුං අනධිවරං උපාගමිං පාසාදිකෙ කුසලරතෙ ච භික්‌ඛවො|
        block |නමස්‌සිතුං සමණසමාගමං සිවං සගාරවා සිරිමතො ධම්‌මරාජිනො|
      count |149|
        block |දිස්‌වා මුනිං මුදිතමනම්‌හි පීණිතා තථාගතං නරවරදම්‌මසාරථිං|
        block |තණ්‌හච්‌ඡිදං කුසලරතං විනායකං වන්‌දාමහං පරමහිතානුකම්‌පකන්‌ති|
      stand |සිරිමාවිමානං සොළසමං|
    block |කෙසකාරීවිමානවත්‌ථු|
      count |150|
        block |ඉදං විමානං රුචිරං පභස්‌සරං වෙළුරියථම්‌භං සතතං සුනිම්‌මිතං|
        block |සුවණ්‌ණරුක්‌ඛෙහි සමන්‌තමොත්‌ථතං ඨානං මමං කම්‌මවිපාකසම්‌භවං|
      count |151|
        block |තත්‍රූපපන්‌නා පුරිමච්‌ඡරා ඉමා සතං සහස්‌සානි සකෙන කම්‌මුනා|
        block |තුවංසි අජ්‌ඣුපගතා යසස්‌සිනී ඔභාසයං තිට්‌ඨසි පුබ්‌බදෙවතා|
      count |152|
        block |සසී අධිග්‌ගය්‌හ යථා විරොචති නක්‌ඛත්‌තරාජාරිව තාරකාගණං|
        block |තථෙව ත්‌වං අච්‌ඡරාසඞ්‌ගණං ඉමං දද්‌දල්‌ලමානා යසසා විරොචසි|
      count |153|
        block |කුතො නු ආගම්‌ම අනොමදස්‌සනෙ උපපන්‌නා ත්‌වං භවනං මමං ඉදං|
        block |බ්‍රහ්‌මංව දෙවා තිදසා සහින්‌දකා සබ්‌බෙ න තප්‌පාමසෙ දස්‌සනෙන තන්‌ති|
      count |154|
        block |යමෙතං සක්‌ක අනුපුච්‌ඡසෙ මමං කුතො චුතා ත්‌වං ඉධ ආගතාති|
        block |බාරාණසී නාම පුරත්‌ථි කාසිනං තත්‌ථ අහොසිං පුරෙ කෙසකාරිකා|
      count |155|
        block |බුද්‌ධෙ ච ධම්‌මෙ ච පසන්‌නමානසා සඞ්‌ඝෙ ච එකන්‌තගතා අසංසයා|
        block |අඛණ්‌ඩසික්‌ඛාපදා ආගතප්‌ඵලා සම්‌බොධිධම්‌මෙ නියතා අනාමයාති|
      count |156|
        block |තන්‌ත්‍යාභිනන්‌දාමසෙ ස්‌වාගතඤ්‌ච තෙ ධම්‌මෙන ච ත්‌වං යසසා විරොචසි|
        block |බුද්‌ධෙ ච ධම්‌මෙ ච පසන්‌නමානසෙ සඞ්‌ඝෙ ච එකන්‌තගතෙ අසංසයෙ|
        block |අඛණ්‌ඩසික්‌ඛාපදෙ ආගතප්‌ඵලෙ සම්‌බොධිධම්‌මෙ නියතෙ අනාමයෙති|
        block |පඤ්‌ච පීඨා තයො නාවා දීපතිලදක්‌ඛිණා ද්‌වෙ|
        block |පති ද්‌වෙ සුණිසා උත්‌තරා සිරිමා කෙසකාරිකා|
        block |වග්‌ගො තෙන පවුච්‌චතීති|
      stand |කෙසකාරීවිමානං සත්‌තරසමං|
      stand |පීඨවග්‌ගො පඨමො නිට්‌ඨිතො|
      block |තස්‌සුද්‌දානං|
  block |චිත්‌තලතාවග්‌ගො|
    block |දාසිවිමානවත්‌ථු|
      count |157|
        block |අපි සක්‌කොව දෙවින්‌දො රම්‌මෙ චිත්‌තලතාවනෙ|
        block |සමන්‌තා අනුපරියාසි නාරීගණපුරක්‌ඛතා|
        block |ඔභාසෙන්‌තී දිසා සබ්‌බා ඔසධී විය තාරකා|
      count |158|
        block |කෙන තෙතාදිසො වණ්‌ණො කෙන තෙ ඉධ මිජ්‌ඣති|
        block |උප්‌පජ්‌ජන්‌ති ච තෙ භොගා යෙ කෙචි මනසො පියා|
      count |159|
        block |පුච්‌ඡාමි තං දෙවි මහානුභාවෙ මනුස්‌සභූතා කිමකාසි පුඤ්‌ඤං|
        block |කෙනාසි එවං ජලිතානුභාවා වණ්‌ණො ච තෙ සබ්‌බදිසා පභාසතීති|
      count |160|
        block |සා දෙවතා අත්‌තමනා මොග්‌ගල්‌ලානෙන පුච්‌ඡිතා|
        block |පඤ්‌හං පුට්‌ඨා වියාකාසි යස්‌ස කම්‌මස්‌සිදං ඵලං|
      count |161|
        block |අහං මනුස්‌සෙසු මනුස්‌සභූතා දාසී අහොසිං පරපෙස්‌සියා කුලෙ|
      count |162|
        block |උපාසිකා චක්‌ඛුමතො ගොතමස්‌ස යසස්‌සිනො|
        block |තස්‌සා මෙ නික්‌කමො ආසි සාසනෙ තස්‌ස තාදිනො|
      count |163|
        block |කාමං භිජ්‌ජතුයං කායො නෙව අත්‌ථෙත්‌ථ සණ්‌ඨනං|
        block |සික්‌ඛාපදානං පඤ්‌චන්‌නං මග්‌ගො සොවත්‌ථිකො සිවො|
      count |164|
        block |අකණ්‌ටකො අගහනො උජු සබ්‌භි පවෙදිතො|
        block |නික්‌කමස්‌ස ඵලං පස්‌ස යථිදං පාපුණිත්‌ථිකා|
      count |165|
        block |ආමන්‌තනිකා රඤ්‌ඤොම්‌හි සක්‌කස්‌ස වසවත්‌තිනො|
        block |සට්‌ඨි තුරිය සහස්‌සානි පටිබොධං කරොන්‌ති මෙ|
      count |166|
        block |ආලම්‌බො ගග්‌ගරො භීමො සාධුවාදී ච සංසයො|
        block |පොක්‌ඛරො ච සුඵස්‌සො ච විණාමොක්‌ඛා ච නාරියො|
      count |167|
        block |නන්‌දා චෙව සුනන්‌දා ච සොණදින්‌නා සුචිම්‌හිතා|
        block |අලම්‌බුසා මිස්‌සකෙසී ච පුණ්‌ඩරීකාති දාරුණී|
      count |168|
        block |එණීඵස්‌සා සුඵස්‌සා ච සුභද්‌දා මුදුවාදිනී|
        block |එතා චඤ්‌ඤා ච සෙය්‍යාසෙ අච්‌ඡරානං පබොධිකා|
      count |169|
        block |තා මං කාලෙනුපාගන්‌ත්‌වා අභිභාසන්‌ති දෙවතා|
        block |හන්‌ද නච්‌චාම ගායාම හන්‌ද තං රමයාමසෙ|
      count |170|
        block |නයිදං අකතපුඤ්‌ඤානං කතපුඤ්‌ඤානමෙවිදං|
        block |අසොකං නන්‌දනං රම්‌මං තිදසානං මහාවනං|
      count |171|
        block |සුඛං අකතපුඤ්‌ඤානං ඉධ නත්‌ථි පරත්‌ථ ච|
        block |සුඛඤ්‌ච කතපුඤ්‌ඤානං ඉධ චෙව පරත්‌ථ ච|
      count |172|
        block |තෙසං සහබ්‍යකාමානං කත්‌තබ්‌බං කුසලං බහුං|
        block |කතපුඤ්‌ඤා හි මොදන්‌ති සග්‌ගෙ භොගසමඞ්‌ගිනොති|
      stand |දාසිවිමානං පඨමං|
    block |ලඛුමාවිමානවත්‌ථු|
      count |173|
        block |අභික්‌කන්‌තෙන වණ්‌ණෙන යා ත්‌වං තිට්‌ඨසි දෙවතෙ|
        block |ඔභාසෙන්‌තී දිසා සබ්‌බා ඔසධී විය තාරකා|
      count |174|
        block |කෙන තෙතාදිසො වණ්‌ණො කෙන තෙ ඉධ මිජ්‌ඣති|
        block |උප්‌පජ්‌ජන්‌ති ච තෙ භොගා යෙ කෙචි මනසො පියා|
      count |175|
        block |පුච්‌ඡාමි තං දෙවි මහානුභාවෙ මනුස්‌සභූතා කිමකාසි පුඤ්‌ඤං|
        block |කෙනාසි එවං ජලිතානුභාවා වණ්‌ණො ච තෙ සබ්‌බදිසා පභාසතීති|
      count |176|
        block |සා දෙවතා අත්‌තමනා මොග්‌ගල්‌ලානෙන පුච්‌ඡිතා|
        block |පඤ්‌හං පුට්‌ඨා වියාකාසි යස්‌ස කම්‌මස්‌සිදං ඵලං|
      count |177|
        block |කෙවට්‌ටද්‌වාරා නික්‌ඛම්‌ම අහු මය්‌හං නිවෙසනං|
        block |තත්‌ථ සඤ්‌චරමානානං සාවකානං මහෙසිනං|
      count |178|
        block |ඔදනං කුම්‌මාසං ඩාකං ලොණසොවීරකඤ්‌චහං|
        block |අදාසිං උජුභූතෙසු විප්‌පසන්‌නෙන චෙතසා|
      count |179|
        block |චාතුද්‌දසිං පඤ්‌චදසිං යා ච පක්‌ඛස්‌ස අට්‌ඨමී|
        block |පාටිහාරියපක්‌ඛඤ්‌ච අට්‌ඨඞ්‌ගසුසමාගතං|
      count |180|
        block |උපොසථං උපවසිස්‌සං සදා සීලෙසු සංවුතා|
        block |සඤ්‌ඤමා සංවිභාගා ච විමානං ආවසාමහං|
      count |181|
        block |පාණාතිපාතා විරතා මුසාවාදා ච සඤ්‌ඤතා|
        block |ථෙය්‍යා ච අතිචාරා ච මජ්‌ජපානා ච ආරකා|
      count |182|
        block |පඤ්‌චසික්‌ඛාපදෙ රතා අරියසච්‌චාන කොවිදා|
        block |උපාසිකා චක්‌ඛුමතො ගොතමස්‌ස යසස්‌සිනො|
      count |183|
        block |තෙන මෙතාදිසො වණ්‌ණො…පෙ … වණ්‌ණො ච මෙ සබ්‌බදිසා පභාසතීති|
      block |මම ච භන්‌තෙ වචනෙන භගවතො පාදෙ සිරසා වන්‌දෙය්‍යාසි ලඛුමා නාම භන්‌තෙ උපාසිකා භගවතො පාදෙ සිරසා වන්‌දතීති අනච්‌ඡරියං ඛො පනෙතං භන්‌තෙ යං මං භගවා අඤ්‌ඤතරස්‌මිං සාමඤ්‌ඤඵලෙ බ්‍යාකරෙය්‍ය තං භගවා සකදාගාමිඵලෙ බ්‍යාකාසීති|
      stand |ලඛුමාවිමානං දුතියං|
    block |ආචාමදායිකාවිමානවත්‌ථු|
      count |185|
        block |පිණ්‌ඩාය තෙ චරන්‌තස්‌ස තුණ්‌හීභූතස්‌ස තිට්‌ඨතො|
        block |දලිද්‌දා කපණා නාරී පරාගාරං අපස්‌සිතා|
      count |186|
        block |යා තෙ අදාසි ආචාමං පසන්‌නා සෙහි පාණිභි|
        block |සා හිත්‌වා මානුසං දෙහං කං නු සා දිසතං ගතාති|
      count |187|
        block |පිණ්‌ඩාය මෙ චරන්‌තස්‌ස තුණ්‌හීභූතස්‌ස තිට්‌ඨතො|
        block |දලිද්‌දා කපණා නාරී පරාගාරං අපස්‌සිතා|
      count |188|
        block |යා මෙ අදාසි ආචාමං පසන්‌නා සෙහි පාණිභි|
        block |සා හිත්‌වා මානුසං දෙහං විප්‌පමුත්‌තා ඉතො චුතා|
      count |189|
        block |නිම්‌මානරතිනො නාම සන්‌ති දෙවා මහිද්‌ධිකා|
        block |තත්‌ථ සා සුඛිතා නාරී මොදතාචාමදායිකාති|
      count |190|
        block |අහො දානං වරාකියා කස්‌සපෙ සුප්‌පතිට්‌ඨිතං|
        block |පරාභතෙන දානෙන ඉජ්‌ඣිත්‌ථ වත දක්‌ඛිණා|
      count |191|
        block |යා මහෙසිත්‌තං කාරෙය්‍ය චක්‌කවත්‌තිස්‌ස රාජිනො|
        block |නාරී සබ්‌බඞ්‌ගකල්‍යාණී භත්‌තු චානොමදස්‌සිකා|
        block |එතස්‌සාචාමදානස්‌ස කලං නාග්‌ඝති සොළසිං|
      count |192|
        block |සතං නික්‌ඛා සතං අස්‌සා සතං අස්‌සතරීරථා|
        block |සතං කඤ්‌ඤාසහස්‌සානි ආමුත්‌තමණිකුණ්‌ඩලා|
        block |එතස්‌සාචාමදානස්‌ස කලං නාග්‌ඝන්‌ති සොළසිං|
      count |193|
        block |සතං හෙමවතා නාගා ඊසාදන්‌තා උරූළ්‌හවා|
        block |සුවණ්‌ණකච්‌ඡා මාතඞ්‌ගා හෙමකප්‌පනවාසසා|
        block |එතස්‌සාචාමදානස්‌ස කලං නාග්‌ඝති සොළසිං|
      count |194|
        block |චතුන්‌නමපි දීපානං ඉස්‌සරං යොධ කාරයෙ|
        block |එතස්‌සාචාමදානස්‌ස කලං නාග්‌ඝති සොළසින්‌ති|
      stand |ආචාමදායිකාවිමානං තතියං|
    block |චණ්‌ඩාලිවිමානවත්‌ථු|
      count |195|
        block |චණ්‌ඩාලි වන්‌ද පාදානි ගොතමස්‌ස යසස්‌සිනො|
        block |තමෙව අනුකම්‌පාය අට්‌ඨාසි ඉසිසත්‌තමො|
      count |196|
        block |අභිප්‌පසාදෙහි මනං අරහන්‌තම්‌හි තාදිනි|
        block |ඛිප්‌පං පඤ්‌ජලිකා වන්‌ද පරිත්‌තං තව ජීවිතන්‌ති|
      count |197|
        block |චොදිතා භාවිතත්‌තෙන සරීරන්‌තිමධාරිනා|
        block |චණ්‌ඩාලී වන්‌දි පාදානි ගොතමස්‌ස යසස්‌සිනො|
      count |198|
        block |තමෙනං අවධී ගාවී චණ්‌ඩාලිං පඤ්‌ජලිං ඨිතං|
        block |නමස්‌සමානං සම්‌බුද්‌ධං අන්‌ධකාරෙ පභඞ්‌කරන්‌ති|
      count |199|
        block |ඛීණාසවං විගතරජං අනෙජං එකං අරඤ්‌ඤම්‌හි රහො නිසින්‌නං|
        block |දෙවිද්‌ධිපත්‌තා උපසඞ්‌කමිත්‌වා වන්‌දාමි තං වීර මහානුභාවන්‌ති|
      count |200|
        block |සුවණ්‌ණවණ්‌ණා ජලිතා මහායසා විමානමොරුය්‌හ අනෙකචිත්‌තා|
        block |පරිවාරිතා අච්‌ඡරාසඞ්‌ගණෙන කා ත්‌වං සුභෙ දෙවතෙ වන්‌දසෙ මමන්‌ති|
      count |201|
        block |අහං භද්‌දන්‌තෙ චණ්‌ඩාලී තයා වීරෙන පෙසිතා|
        block |වන්‌දිං අරහතො පාදෙ ගොතමස්‌ස යසස්‌සිනො|
      count |202|
        block |සාහං වන්‌දිත්‌වා පාදානි චුතා චණ්‌ඩාලයොනියා|
        block |විමානං සබ්‌බතො භද්‌දං උපපන්‌නම්‌හි නන්‌දනෙ|
      count |203|
        block |අච්‌ඡරානං සතසහස්‌සං පුරක්‌ඛත්‌වාන තිට්‌ඨති|
        block |තාසාහං පවරා සෙට්‌ඨා වණ්‌ණෙන යසසායුනා|
      count |204|
        block |පහූතකතකල්‍යාණා සම්‌පජානා පටිස්‌සතා|
        block |මුනිං කාරුණිකං ලොකෙ තං භන්‌තෙ වන්‌දිතුමාගතාති|
      count |205|
        block |ඉදං වත්‌වාන චණ්‌ඩාලී කතඤ්‌ඤූ කතවෙදිනී|
        block |වන්‌දිත්‌වා අරහතො පාදෙ තත්‌ථෙවන්‌තරධායථාති|
      stand |චණ්‌ඩාලිවිමානං චතුත්‌ථං|
    block |භද්‌දිත්‌ථිවිමානවත්‌ථු|
      count |206|
        block |නීලා පීතා ච කාළා ච මඤ්‌ජිට්‌ඨා අථ ලොහිතා|
        block |උච්‌චාවචානං වණ්‌ණානං කිඤ්‌ජක්‌ඛපරිවාරිතා|
      count |207|
        block |මන්‌දාරවානං පුප්‌ඵානං මාලං ධාරෙසි මුද්‌ධනි|
        block |නයිමෙ අඤ්‌ඤෙසු කායෙසු රුක්‌ඛා සන්‌ති සුමෙධසෙ|
      count |208|
        block |කෙන කායං උපපන්‌නා තාවතිංසං යසස්‌සිනී|
        block |දෙවතෙ පුච්‌ඡිතාචික්‌ඛ කිස්‌ස කම්‌මස්‌සිදං ඵලන්‌ති|
      count |209|
        block |භද්‌දිත්‌ථිකාති මං අඤ්‌ඤංසු කිමිලායං උපාසිකා|
        block |සද්‌ධා සීලෙන සම්‌පන්‌නා සංවිභාගරතා සදා|
      count |210|
        block |අච්‌ඡාදනඤ්‌ච භත්‌තඤ්‌ච සෙනාසනං පදීපියං|
        block |අදාසිං උජුභූතෙසු විප්‌පසන්‌නෙන චෙතසා|
      count |211|
        block |චාතුද්‌දසිං පඤ්‌චදසිං යා ච පක්‌ඛස්‌ස අට්‌ඨමී|
        block |පාටිහාරියපක්‌ඛඤ්‌ච අට්‌ඨඞ්‌ගසුසමාගතං|
      count |212|
        block |උපොසථං උපවසිස්‌සං සදා සීලෙසු සංවුතා|
        block |සඤ්‌ඤමා සංවිභාගා ච විමානං ආවසාමහං|
      count |213|
        block |පාණාතිපාතා විරතා මුසාවාදා ච සඤ්‌ඤතා|
        block |ථෙය්‍යා ච අතිචාරා ච මජ්‌ජපානා ච ආරකා|
      count |214|
        block |පඤ්‌චසික්‌ඛාපදෙ රතා අරියසච්‌චාන කොවිදා|
        block |උපාසිකා චක්‌ඛුමතො අප්‌පමාදවිහාරිනී|
        block |කතාවාසා කතකුසලා තතො චුතා|
        block |සයං පභා අනුවිචරාමි නන්‌දනං|
      count |215|
        block |භික්‌ඛූ චාහං පරමහිතානුකම්‌පකෙ අභොජයිං තපස්‌සියුගං මහාමුනිං|
        block |කතාවාසා කතකුසලා තතො චුතා සයං පභා අනුවිචරාමි නන්‌දනං|
      count |216|
        block |අට්‌ඨඞ්‌ගිකං අපරිමිතං සුඛාවහං උපොසථං සතතමුපාවසිං අහං|
        block |කතාවාසා කතකුසලා තතො චුතා සයං පභා අනුවිචරාමි නන්‌දනන්‌ති|
      stand |භද්‌දිත්‌ථිවිමානං පඤ්‌චමං|
    block |සොණදින්‌නාවිමානවත්‌ථු|
      count |217|
        block |අභික්‌කන්‌තෙන වණ්‌ණෙන යා ත්‌වං තිට්‌ඨසි දෙවතෙ|
        block |ඔභාසෙන්‌තී දිසා සබ්‌බා ඔසධී විය තාරකා|
      count |218|
        block |කෙන තෙතාදිසො වණ්‌ණො කෙන තෙ ඉධ මිජ්‌ඣති|
        block |උප්‌පජ්‌ජන්‌ති ච තෙ භොගා යෙ කෙචි මනසො පියා|
      count |219|
        block |පුච්‌ඡාමි තං දෙවි මහානුභාවෙ මනුස්‌සභූතා කිමකාසි පුඤ්‌ඤං|
        block |කෙනාසි එවං ජලිතානුභාවා වණ්‌ණො ච තෙ සබ්‌බදිසා පභාසතීති|
      count |220|
        block |සා දෙවතා අත්‌තමනා මොග්‌ගල්‌ලානෙන පුච්‌ඡිතා|
        block |පඤ්‌හං පුට්‌ඨා වියාකාසි යස්‌ස කම්‌මස්‌සිදං ඵලං|
      count |221|
        block |සොණදින්‌නාති මං අඤ්‌ඤංසු නාළන්‌දායං උපාසිකා|
        block |සද්‌ධා සීලෙන සම්‌පන්‌නා සංවිභාගරතා සදා|
      count |222|
        block |අච්‌ඡාදනඤ්‌ච භත්‌තඤ්‌ච සෙනාසනං පදීපියං|
        block |අදාසිං උජුභූතෙසු විප්‌පසන්‌නෙන චෙතසා|
      count |223|
        block |චාතුද්‌දසිං පඤ්‌චදසිං යා ච පක්‌ඛස්‌ස අට්‌ඨමී|
        block |පාටිහාරියපක්‌ඛඤ්‌ච අට්‌ඨඞ්‌ගසුසමාගතං|
      count |224|
        block |උපොසථං උපවසිස්‌සං සදා සීලෙසු සංවුතා|
        block |සඤ්‌ඤමා සංවිභාගා ච විමානං ආවසාමහං|
      count |225|
        block |පාණාතිපාතා විරතා මුසාවාදා ච සඤ්‌ඤතා|
        block |ථෙය්‍යා ච අතිචාරා ච මජ්‌ජපානා ච ආරකා|
      count |226|
        block |පඤ්‌චසික්‌ඛාපදෙ රතා අරියසච්‌චාන කොවිදා|
        block |උපාසිකා චක්‌ඛුමතො ගොතමස්‌ස යසස්‌සිනො|
      count |227|
        block |තෙන මෙතාදිසො වණ්‌ණො…පෙ …|
        block |වණ්‌ණො ච මෙ සබ්‌බදිසා පභාසතීති|
      stand |සොණදින්‌නාවිමානං ඡට්‌ඨං|
    block |උපොසථාවිමානවත්‌ථු|
      count |229|
        block |අභික්‌කන්‌තෙන වණ්‌ණෙන යා ත්‌වං තිට්‌ඨසි දෙවතෙ|
        block |ඔභාසෙන්‌තී දිසා සබ්‌බා ඔසධී විය තාරකා|
      count |230|
        block |කෙන තෙතාදිසො වණ්‌ණො…පෙ …|
        block |වණ්‌ණො ච තෙ සබ්‌බදිසා පභාසතීති|
      count |232|
        block |සා දෙවතා අත්‌තමනා…පෙ … යස්‌ස කම්‌මස්‌සිදං ඵලං|
      count |233|
        block |උපොසථාති මං අඤ්‌ඤංසු සාකෙතායං උපාසිකා|
        block |සද්‌ධා සීලෙන සම්‌පන්‌නා සංවිභාගරතා සදා|
      count |234|
        block |අච්‌ඡාදනඤ්‌ච භත්‌තඤ්‌ච සෙනාසනං පදීපියං|
        block |අදාසිං උජුභූතෙසු විප්‌පසන්‌නෙන චෙතසා|
      count |235|
        block |චාතුද්‌දසිං පඤ්‌චදසිං යා ච පක්‌ඛස්‌ස අට්‌ඨමී|
        block |පාටිහාරියපක්‌ඛඤ්‌ච අට්‌ඨඞ්‌ගසුසමාගතං|
      count |236|
        block |උපොසථං උපවසිස්‌සං සදා සීලෙසු සංවුතා|
        block |සඤ්‌ඤමා සංවිභාගා ච විමානං ආවසාමහං|
      count |237|
        block |පාණාතිපාතා විරතා මුසාවාදා ච සඤ්‌ඤතා|
        block |ථෙය්‍යා ච අතිචාරා ච මජ්‌ජපානා ච ආරකා|
      count |238|
        block |පඤ්‌චසික්‌ඛාපදෙ රතා අරියසච්‌චාන කොවිදා|
        block |උපාසිකා චක්‌ඛුමතො ගොතමස්‌ස යසස්‌සිනො|
      count |239|
        block |තෙන මෙතාදිසො වණ්‌ණො…පෙ …|
        block |වණ්‌ණො ච මෙ සබ්‌බදිසා පභාසතීති|
      count |241|
        block |අභික්‌ඛණං නන්‌දනං සුත්‌වා ඡන්‌දො මෙ උදපජ්‌ජථ|
        block |තත්‌ථ චිත්‌තං පණිධාය උපපන්‌නම්‌හි නන්‌දනං|
      count |242|
        block |නාකාසිං සත්‌ථු වචනං බුද්‌ධස්‌සාදිච්‌චබන්‌ධුනො|
        block |හීනෙ චිත්‌තං පණිධාය සාම්‌හි පච්‌ඡානුතාපිනීති|
      count |243|
        block |කීව චිරං විමානම්‌හි ඉධ වච්‌ඡසුපොසථෙ|
        block |දෙවතෙ පුච්‌ඡිතාචික්‌ඛ යදි ජානාසි ආයුනොති|
      count |244|
        block |සට්‌ඨිවස්‌සසහස්‌සානි තිස්‌සො ච වස්‌සකොටියො|
        block |ඉධ ඨත්‌වා මහාමුනි ඉතො චුතා ගමිස්‌සාමි|
        block |මනුස්‌සානං සහබ්‍යතන්‌ති|
      count |245|
        block |මා ත්‌වං උපොසථෙ භායි සම්‌බුද්‌ධෙනාසි බ්‍යාකතා|
        block |සොතාපන්‌නා විසෙසයි පහීනා තව දුග්‌ගතීති|
      stand |උපොසථාවිමානං සත්‌තමං|
    block |නිද්‌දාවිමානවත්‌ථු|
      count |246|
        block |අභික්‌කන්‌තෙන වණ්‌ණෙන යා ත්‌වං තිට්‌ඨසි දෙවතෙ|
        block |ඔභාසෙන්‌තී දිසා සබ්‌බා ඔසධී විය තාරකා|
      count |247|
        block |කෙන තෙතාදිසො වණ්‌ණො…පෙ …|
        block |වණ්‌ණො ච තෙ සබ්‌බදිසා පභාසතීති|
      count |249|
        block |සා දෙවතා අත්‌තමනා…පෙ … යස්‌ස කම්‌මස්‌සිදං ඵලං|
      count |250|
        block |නිද්‌දාති මමං අඤ්‌ඤංසු රාජගහස්‌මිං උපාසිකා|
        block |සද්‌ධා සීලෙන සම්‌පන්‌නා සංවිභාගරතා සදා|
      count |251|
        block |අච්‌ඡාදනඤ්‌ච භත්‌තඤ්‌ච සෙනාසනං පදීපියං|
        block |අදාසිං උජුභූතෙසු විප්‌පසන්‌නෙන චෙතසා|
      count |252|
        block |චාතුද්‌දසිං පඤ්‌චදසිං යා ච පක්‌ඛස්‌ස අට්‌ඨමී|
        block |පාටිහාරියපක්‌ඛඤ්‌ච අට්‌ඨඞ්‌ගසුසමාගතං|
      count |253|
        block |උපොසථං උපවසිස්‌සං සදා සීලෙසු සංවුතා|
        block |සඤ්‌ඤමා සංවිභාගා ච විමානං ආවසාමහං|
      count |254|
        block |පාණාතිපාතා විරතා මුසාවාදා ච සඤ්‌ඤතා|
        block |ථෙය්‍යා ච අතිචාරා ච මජ්‌ජපානා ච ආරකා|
      count |255|
        block |පඤ්‌චසික්‌ඛාපදෙ රතා අරියසච්‌චාන කොවිදා|
        block |උපාසිකා චක්‌ඛුමතො ගොතමස්‌ස යසස්‌සිනො|
      count |256|
        block |තෙන මෙතාදිසො වණ්‌ණො…පෙ … වණ්‌ණො ච මෙ සබ්‌බදිසා පභාසතීති|
      stand |නිද්‌දාවිමානං අට්‌ඨමං|
    block |සුනිද්‌දාවිමානවත්‌ථු|
      count |258|
        block |අභික්‌කන්‌තෙන වණ්‌ණෙන…පෙ … ඔසධී විය තාරකා|
      count |259|
        block |කෙන තෙතාදිසො වණ්‌ණො…පෙ … වණ්‌ණො ච තෙ සබ්‌බදිසා පභාසතීති|
      count |261|
        block |සා දෙවතා අත්‌තමනා…පෙ … යස්‌ස කම්‌මස්‌සිදං ඵලං|
      count |262|
        block |සුනිද්‌දාති මං අඤ්‌ඤංසු රාජගහස්‌මිං උපාසිකා|
        block |සද්‌ධා සීලෙන සම්‌පන්‌නා සංවිභාගරතා සදා|
      count |266|
        block |යථා නිද්‌දාවිමානං තථා විත්‌ථාරෙතබ්‌බං|
      count |267|
        block |පඤ්‌චසික්‌ඛාපදෙ රතා අරියසච්‌චාන කොවිදා|
        block |උපාසිකා චක්‌ඛුමතො ගොතමස්‌ස යසස්‌සිනො|
      count |268|
        block |තෙන මෙතාදිසො වණ්‌ණො…පෙ … වණ්‌ණො ච මෙ සබ්‌බදිසා පභාසතීති|
      stand |සුනිද්‌දාවිමානං නවමං|
    block |පඨමභික්‌ඛාදායිකාවිමානවත්‌ථු|
      count |270|
        block |අභික්‌කන්‌තෙන වණ්‌ණෙන යා ත්‌වං තිට්‌ඨසි දෙවතෙ|
        block |ඔභාසෙන්‌තී දිසා සබ්‌බා ඔසධී විය තාරකා|
      count |271|
        block |කෙන තෙතාදිසො වණ්‌ණො…පෙ …වණ්‌ණො ච තෙ සබ්‌බදිසා පභාසතීති|
      count |273|
        block |සා දෙවතා අත්‌තමනා…පෙ … යස්‌ස කම්‌මස්‌සිදං ඵලං|
      count |274|
        block |අහං මනුස්‌සෙසු මනුස්‌සභූතා පුරිමාය ජාතියා මනුස්‌සලොකෙ|
      count |275|
        block |අද්‌දසං විරජං බුද්‌ධං විප්‌පසන්‌නමනාවිලං|
        block |තස්‌ස අදාසහං භික්‌ඛං පසන්‌නා සෙහි පාණිභි|
      count |276|
        block |තෙන මෙතාදිසො වණ්‌ණො…පෙ …|
        block |වණ්‌ණො ච මෙ සබ්‌බදිසා පභාසතීති|
      stand |පඨමභික්‌ඛාදායිකාවිමානං දසමං|
    block |දුතියභික්‌ඛාදායිකාවිමානවත්‌ථු|
      count |278|
        block |අභික්‌කන්‌තෙන වණ්‌ණෙන යා ත්‌වං තිට්‌ඨසි දෙවතෙ|
        block |ඔභාසෙන්‌තී දිසා සබ්‌බා ඔසධී විය තාරකා|
      count |279|
        block |කෙන තෙතාදිසො වණ්‌ණො…පෙ … වණ්‌ණො ච තෙ සබ්‌බදිසා පභාසතීති|
      count |281|
        block |සා දෙවතා අත්‌තමනා…පෙ … යස්‌ස කම්‌මස්‌සිදං ඵලං|
      count |282|
        block |අහං මනුස්‌සෙසු මනුස්‌සභූතා පුරිමාය ජාතියා මනුස්‌සලොකෙ|
      count |283|
        block |අද්‌දසං විරජං භික්‌ඛුං විප්‌පසන්‌නමනාවිලං|
        block |තස්‌ස අදාසහං භික්‌ඛං පසන්‌නා සෙහි පාණිභි|
      count |284|
        block |තෙන මෙතාදිසො වණ්‌ණො…පෙ … වණ්‌ණො ච මෙ සබ්‌බදිසා පභාසතීති|
        block |දාසී චෙව ලඛුමා ච අථ ආචාමදායිකා|
        block |චණ්‌ඩාලී භද්‌දිත්‌ථී චෙව සොණදින්‌නා උපොසථා|
        block |නිද්‌දා චෙව සුනිද්‌දා ච ද්‌වෙ ච භික්‌ඛාය දායිකා|
        block |වග්‌ගො තෙන පවුච්‌චතීති|
      stand |දුතියභික්‌ඛාදායිකාවිමානං එකාදසමං|
      stand |චිත්‌තලතාවග්‌ගො දුතියො නිට්‌ඨිතො|
      block |තස්‌සුද්‌දානං|
      stand |භාණවාරං පඨමං නිට්‌ඨිතං|
  block |පාරිච්‌ඡත්‌තකවග්‌ගො|
    block |උළාරවිමානවත්‌ථු|
      count |286|
        block |උළාරො තෙ යසො වණ්‌ණො සබ්‌බා ඔභාසතෙ දිසා|
        block |නාරියො නච්‌චන්‌ති ගායන්‌ති දෙවපුත්‌තා අලඞ්‌කතා|
      count |287|
        block |මොදෙන්‌ති පරිවාරෙන්‌ති තව පූජාය දෙවතෙ|
        block |සොවණ්‌ණානි විමානානි තවිමානි සුදස්‌සනෙ|
      count |288|
        block |තුවංසි ඉස්‌සරා තෙසං සබ්‌බකාමසමිද්‌ධිනී|
        block |අභිජාතා මහන්‌තාසි දෙවකායෙ පමොදසි|
        block |දෙවතෙ පුච්‌ඡිතාචික්‌ඛ කිස්‌ස කම්‌මස්‌සිදං ඵලන්‌ති|
      count |289|
        block |අහං මනුස්‌සෙසු මනුස්‌සභූතා පුරිමාය ජාතියා මනුස්‌සලොකෙ|
        block |දුස්‌සීලකුලෙ සුණිසා අහොසිං අස්‌සද්‌ධෙසු කදරියෙසු අහං|
      count |290|
        block |සද්‌ධා සීලෙන සම්‌පන්‌නා සංවිභාගරතා සදා|
        block |පිණ්‌ඩාය චරමානස්‌ස අපූවං තෙ අදාසහං|
      count |291|
        block |තදාහං සස්‌සුයාචික්‌ඛිං සමණො ආගතො ඉධ|
        block |තස්‌ස අදාසහං පූවං පසන්‌නා සෙහි පාණිභි|
      count |292|
        block |ඉතිස්‌සා සස්‌සු පරිභාසි අවිනීතාසි ත්‌වං වධු|
        block |න මං සම්‌පුච්‌ඡිතුං ඉච්‌ඡි සමණස්‌ස දදාමහං|
      count |293|
        block |තතො මෙ සස්‌සු කුපිතා පහාසි මුසලෙන මං|
        block |කූටඞ්‌ගච්‌ඡි අවධි මං නාසක්‌ඛිං ජීවිතුං චිරං|
      count |294|
        block |සා අහං කායස්‌ස භෙදා විප්‌පමුත්‌තා තතො චුතා|
        block |දෙවානං තාවතිංසානං උපපන්‌නා සහබ්‍යතං|
      count |295|
        block |තෙන මෙතාදිසො වණ්‌ණො…පෙ …වණ්‌ණො ච මෙ සබ්‌බදිසා පභාසතීති|
      stand |උළාරවිමානං පඨමං|
    block |උච්‌ඡුදායිකාවිමානවත්‌ථු|
      count |296|
        block |ඔභාසයිත්‌වා පථවිං සදෙවකං අතිරොචසි චන්‌දිමසූරියා විය|
        block |සිරියා ච වණ්‌ණෙන යසෙන තෙජසා බ්‍රහ්‌මාව දෙවෙ තිදසෙ සහින්‌දකෙ|
      count |297|
        block |පුච්‌ඡාමි තං උප්‌පලමාලධාරිනී ආවෙළිනී කඤ්‌චනසන්‌නිභත්‌තචෙ|
        block |අලඞ්‌කතෙ උත්‌තමවත්‌ථධාරිනී කා ත්‌වං සුභෙ දෙවතෙ වන්‌දසෙ මමං|
      count |298|
        block |කිං ත්‌වං පුරෙ කම්‌මමකාසි අත්‌තනා මනුස්‌සභූතා පුරිමාය ජාතියා|
        block |දානං සුචිණ්‌ණං අථ සීලසංයමං කෙනූපපන්‌නා සුගතිං යසස්‌සිනී|
        block |දෙවතෙ පුච්‌ඡිතාචික්‌ඛ කිස්‌ස කම්‌මස්‌සිදං ඵලන්‌ති|
      count |299|
        block |ඉදානි භන්‌තෙ ඉමමෙව ගාමං පිණ්‌ඩාය අම්‌හාකං ඝරං උපාගමි|
        block |තතො තෙ උච්‌ඡුස්‌ස අදාසි ඛණ්‌ඩිකං පසන්‌නචිත්‌තා අතුලාය පීතියා|
      count |300|
        block |සස්‌සු ච පච්‌ඡා අනුයුඤ්‌ජතෙ මමං කහං නු උච්‌ඡුං වධුකෙ අවාකිරි|
        block |න ඡඩ්‌ඩිතං නො පන ඛාදිතං මයා සන්‌තස්‌ස භික්‌ඛුස්‌ස සයං අදාසහං|
      count |301|
        block |තුය්‌හංන්‌විදං ඉස්‌සරියං අථො මම ඉතිස්‌සා සස්‌සු පරිභාසතෙ මමං|
        block |පීඨං ගහෙත්‌වා පහාරං අදාසි මෙ තතො චුතා කාලකතාම්‌හි දෙවතා|
      count |302|
        block |තදෙව කම්‌මං කුසලං කතං මයා සුඛඤ්‌ච කම්‌මං අනුභොමි අත්‌තනා|
        block |දෙවෙහි සද්‌ධිං පරිචාරයාමහං මොදාමහං කාමගුණෙහි පඤ්‌චහි|
      count |303|
        block |තදෙව කම්‌මං කුසලං කතං මයා සුඛඤ්‌ච කම්‌මං අනුභොමි අත්‌තනා|
        block |දෙවින්‌දගුත්‌තා තිදසෙහි රක්‌ඛිතා සමප්‌පිතා කාමගුණෙහි පඤ්‌චහි|
      count |304|
        block |එතාදිසං පුඤ්‌ඤඵලං අනප්‌පකං මහාවිපාකා මම උච්‌ඡුදක්‌ඛිණා|
        block |දෙවෙහි සද්‌ධිං පරිචාරයාමහං මොදාමහං කාමගුණෙහි පඤ්‌චහි|
      count |305|
        block |එතාදිසං පුඤ්‌ඤඵලං අනප්‌පකං මහාජුතිකා මම උච්‌ඡුදක්‌ඛිණා|
        block |දෙවින්‌දගුත්‌තා තිදසෙහි රක්‌ඛිතා සහස්‌සනෙත්‌තොරිව නන්‌දනෙ වනෙ|
      count |306|
        block |තුවඤ්‌ච භන්‌තෙ අනුකම්‌පකං විදුං උපෙච්‌ච වන්‌දිං කුසලඤ්‌ච පුච්‌ඡිසං|
        block |තතො තෙ උච්‌ඡුස්‌ස අදාසි ඛණ්‌ඩිකං පසන්‌නචිතා අතුලාය පීතියාති|
      stand |උච්‌ඡුදායිකාවිමානං දුතියං|
    block |පල්‌ලඞ්‌කවිමානවත්‌ථු|
      count |307|
        block |පල්‌ලඞ්‌කසෙට්‌ඨෙ මණිසොණ්‌ණචිත්‌තෙ පුප්‌ඵාභිකිණ්‌ණෙ සයනෙ උළාරෙ|
        block |තත්‌ථච්‌ඡසි දෙවි මහානුභාවෙ උච්‌චාවචා ඉද්‌ධි විකුබ්‌බමානා|
      count |308|
        block |ඉමා ච තෙ අච්‌ඡරායො සමන්‌තතො නච්‌චන්‌ති ගායන්‌ති පමොදයන්‌ති|
        block |දෙවිද්‌ධිපත්‌තාසි මහානුභාවෙ මනුස්‌සභූතා කිමකාසි පුඤ්‌ඤං|
        block |කෙනාසි එවං ජලිතානුභාවා වණ්‌ණො ච තෙ සබ්‌බදිසා පභාසතීති|
      count |309|
        block |අහං මනුස්‌සෙසු මනුස්‌සභූතා අඩ්‌ඪෙ කුලෙ සුණිසා අහොසිං|
        block |අක්‌කොධනා භත්‌තුවසානුවත්‌තිනී උපොසථෙ අප්‌පමත්‌තා අහොසිං|
      count |310|
        block |මනුස්‌සභූතා දහරා අපාපිකා පසන්‌නචිත්‌තා පතිමාභිරාධයිං|
        block |දිවා ච රත්‌තො ච මනාපචාරිනී අහං පුරෙ සීලවතී අහොසිං|
      count |311|
        block |පාණාතිපාතා විරතා අචොරිකා සංසුද්‌ධකායා සුචිබ්‍රහ්‌මචාරිනී|
        block |අමජ්‌ජපා නො ච මුසා අභාණිං සික්‌ඛාපදෙසු පරිපූරකාරිනී|
      count |312|
        block |චාතුද්‌දසිං පඤ්‌චදසිං යා ච පක්‌ඛස්‌ස අට්‌ඨමී|
        block |පාටිහාරියපක්‌ඛඤ්‌ච පසන්‌නමානසා අහං|
      count |313|
        block |අට්‌ඨඞ්‌ගුපෙතං අනුධම්‌මචාරිනී උපොසථං පීතිමනා උපාවසිං|
        block |ඉමඤ්‌ච අරියං අට්‌ඨඞ්‌ගවරෙහුපෙතං සමාදියිත්‌වා කුසලං සුඛුද්‍රයං|
        block |පතිම්‌හි කල්‍යාණී වසානුවත්‌තිනී අහොසිං පුබ්‌බෙ සුගතස්‌ස සාවිකා|
      count |314|
        block |එතාදිසං කුසලං ජීවලොකෙ කම්‌මං කරිත්‌වාන විසෙසභාගිනී|
        block |කායස්‌ස භෙදා අභිසම්‌පරායං දෙවිද්‌ධිපත්‌තා සුගතිම්‌හි ආගතා|
      count |315|
        block |විමානපාසාදවරෙ මනොරමෙ පරිවාරිතා අච්‌ඡරාසඞ්‌ගණෙන|
        block |සයංපභා දෙවගණා රමෙන්‌ති මං දීඝායුකිං දෙවවිමානමාගතන්‌ති|
      stand |පල්‌ලඞ්‌කවිමානං තතියං|
    block |ලතාවිමානවත්‌ථු|
      count |316|
        block |ලතා ච සජ්‌ජා පවරා ච දෙවතා අච්‌චිමතී රාජවරස්‌ස සිරීමතො|
        block |සුතා ච රඤ්‌ඤො වෙස්‌සවණස්‌ස ධීතා රාජීමතී ධම්‌මගුණෙහි සොභථ|
      count |317|
        block |පඤ්‌චෙත්‌ථ නාරියො ආගමංසු න්‌හායිතුං සීතොදකං උප්‌පලිනිං සිවං නදිං|
        block |තා තත්‌ථ න්‌හායිත්‌වා රමෙත්‌වා දෙවතා නච්‌චිත්‌වා ගායිත්‌වා සුතා ලතං බ්‍රවි|
      count |318|
        block |පුච්‌ඡාමි තං උප්‌පලමාලධාරිනි ආවෙළිනි කඤ්‌චනසන්‌නිභත්‌තචෙ|
        block |තිමිරතම්‌බක්‌ඛි නභෙව සොභනෙ දීඝායුකී කෙන කතො යසො තව|
      count |319|
        block |කෙනාසි භද්‌දෙ පතිනො පියතරා විසිට්‌ඨකල්‍යාණිතරස්‌සු රූපතො|
        block |පදක්‌ඛිණා නච්‌චගීතවාදිතෙ ආචික්‌ඛ නො ත්‌වං නරනාරිපුච්‌ඡිතාති|
      count |320|
        block |අහං මනුස්‌සෙසු මනුස්‌සභූතා උළාරභොගෙ කුලෙ සුණිසා අහොසිං|
        block |අක්‌කොධනා භත්‌තුවසානුවත්‌තිනී උපොසථෙ අප්‌පමත්‌තා අහොසිං|
      count |321|
        block |මනුස්‌සභූතා දහරා අපාපිකා පසන්‌නචිත්‌තා පතිමාභිරාධයිං|
        block |සදෙවරං සස්‌සසුරං සදාසකං අභිරාධයිං තම්‌හි කතො යසො මම|
      count |322|
        block |සාහං තෙන කුසලෙන කම්‌මුනා චතුබ්‌භි ඨානෙහි විසෙසමජ්‌ඣගා|
        block |ආයුඤ්‌ච වණ්‌ණඤ්‌ච සුඛං බලඤ්‌ච ඛිඩ්‌ඩාරතිං පච්‌චනුභොමනප්‌පකං|
      count |323|
        block |සුතං නු තං භාසති යං අයං ලතා යං නො අපුච්‌ඡිම්‌හ අකිත්‌තයී නො|
        block |පතිනො කිරම්‌හාකං විසිට්‌ඨ නාරීනං ගතී ච තාසං පවරා ච දෙවතා|
      count |324|
        block |පතීසු ධම්‌මං පචරාම සබ්‌බා පතිබ්‌බතා යත්‌ථ භවන්‌ති ඉත්‌ථියො|
        block |පතීසු ධම්‌මං පචරිත්‌ව සබ්‌බා ලච්‌ඡාමසෙ භාසති යං අයං ලතා|
      count |325|
        block |සීහො යථා පබ්‌බතසානුගොචරො මහින්‌ධරං පබ්‌බතමාවසිත්‌වා|
        block |පසය්‌හ හන්‌ත්‌වා ඉතරෙ චතුප්‌පදෙ ඛුද්‌දෙ මිගෙ ඛාදති මංසභොජනො|
      count |326|
        block |තථෙව සද්‌ධා ඉධ අරියසාවිකා භත්‌තාරං නිස්‌සාය පතිං අනුබ්‌බතා|
        block |කොධං වධිත්‌වා අභිභුය්‍ය මච්‌ඡරං සග්‌ගම්‌හි සා මොදති ධම්‌මචාරිනීති|
      stand |ලතාවිමානං චතුත්‌ථං|
    block |ගුත්‌තිලවිමානං|
      stand |වත්‌ථුත්‌තමදායිකාවිමානවත්‌ථු|
      count |327|
        block |සත්‌තතන්‌තිං සුමධුරං රාමණෙය්‍යං අවාචයිං|
        block |සො මං රඞ්‌ගම්‌හි අව්‌හෙති සරණං මෙ හොහි කොසියාති|
      count |328|
        block |අහං තෙ සරණං හොමි අහමාචරියපූජකො|
        block |න තං ජයිස්‌සති සිස්‌සො සිස්‌සමාචරිය ජෙස්‌සසීති|
      count |329|
        block |අභික්‌කන්‌තෙන වණ්‌ණෙන යා ත්‌වං තිට්‌ඨසි දෙවතෙ|
        block |ඔභාසෙන්‌තී දිසා සබ්‌බා ඔසධී විය තාරකා|
      count |330|
        block |කෙන තෙතාදිසො වණ්‌ණො කෙන තෙ ඉධ මිජ්‌ඣති|
        block |උප්‌පජ්‌ජන්‌ති ච තෙ භොගා යෙ කෙචි මනසො පියා|
      count |331|
        block |පුච්‌ඡාමි තං දෙවි මහානුභාවෙ මනුස්‌සභූතා කිමකාසි පුඤ්‌ඤං|
        block |කෙනාසි එවං ජලිතානුභාවා වණ්‌ණො ච තෙ සබ්‌බදිසා පභාසතීති|
      count |332|
        block |සා දෙවතා අත්‌තමනා මොග්‌ගල්‌ලානෙන පුච්‌ඡිතා|
        block |පඤ්‌හං පුට්‌ඨා වියාකාසි යස්‌ස කම්‌මස්‌සිදං ඵලං|
      count |333|
        block |වත්‌ථුත්‌තමදායිකා නාරී පවරා හොති නරෙසු නාරීසු|
        block |එවං පියරූපදායිකා මනාපං දිබ්‌බං සා ලභතෙ උපෙච්‌ච ඨානං|
      count |334|
        block |තස්‌සා මෙ පස්‌ස විමානං අච්‌ඡරා කාමවණ්‌ණිනීහමස්‌මි|
        block |අච්‌ඡරාසහස්‌සස්‌සාහං පවරා පස්‌ස පුඤ්‌ඤානං විපාකං|
      count |335|
        block |තෙන මෙතාදිසො වණ්‌ණො තෙන මෙ ඉධ මිජ්‌ඣති|
        block |උප්‌පජ්‌ජන්‌ති ච මෙ භොගා යෙ කෙචි මනසො පියා|
      count |336|
        block |අක්‌ඛාමි තෙ භික්‌ඛු මහානුභාව මනුස්‌සභූතා යමකාසි පුඤ්‌ඤං|
        block |තෙනම්‌හි එවං ජලිතානුභාවා වණ්‌ණො ච මෙ සබ්‌බදිසා පභාසතීති|
      block |අනන්‌තරං චතුරවිමානං යථා වත්‌ථුදායිකාවිමානං තථා විත්‌ථාරෙතබ්‌බං|
      stand |පුප්‌ඵුත්‌තමදායිකාවිමානවත්‌ථු|
      count |337|
        block |අභික්‌කන්‌තෙන වණ්‌ණෙන…පෙ … ඔසධී විය තාරකා|
      count |338|
        block |කෙන තෙතාදිසො වණ්‌ණො…පෙ … යෙ කෙචි මනසො පියා|
      count |339|
        block |පුච්‌ඡාමි තං දෙවි මහානුභාවෙ…පෙ …|
        block |වණ්‌ණො ච තෙ සබ්‌බදිසා පභාසතීති|
      count |340|
        block |සා දෙවතා අත්‌තමනා…පෙ … යස්‌ස කම්‌මස්‌සිදං ඵලං|
      count |341|
        block |පුප්‌ඵුත්‌තමදායිකා නාරී පවරා හොති නරෙසු නාරීසු|
        block |එවං පියරූපදායිකා මනාපං දිබ්‌බං සා ලභතෙ උපෙච්‌ච ඨානං|
      count |342|
        block |තස්‌සා මෙ පස්‌ස විමානං අච්‌ඡරා කාමවණ්‌ණිනීහමස්‌මි|
        block |අච්‌ඡරාසහස්‌සස්‌සාහං පවරා පස්‌ස පුඤ්‌ඤානං විපාකං|
      count |343|
        block |තෙන මෙතාදිසො වණ්‌ණො…පෙ …|
        block |වණ්‌ණො ච මෙ සබ්‌බදිසා පභාසතීති|
      stand |ගන්‌ධුත්‌තමදායිකාවිමානවත්‌ථු|
      count |345|
        block |අභික්‌කන්‌තෙන වණ්‌ණෙන…පෙ … ඔසධී විය තාරකා|
      count |346|
        block |කෙන තෙතාදිසො වණ්‌ණො…පෙ … යෙ කෙචි මනසො පියා|
      count |347|
        block |පුච්‌ඡාමි තං දෙවි මහානුභාවෙ…පෙ …|
        block |වණ්‌ණො ච තෙ සබ්‌බදිසා පභාසතීති|
      count |348|
        block |සා දෙවතා අත්‌තමනා…පෙ … යස්‌ස කම්‌මස්‌සිදං ඵලං|
      count |349|
        block |ගන්‌ධුත්‌තමදායිකා නාරී පවරා හොති නරෙසු නාරීසු|
        block |එවං පියරූපදායිකා මනාපං දිබ්‌බං සා ලභතෙ උපෙච්‌ච ඨානං|
      count |350|
        block |තස්‌සා මෙ පස්‌ස විමානං අච්‌ඡරා කාමවණ්‌ණිනීහමස්‌මි|
        block |අච්‌ඡරාසහස්‌සස්‌සාහං පවරා පස්‌ස පුඤ්‌ඤානං විපාකං|
      count |351|
        block |තෙන මෙතාදිසො වණ්‌ණො…පෙ …|
        block |වණ්‌ණො ච මෙ සබ්‌බදිසා පභාසතීති|
      stand |ඵලුත්‌තමදායිකාවිමානවත්‌ථු|
      count |353|
        block |අභික්‌කන්‌තෙන වණ්‌ණෙන…පෙ … ඔසධී විය තාරකා|
      count |354|
        block |කෙන තෙතාදිසො වණ්‌ණො…පෙ … යෙ කෙචි මනසො පියා|
      count |355|
        block |පුච්‌ඡාමි තං දෙවි මහානුභාවෙ…පෙ …|
        block |වණ්‌ණො ච තෙ සබ්‌බදිසා පභාසතීති|
      count |356|
        block |සා දෙවතා අත්‌තමනා…පෙ … යස්‌ස කම්‌මස්‌සිදං ඵලං|
      count |357|
        block |ඵලුත්‌තමදායිකා නාරී පවරා හොති නරෙසු නාරීසු|
        block |එවං පියරූපදායිකා මනාපං දිබ්‌බං සා ලභතෙ උපෙච්‌ච ඨානං|
      count |358|
        block |තස්‌සා මෙ පස්‌ස විමානං අච්‌ඡරා කාමවණ්‌ණිනීහමස්‌මි|
        block |අච්‌ඡරාසහස්‌සස්‌සාහං පවරා පස්‌ස පුඤ්‌ඤානං විපාකං|
      count |359|
        block |තෙන මෙතාදිසො වණ්‌ණො…පෙ … වණ්‌ණො ච මෙ සබ්‌බදිසා පභාසතීති|
      stand |රසුත්‌තමදායිකාවිමානවත්‌ථු|
      count |361|
        block |අභික්‌කන්‌තෙන වණ්‌ණෙන…පෙ … ඔසධී විය තාරකා|
      count |362|
        block |කෙන තෙතාදිසො වණ්‌ණො…පෙ … යෙ කෙචි මනසො පියා|
      count |363|
        block |පුච්‌ඡාමි තං දෙවි මහානුභාවෙ…පෙ …|
        block |වණ්‌ණො ච තෙ සබ්‌බදිසා පභාසතීති|
      count |364|
        block |සා දෙවතා අත්‌තමනා…පෙ … යස්‌ස කම්‌මස්‌සිදං ඵලං|
      count |365|
        block |රසුත්‌තමදායිකා නාරී පවරා හොති නරෙසු නාරීසු|
        block |එවං පියරූපදායිකා මනාපං දිබ්‌බං සා ලභතෙ උපෙච්‌ච ඨානං|
      count |366|
        block |තස්‌සා මෙ පස්‌ස විමානං අච්‌ඡරා කාමවණ්‌ණිනීහමස්‌මි|
        block |අච්‌ඡරාසහස්‌සස්‌සාහං පවරා පස්‌ස පුඤ්‌ඤානං විපාකං|
      count |367|
        block |තෙන මෙතාදිසො වණ්‌ණො…පෙ …|
        block |වණ්‌ණො ච මෙ සබ්‌බදිසා පභාසතීති|
      stand |ගන්‌ධපඤ්‌චඞ්‌ගුලිකදායිකාවිමානවත්‌ථු|
      count |369|
        block |අභික්‌කන්‌තෙන වණ්‌ණෙන…පෙ … ඔසධී විය තාරකා|
      count |370|
        block |කෙන තෙතාදිසො වණ්‌ණො…පෙ …|
        block |වණ්‌ණො ච තෙ සබ්‌බදිසා පභාසතීති|
      count |372|
        block |සා දෙවතා අත්‌තමනා…පෙ … යස්‌ස කම්‌මස්‌සිදං ඵලං|
      count |373|
        block |ගන්‌ධපඤ්‌චඞ්‌ගුලිකං අහමදාසිං කස්‌සපස්‌ස භගවතො ථූපම්‌හි|
        block |එවං පියරූපදායිකා මනාපං දිබ්‌බං සා ලභතෙ උපෙච්‌ච ඨානං|
      count |374|
        block |තස්‌සා මෙ පස්‌ස විමානං අච්‌ඡරා කාමවණ්‌ණිනීහමස්‌මි|
        block |අච්‌ඡරාසහස්‌සස්‌සාහං පවරා පස්‌ස පුඤ්‌ඤානං විපාකං|
      count |375|
        block |තෙන මෙතාදිසො වණ්‌ණො…පෙ … වණ්‌ණො ච මෙ සබ්‌බදිසා පභාසතීති|
        block |අනන්‌තරං චතුරවිමානං යථා ගන්‌ධපඤ්‌චඞ්‌ගුලිකදායිකාවිමානං තථා විත්‌ථාරෙතබ්‌බං|
      stand |එකූපොසථවිමානවත්‌ථු|
      count |377|
        block |අභික්‌කන්‌තෙන වණ්‌ණෙන…පෙ …වණ්‌ණො ච තෙ සබ්‌බදිසා පභාසතීති|
      count |380|
        block |සා දෙවතා අත්‌තමනා…පෙ …යස්‌ස කම්‌මස්‌සිදං ඵලං|
      count |381|
        block |භික්‌ඛූ ච අහං භික්‌ඛුනියො ච අද්‌දසාසිං පන්‌ථපටිපන්‌නෙ|
        block |තෙසාහං ධම්‌මං සුත්‌වාන එකූපොසථං උපවසිස්‌සං|
      count |382|
        block |තස්‌සා මෙ පස්‌ස විමානං අච්‌ඡරා කාමවණ්‌ණිනීහමස්‌මි|
        block |අච්‌ඡරාසහස්‌සස්‌සාහං පවරා පස්‌ස පුඤ්‌ඤානං විපාකං|
      count |383|
        block |තෙන මෙතාදිසො වණ්‌ණො…පෙ … වණ්‌ණො ච මෙ සබ්‌බදිසා පභාසතීති|
      stand |උදකදායිකාවිමානවත්‌ථු|
      count |385|
        block |අභික්‌කන්‌තෙන වණ්‌ණෙන…පෙ …වණ්‌ණො ච තෙ සබ්‌බදිසා පභාසතීති|
      count |388|
        block |සා දෙවතා අත්‌තමනා…පෙ … යස්‌ස කම්‌මස්‌සිදං ඵලං|
      count |389|
        block |උදකෙ ඨිතා උදකමදාසිං භික්‌ඛුනො චිත්‌තෙන විප්‌පසන්‌නෙන|
        block |එවං පියරූපදායිකා මනාපං දිබ්‌බං සා ලභතෙ උපෙච්‌ච ඨානං|
      count |390|
        block |තස්‌සා මෙ පස්‌ස විමානං අච්‌ඡරා කාමවණ්‌ණිනීහමස්‌මි|
        block |අච්‌ඡරාසහස්‌සස්‌සාහං පවරා පස්‌ස පුඤ්‌ඤානං විපාකං|
      count |391|
        block |තෙන මෙතාදිසො වණ්‌ණො…පෙ … වණ්‌ණො ච මෙ සබ්‌බදිසා පභාසතීති|
      stand |උපට්‌ඨානවිමානවත්‌ථු|
      count |393|
        block |අභික්‌කන්‌තෙන වණ්‌ණෙන…පෙ … වණ්‌ණො ච තෙ සබ්‌බදිසා පභාසතීති|
      count |396|
        block |සා දෙවතා අත්‌තමනා…පෙ … යස්‌ස කම්‌මස්‌සිදං ඵලං|
      count |397|
        block |සස්‌සුඤ්‌චාහං සසුරඤ්‌ච චණ්‌ඩිකෙ කොධනෙ ච ඵරුසෙ ච|
        block |අනුසූයිකා උපට්‌ඨාසිං අප්‌පමත්‌තා සකෙන සීලෙන|
      count |398|
        block |තස්‌සා මෙ පස්‌ස විමානං අච්‌ඡරා කාමවණ්‌ණිනීහමස්‌මි|
        block |අච්‌ඡරාසහස්‌සස්‌සාහං පවරා පස්‌ස පුඤ්‌ඤානං විපාකං|
      count |399|
        block |තෙන මෙතාදිසො වණ්‌ණො…පෙ … වණ්‌ණො ච මෙ සබ්‌බදිසා පභාසතීති|
      stand |අපරකම්‌මකාරිනීවිමානවත්‌ථු|
      count |401|
        block |අභික්‌කන්‌තෙන වණ්‌ණෙන…පෙ … වණ්‌ණො ච තෙ සබ්‌බදිසා පභාසතීති|
      count |404|
        block |සා දෙවතා අත්‌තමනා…පෙ … යස්‌ස කම්‌මස්‌සිදං ඵලං|
      count |405|
        block |පරකම්‌මකරී ආසිං අත්‌ථෙනාතන්‌දිතා දාසී|
        block |අක්‌කොධනානතිමානිනී සංවිභාගිනී සකස්‌ස භාගස්‌ස|
      count |406|
        block |තස්‌සා මෙ පස්‌ස විමානං අච්‌ඡරා කාමවණ්‌ණිනීහමස්‌මි|
        block |අච්‌ඡරාසහස්‌සස්‌සාහං පවරා පස්‌ස පුඤ්‌ඤානං විපාකං|
      count |407|
        block |තෙන මෙතාදිසො වණ්‌ණො…පෙ …වණ්‌ණො ච මෙ සබ්‌බදිසා පභාසතීති|
      stand |ඛීරොදනදායිකාවිමානවත්‌ථු|
      count |409|
        block |අභික්‌කන්‌තෙන වණ්‌ණෙන…පෙ … ඔසධී විය තාරකා|
      count |410|
        block |කෙන තෙතාදිසො වණ්‌ණො…පෙ …වණ්‌ණො ච තෙ සබ්‌බදිසා පභාසතීති|
      count |412|
        block |සා දෙවතා අත්‌තමනා…පෙ … යස්‌ස කම්‌මස්‌සිදං ඵලං|
      count |413|
        block |ඛීරොදනං අහමදාසිං භික්‌ඛුනො පිණ්‌ඩාය චරන්‌තස්‌ස|
        block |එවං කරිත්‌වා කම්‌මං සුගතිං උපපජ්‌ජ මොදාමි|
      count |414|
        block |තස්‌සා මෙ පස්‌ස විමානං අච්‌ඡරා කාමවණ්‌ණිනීහමස්‌මි|
        block |අච්‌ඡරාසහස්‌සස්‌සාහං පවරා පස්‌ස පුඤ්‌ඤානං විපාකං|
      count |415|
        block |තෙන මෙතාදිසො වණ්‌ණො…පෙ …වණ්‌ණො ච මෙ සබ්‌බදිසා පභාසතීති|
      block |අනන්‌තරං පඤ්‌චවීසතිවිමානං යථා ඛීරොදනදායිකාවිමානං තථා විත්‌ථාරෙතබ්‌බං|
      stand |ඵාණිතදායිකාවිමානවත්‌ථු|
      count |417|
        block |අභික්‌කන්‌තෙන වණ්‌ණෙන…පෙ … සබ්‌බදිසා පභාසතීති|
      count |420|
        block |සා දෙවතා අත්‌තමනා…පෙ … යස්‌ස කම්‌මස්‌සිදං ඵලං|
      count |421|
        block |ඵාණිතං අහමදාසිං භික්‌ඛුනො පිණ්‌ඩාය චරන්‌තස්‌ස…පෙ …|
      stand |උච්‌ඡුඛණ්‌ඩිකදායිකාවත්‌ථු|
      count |429|
        block |උච්‌ඡුඛණ්‌ඩිකං අහමදාසිං භික්‌ඛුනො පිණ්‌ඩාය චරන්‌තස්‌ස…පෙ …|
      stand |තිම්‌බරුසකදායිකාවිමානවත්‌ථු|
      count |437|
        block |තිම්‌බරුසකං අහමදාසිං භික්‌ඛුනො පිණ්‌ඩාය චරන්‌තස්‌ස…පෙ …|
      stand |කක්‌කාරිකදායිකාවිමානවත්‌ථු|
      count |445|
        block |කක්‌කාරිකං අහමදාසිං භික්‌ඛුනො පිණ්‌ඩාය චරන්‌තස්‌ස…පෙ …|
      stand |එළාලුකදායිකාවිමානවත්‌ථු|
      count |453|
        block |එළාලුකං අහමදාසිං භික්‌ඛුනො පිණ්‌ඩාය චරන්‌තස්‌ස…පෙ …|
      stand |වල්‌ලිඵලදායිකාවිමානවත්‌ථු|
      count |461|
        block |වල්‌ලිඵලං අහමදාසිං භික්‌ඛුනො පිණ්‌ඩාය චරන්‌තස්‌ස…පෙ …|
      stand |ඵාරුසකදායිකාවිමානවත්‌ථු|
      count |469|
        block |ඵාරුසකං අහමදාසිං භික්‌ඛුනො පිණ්‌ඩාය චරන්‌තස්‌ස…පෙ …|
      stand |හත්‌ථප්‌පතාපකදායිකාවිමානවත්‌ථු|
      count |477|
        block |හත්‌ථප්‌පතාපකං අහමදාසිං භික්‌ඛුනො පිණ්‌ඩාය චරන්‌තස්‌ස…පෙ …|
      stand |සාකමුට්‌ඨිදායිකාවිමානවත්‌ථු|
      count |485|
        block |සාකමුට්‌ඨිං අහමදාසිං භික්‌ඛුනො පන්‌ථපටිපන්‌නස්‌ස…පෙ …|
      stand |පුප්‌ඵකමුට්‌ඨිදායිකාවිමානවත්‌ථු|
      count |493|
        block |පුප්‌ඵකමුට්‌ඨිං අහමදාසිං භික්‌ඛුනො පිණ්‌ඩාය චරන්‌තස්‌ස…පෙ …|
      stand |මූලකදායිකාවිමානවත්‌ථු|
      count |501|
        block |මූලකං අහමදාසිං භික්‌ඛුනො පිණ්‌ඩාය චරන්‌තස්‌ස…පෙ …|
      stand |නිම්‌බමුට්‌ඨිදායිකාවිමානවත්‌ථු|
      count |506|
        block |නිම්‌බමුට්‌ඨිං අහමදාසිං භික්‌ඛුනො පිණ්‌ඩාය චරන්‌තස්‌ස…පෙ …|
      stand |අම්‌බකඤ්‌ජිකදායිකාවිමානවත්‌ථු|
      count |517|
        block |අම්‌බකඤ්‌ජිකං අහමදාසිං භික්‌ඛුනො පිණ්‌ඩාය චරන්‌තස්‌ස…පෙ …|
      stand |දොණිනිම්‌මජ්‌ජනිදායිකාවිමානවත්‌ථු|
      count |525|
        block |දොණිනිම්‌මජ්‌ජනිං අහමදාසිං භික්‌ඛුනො පිණ්‌ඩාය චරන්‌තස්‌ස…පෙ …|
      stand |කායබන්‌ධනදායිකාවිමානවත්‌ථු|
      count |533|
        block |කායබන්‌ධනං අහමදාසිං භික්‌ඛුනො පිණ්‌ඩාය චරන්‌තස්‌ස…පෙ …|
      stand |අංසබද්‌ධකදායිකාවිමානවත්‌ථු|
      count |541|
        block |අංසබද්‌ධකං අහමදාසිං භික්‌ඛුනො පිණ්‌ඩාය චරන්‌තස්‌ස…පෙ …|
      stand |ආයොගපට්‌ටදායිකාවිමානවත්‌ථු|
      count |546|
        block |ආයොගපට්‌ටං අහමදාසිං භික්‌ඛුනො පිණ්‌ඩාය චරන්‌තස්‌ස…පෙ …|
      stand |විධූපනදායිකාවිමානවත්‌ථු|
      count |557|
        block |විධූපනං අහමදාසිං භික්‌ඛුනො පිණ්‌ඩාය චරන්‌තස්‌ස…පෙ …|
      stand |තාලවණ්‌ටදායිකාවිමානවත්‌ථු|
      count |565|
        block |තාලවණ්‌ටං අහමදාසිං භික්‌ඛුනො පිණ්‌ඩාය චරන්‌තස්‌ස…පෙ …|
      stand |මොරහත්‌ථදායිකාවිමානවත්‌ථු|
      count |573|
        block |මොරහත්‌ථං අහමදාසිං භික්‌ඛුනො පිණ්‌ඩාය චරන්‌තස්‌ස…පෙ …|
      stand |ඡත්‌තදායිකාවිමානවත්‌ථු|
      count |581|
        block |ඡත්‌තං අහමදාසිං භික්‌ඛුනො පිණ්‌ඩාය චරන්‌තස්‌ස…පෙ …|
      stand |උපාහනදායිකාවිමානවත්‌ථු|
      count |586|
        block |උපාහනං අහමදාසිං භික්‌ඛුනො පිණ්‌ඩාය චරන්‌තස්‌ස…පෙ …|
      stand |පූවදායිකාවිමානවත්‌ථු|
      count |597|
        block |පූවං අහමදාසිං භික්‌ඛුනො පිණ්‌ඩාය චරන්‌තස්‌ස…පෙ …|
      stand |මොදකදායිකාවිමානවත්‌ථු|
      count |605|
        block |මොදකං අහමදාසිං භික්‌ඛුනො පිණ්‌ඩාය චරන්‌තස්‌ස…පෙ …|
      stand |සක්‌ඛලිකදායිකාවිමානවත්‌ථු|
      count |613|
        block |සක්‌ඛලිකං අහමදාසිං භික්‌ඛුනො පිණ්‌ඩාය චරන්‌තස්‌ස…පෙ …|
      count |614|
        block |තස්‌සා මෙ පස්‌ස විමානං අච්‌ඡරා කාමවණ්‌ණිනීහමස්‌මි|
        block |අච්‌ඡරාසහස්‌සස්‌සාහං පවරා පස්‌ස පුඤ්‌ඤානං විපාකං|
      count |615|
        block |තෙන මෙතාදිසො වණ්‌ණො…පෙ …වණ්‌ණො ච මෙ සබ්‌බදිසා පභාසතීති|
      count |617|
        block |ස්‌වාගතං වත මෙ අජ්‌ජ සුප්‌පභාතං සුහුට්‌ඨිතං|
        block |යං අද්‌දසාමි දෙවතායො අච්‌ඡරා කාමවණ්‌ණිනියො|
      count |618|
        block |ඉමාසාහං ධම්‌මං සුත්‌වා කාහාමි කුසලං බහුං|
        block |දානෙන සමචරියාය සඤ්‌ඤමෙන දමෙන ච|
        block |ස්‌වාහං තත්‌ථ ගමිස්‌සාමි යත්‌ථ ගන්‌ත්‌වා න සොචරෙති|
      stand |ගුත්‌තිලවිමානං පඤ්‌චමං|
    block |දද්‌දල්‌ලවිමානවත්‌ථු|
      count |619|
        block |දද්‌දල්‌ලමානා වණ්‌ණෙන යසසා ච යසස්‌සිනී|
        block |සබ්‌බෙ දෙවෙ තාවතිංසෙ වණ්‌ණෙන අතිරොචසි|
      count |620|
        block |දස්‌සනං නාභිජානාමි ඉදං පඨමදස්‌සනං|
        block |කස්‌මා කායා නු ආගම්‌ම නාමෙන භාසසෙ මමන්‌ති|
      count |621|
        block |අහං භද්‌දෙ සුභද්‌දාසිං පුබ්‌බෙ මානුසකෙ භවෙ|
        block |සහභරියා ච තෙ ආසිං භගිනී ච කනිට්‌ඨිකා|
      count |622|
        block |සා අහං කායස්‌ස භෙදා විප්‌පමුත්‌තා තතො චුතා|
        block |නිම්‌මානරතීනං දෙවානං උපපන්‌නා සහබ්‍යතන්‌ති|
      count |623|
        block |පහූතකතකල්‍යාණා තෙ දෙවෙ යන්‌ති පාණිනො|
        block |යෙසං ත්‌වං කිත්‌තයිස්‌සසි සුභද්‌දෙ ජාතිමත්‌තනො|
      count |624|
        block |අථ ත්‌වං කෙන වණ්‌ණෙන කෙන වා අනුසාසිතා|
        block |කීදිසෙනෙව දානෙන සුබ්‌බතෙන යසස්‌සිනී|
      count |625|
        block |යසං එතාදිසං පත්‌තා විසෙසං විපුලමජ්‌ඣගා|
        block |දෙවතෙ පුච්‌ඡිතාචික්‌ඛ කිස්‌ස කම්‌මස්‌සිදං ඵලන්‌ති|
      count |626|
        block |අට්‌ඨෙව පිණ්‌ඩපාතානි යං දානං අදදං පුරෙ|
        block |දක්‌ඛිණෙය්‍යස්‌ස සඞ්‌ඝස්‌ස පසන්‌නා සෙහි පාණිභි|
      count |627|
        block |තෙන මෙතාදිසො වණ්‌ණො…පෙ …වණ්‌ණො ච මෙ සබ්‌බදිසා පභාසතීති|
      count |629|
        block |අහං තයා බහුතරෙ භික්‌ඛූ සඤ්‌ඤතෙ බ්‍රහ්‌මචාරයො|
        block |තප්‌පෙසිං අන්‌නපානෙන පසන්‌නා සෙහි පාණිභි|
      count |630|
        block |තයා බහුතරං දත්‌වා හීනකායූපගා අහං|
        block |කථං ත්‌වං අප්‌පතරං දත්‌වා විසෙසං විපුලමජ්‌ඣගා|
        block |දෙවතෙ පුච්‌ඡිතාචික්‌ඛ කිස්‌ස කම්‌මස්‌සිදං ඵලන්‌ති|
      count |631|
        block |මනොභාවනීයො භික්‌ඛු සන්‌දිට්‌ඨො මෙ පුරෙ අහු|
        block |තාහං භත්‌තෙන නිමන්‌තෙසිං රෙවතං අත්‌තනට්‌ඨමං|
      count |632|
        block |සො මෙ අත්‌ථපුරෙක්‌ඛාරො අනුකම්‌පාය රෙවතො|
        block |සඞ්‌ඝෙ දෙහීති මංවොච තස්‌සාහං වචනං කරිං|
      count |633|
        block |සා දක්‌ඛිණා සඞ්‌ඝගතා අප්‌පමෙය්‍යෙ පතිට්‌ඨිතා|
        block |පුග්‌ගලෙසු තයා දින්‌නං න තං තව මහප්‌ඵලන්‌ති|
      count |634|
        block |ඉදානෙවාහං ජානාමි සඞ්‌ඝෙ දින්‌නං මහප්‌ඵලං|
        block |සාහං ගන්‌ත්‌වා මනුස්‌සත්‌තං වදඤ්‌ඤූ වීතමච්‌ඡරා|
        block |සඞ්‌ඝෙ දානානි දස්‌සාමි අප්‌පමත්‌තා පුනප්‌පුනන්‌ති|
      count |635|
        block |කා එසා දෙවතා භද්‌දෙ තයා මන්‌තයතෙ සහ|
        block |සබ්‌බෙ දෙවෙ තාවතිංසෙ වණ්‌ණෙන අතිරොචතීති|
      count |636|
        block |මනුස්‌සභූතා දෙවින්‌ද පුබ්‌බෙ මානුසකෙ භවෙ|
        block |සහභරියා ච මෙ ආසි භගිනී ච කනිට්‌ඨිකා|
        block |සඞ්‌ඝෙ දානානි දත්‌වාන කතපුඤ්‌ඤා විරොචතීති|
      count |637|
        block |ධම්‌මෙන පුබ්‌බෙ භගිනී තයා භද්‌දෙ විරොචති|
        block |යං සඞ්‌ඝම්‌හි අප්‌පමෙය්‍යෙ පතිට්‌ඨාපෙසි දක්‌ඛිණං|
      count |638|
        block |පුච්‌ඡිතො හි මයා බුද්‌ධො ගිජ්‌ඣකූටම්‌හි පබ්‌බතෙ|
        block |විපාකං සංවිභාගස්‌ස යත්‌ථ දින්‌නං මහප්‌ඵලං|
      count |639|
        block |යජමානානං මනුස්‌සානං පුඤ්‌ඤපෙක්‌ඛාන පාණිනං|
        block |කරොතං ඔපධිකං පුඤ්‌ඤං යත්‌ථ දින්‌නං මහප්‌ඵලං|
      count |640|
        block |තං මෙ බුද්‌ධො වියාකාසි ජානං කම්‌මඵලං සකං|
        block |විපාකං සංවිභාගස්‌ස යත්‌ථ දින්‌නං මහප්‌ඵලං|
      count |641|
        block |චත්‌තාරො ච පටිපන්‌නා චත්‌තාරො ච ඵලෙ ඨිතා|
        block |එස සඞ්‌ඝො උජුභූතො පඤ්‌ඤාසීලසමාහිතො|
      count |642|
        block |යජමානානං මනුස්‌සානං පුඤ්‌ඤපෙක්‌ඛාන පාණිනං|
        block |කරොතං ඔපධිකං පුඤ්‌ඤං සඞ්‌ඝෙ දින්‌නං මහප්‌ඵලං|
      count |643|
        block |එසො හි සඞ්‌ඝො විපුලො මහග්‌ගතො එසප්‌පමෙය්‍යො උදධීව සාගරො|
        block |එතෙ හි සෙට්‌ඨා නරවීරසාවකා පභඞ්‌කරා ධම්‌මමුදීරයන්‌ති|
      count |644|
        block |තෙසං සුදින්‌නං සුහුතං සුයිට්‌ඨං යෙ සඞ්‌ඝමුද්‌දිස්‌ස දදන්‌ති දානං|
        block |සා දක්‌ඛිණා සඞ්‌ඝගතා පතිට්‌ඨිතා මහප්‌ඵලා ලොකවිදූන වණ්‌ණිතා|
      count |645|
        block |එතාදිසං යඤ්‌ඤමනුස්‌සරන්‌තා යෙ වෙදජාතා විචරන්‌ති ලොකෙ|
        block |විනෙය්‍ය මච්‌ඡෙරමලං සමූලං අනින්‌දිතා සග්‌ගමුපෙන්‌ති ඨානන්‌ති|
      stand |දද්‌දල්‌ලවිමානං ඡට්‌ඨං|
    block |පෙසවතීවිමානවත්‌ථු|
      count |646|
        block |ඵලිකරජතහෙමජාලඡන්‌නං විවිධචිත්‍රතලමද්‌දසං සුරම්‌මං|
        block |බ්‍යම්‌හං සුනිම්‌මිතං තොරණූපපන්‌නං රුචකුපකිණ්‌ණමිදං සුභං විමානං|
      count |647|
        block |භාති ච දස දිසා නභෙව සුරියො සරදෙ තමොනුදො සහස්‌සරංසී|
        block |තථා තපතිමිදං තව විමානං ජලමිව ධූමසිඛො නිසෙ නභග්‌ගෙ|
      count |648|
        block |මුසතීව නයනං සතෙරතාව ආකාසෙ ඨපිතමිදං මනුඤ්‌ඤං|
        block |වීණාමුරජසම්‌මතාළඝුට්‌ඨං ඉද්‌ධං ඉන්‌දපුරං යථා තවෙදං|
      count |649|
        block |පදුමකුමුදුප්‌පලකුවලයං යොධික බන්‌ධුකනොජකා ච සන්‌ති|
        block |සාලකුසුමිතපුප්‌ඵිතා අසොකා විවිධදුමග්‌ගසුගන්‌ධසෙවිතමිදං|
      count |650|
        block |සළලලබුජභුජක සංයුත්‌තා කුසකසුඵුල්‌ලිතලතාවලම්‌බිනීහි|
        block |මණිජාලසදිසා යසස්‌සිනී රම්‌මා පොක්‌ඛරණී උපට්‌ඨිතා තෙ|
      count |651|
        block |උදකරුහා ච යෙත්‌ථි පුප්‌ඵජාතා ථලජා යෙ ච සන්‌ති රුක්‌ඛජාතා|
        block |මානුසකාමානුස්‌සකා ච දිබ්‌බා සබ්‌බෙ තුය්‌හං නිවෙසනම්‌හි ජාතා|
      count |652|
        block |කිස්‌ස සංයමදමස්‌සයං විපාකො කෙනාසි කම්‌මඵලෙනිධූපපන්‌නා|
        block |යථා ච තෙ අධිගතමිදං විමානං තදනුපදං අවචාසිළාරපම්‌හෙති|
      count |653|
        block |යථා ච මෙ අධිගතමිදං විමානං කොඤ්‌චමයූරචකොර සඞ්‌ඝචරිතං|
        block |දිබ්‍ය පිලවහංසරාජචිණ්‌ණං දිජකාරණ්‌ඩවකොකිලාභිනදිතං|
      count |654|
        block |නානාසන්‌තානකපුප්‌ඵරුක්‌ඛවිවිධා පාටලිජම්‌බුඅසොකරුක්‌ඛවන්‌තං|
        block |යථා ච මෙ අධිගතමිදං විමානං තං තෙ පවෙදයාමි සුණොහි භන්‌තෙ|
      count |655|
        block |මගධවරපුරත්‌ථිමෙන නාළකගාමො නාම අත්‌ථි භන්‌තෙ|
        block |තත්‌ථ අහොසිං පුරෙ සුණිසා පෙසවතීති තත්‌ථ ජානිංසු මමං|
      count |656|
        block |සාහමපචිතත්‌ථධම්‌මකුසලං දෙවමනුස්‌සපූජිතං මහන්‌තං|
        block |උපතිස්‌සං නිබ්‌බුතමප්‌පමෙය්‍යං මුදිතමනා කුසුමෙහි අබ්‌භුකිරිං|
      count |657|
        block |පරමගතිගතඤ්‌ච පූජයිත්‌වා අන්‌තිමදෙහධරං ඉසිං උළාරං|
        block |පහාය මානුසකං සමුස්‌සයං තිදසගතා ඉධ මාවසාමි ඨානන්‌ති|
      stand |පෙසවතීවිමානං සත්‌තමං|
    block |මල්‌ලිකාවිමානවත්‌ථු|
      count |658|
        block |පීතවත්‌ථෙ පීතධජෙ පීතාලඞ්‌කාරභූසිතෙ|
        block |පීතන්‌තරාහි වග්‌ගූහි අපිළන්‌ධාව සොභසි|
      count |659|
        block |කා කම්‌බුකායූරධරෙ කඤ්‌චනාවෙළභූසිතෙ|
        block |හෙමජාලකසඤ්‌ඡන්‌නෙ නානාරතනමාලිනී|
      count |660|
        block |සොවණ්‌ණමයා ලොහිතඞ්‌ගමයා ච මුත්‌තාමයා වෙළුරියමයා ච|
        block |මසාරගල්‌ලා සහලොහිතඞ්‌ගා පාරෙවතක්‌ඛීහි මණීහි චිත්‌තතා|
      count |661|
        block |කොචි කොචි එත්‌ථ මයූරසුස්‌සරො හංසස්‌ස රඤ්‌ඤො කරවීකසුස්‌සරො|
        block |තෙසං සරො සුය්‍යති වග්‌ගුරූපො පඤ්‌චඞ්‌ගිකං තූරියමිවප්‌පවාදිතං|
      count |662|
        block |රථො ච තෙ සුභො වග්‌ගු නානාරතනචිත්‌තිතො|
        block |නානාවණ්‌ණාහි ධාතූහි සුවිභත්‌තොව සොභති|
      count |663|
        block |තස්‌මිං රථෙ කඤ්‌චනබිම්‌බවණ්‌ණෙ යා ත්‌වං ඨිතා භාසසි මං පදෙසං|
        block |දෙවතෙ පුච්‌ඡිතාචික්‌ඛ කිස්‌ස කම්‌මස්‌සිදං ඵලන්‌ති|
      count |664|
        block |සොවණ්‌ණජාලං මණිසොණ්‌ණචිත්‌තිතං මුත්‌තාචිතං හෙමජාලෙන ඡන්‌නං|
        block |පරිනිබ්‌බුතෙ ගොතමෙ අප්‌පමෙය්‍යෙ පසන්‌නචිත්‌තා අහමාභිරොපයිං|
      count |665|
        block |තාහං කම්‌මං කරිත්‌වාන කුසලං බුද්‌ධවණ්‌ණිතං|
        block |අපෙතසොකා සුඛිතා සම්‌පමොදාමනාමයාති|
      stand |මල්‌ලිකාවිමානං අට්‌ඨමං|
    block |විසාලක්‌ඛිවිමානවත්‌ථු|
      count |666|
        block |කා නාම ත්‌වං විසාලක්‌ඛි රම්‌මෙ චිත්‌තලතාවනෙ|
        block |සමන්‌තා අනුපරියාසි නාරීගණපුරක්‌ඛතා|
      count |667|
        block |යදා දෙවා තාවතිංසා පවිසන්‌ති ඉමං වනං|
        block |සයොග්‌ගා සරථා සබ්‌බෙ චිත්‍රා හොන්‌ති ඉධාගතා|
      count |668|
        block |තුය්‌හඤ්‌ච ඉධ පත්‌තාය උය්‍යානෙ විචරන්‌තියා|
        block |කායෙ න දිස්‌සතී චිත්‌තං කෙන රූපං තවෙදිසං|
        block |දෙවතෙ පුච්‌ඡිතාචික්‌ඛ කිස්‌ස කම්‌මස්‌සිදං ඵලන්‌ති|
      count |669|
        block |යෙන කම්‌මෙන දෙවින්‌ද රූපං මය්‌හං ගතී ච මෙ|
        block |ඉද්‌ධි ච ආනුභාවො ච තං සුණොහි පුරින්‌දද|
      count |670|
        block |අහං රාජගහෙ රම්‌මෙ සුනන්‌දා නාමුපාසිකා|
        block |සද්‌ධා සීලෙන සම්‌පන්‌නා සංවිභාගරතා සදා|
      count |671|
        block |අච්‌ඡාදනඤ්‌ච භත්‌තඤ්‌ච සෙනාසනං පදීපියං|
        block |අදාසිං උජුභූතෙසු විප්‌පසන්‌නෙන චෙතසා|
      count |672|
        block |චාතුද්‌දසිං පඤ්‌චදසිං යා ච පක්‌ඛස්‌ස අට්‌ඨමී|
        block |පාටිහාරියපක්‌ඛඤ්‌ච අට්‌ඨඞ්‌ගසුසමාගතං|
      count |673|
        block |උපොසථං උපවසිස්‌සං සදා සීලෙසු සංවුතා|
        block |සඤ්‌ඤමා සංවිභාගා ච විමානං ආවසාමහං|
      count |674|
        block |පාණාතිපාතා විරතා මුසාවාදා ච සඤ්‌ඤතා|
        block |ථෙය්‍යා ච අතිචාරා ච මජ්‌ජපානා ච ආරකා|
      count |675|
        block |පඤ්‌චසික්‌ඛාපදෙ රතා අරියසච්‌චාන කොවිදා|
        block |උපාසිකා චක්‌ඛුමතො ගොතමස්‌ස යසස්‌සිනො|
      count |676|
        block |තස්‌සා මෙ ඤාතිකුලා දාසී සදා මාලාභිහාරති|
        block |තාහං භගවතො ථූපෙ සබ්‌බමෙවාභිරොපයිං|
      count |677|
        block |උපොසථෙ චහං ගන්‌ත්‌වා මාලාගන්‌ධවිලෙපනං|
        block |ථූපස්‌මිං අභිරොපෙසිං පසන්‌නා සෙහි පාණිභි|
      count |678|
        block |තෙන කම්‌මෙන දෙවින්‌ද රූපං මය්‌හං ගතී ච මෙ|
        block |ඉද්‌ධී ච ආනුභාවො ච යං මාලං අභිරොපයිං|
      count |679|
        block |යඤ්‌ච සීලවතී ආසිං න තං තාව විපච්‌චති|
        block |ආසා ච පන මෙ දෙවින්‌ද සකදාගාමිනී සියන්‌ති|
      stand |විසාලක්‌ඛිවිමානං නවමං|
    block |පාරිච්‌ඡත්‌තකවිමානවත්‌ථු|
      count |680|
        block |පාරිච්‌ඡත්‌තකෙ කොවිළාරෙ රමණීයෙ මනොරමෙ|
        block |දිබ්‌බමාලං ගන්‌ථමානා ගායන්‌තී සම්‌පමොදසි|
      count |681|
        block |තස්‌සා තෙ නච්‌චමානාය අඞ්‌ගමඞ්‌ගෙහි සබ්‌බසො|
        block |දිබ්‌බා සද්‌දා නිච්‌ඡරන්‌ති සවනීයා මනොරමා|
      count |682|
        block |තස්‌සා තෙ නච්‌චමානාය අඞ්‌ගමඞ්‌ගෙහි සබ්‌බසො|
        block |දිබ්‌බා ගන්‌ධා පවායන්‌ති සුචිගන්‌ධා මනොරමා|
      count |683|
        block |විවත්‌තමානා කායෙන යා වෙණීසු පිළන්‌ධනා|
        block |තෙසං සුය්‍යති නිග්‌ඝොසො තූරියෙ පඤ්‌චඞ්‌ගිකෙ යථා|
      count |684|
        block |වටංසකා වාතධුතා වාතෙන සම්‌පකම්‌පිතා|
        block |තෙසං සුය්‍යති නිග්‌ඝොසො තූරියෙ පඤ්‌චඞ්‌ගිකෙ යථා|
      count |685|
        block |යාපි තෙ සිරස්‌මිං මාලා සුචිගන්‌ධා මනොරමා|
        block |වාති ගන්‌ධො දිසා සබ්‌බා රුක්‌ඛො මඤ්‌ජූසකො යථා|
      count |686|
        block |ඝායසෙ තං සුචිගන්‌ධං රූපං පස්‌සසි අමානුසං|
        block |දෙවතෙ පුච්‌ඡිතාචික්‌ඛ කිස්‌ස කම්‌මස්‌සිදං ඵලන්‌ති|
      count |687|
        block |පභස්‌සරං අච්‌චිමන්‌තං වණ්‌ණගන්‌ධෙන සංයුතං|
        block |අසොකපුප්‌ඵමාලාහං බුද්‌ධස්‌ස උපනාමයිං|
      count |688|
        block |තාහං කම්‌මං කරිත්‌වාන කුසලං බුද්‌ධවණ්‌ණිතං|
        block |අපෙතසොකා සුඛිතා සම්‌පමොදාමනාමයාති|
        block |උළාරො උච්‌ඡු පල්‌ලඞ්‌කො ලතා ච ගුත්‌තිලෙන ච|
        block |දද්‌දල්‌ලපෙසමල්‌ලිකා විසාලක්‌ඛි පාරිච්‌ඡත්‌තකො|
        block |වග්‌ගො තෙන පවුච්‌චතීති|
      stand |පාරිච්‌ඡත්‌තකවිමානං දසමං|
      stand |පාරිච්‌ඡත්‌තකවග්‌ගො තතියො නිට්‌ඨිතො|
      block |තස්‌සුද්‌දානං|
  block |මඤ්‌ජිට්‌ඨකවග්‌ගො|
    block |මඤ්‌ජිට්‌ඨකවිමානවත්‌ථු|
      count |689|
        block |මඤ්‌ජිට්‌ඨකෙ විමානස්‌මිං සොණ්‌ණවාලුකසන්‌ථතෙ|
        block |පඤ්‌චඞ්‌ගිකෙ තුරියෙන රමසි සුප්‌පවාදිතෙ|
      count |690|
        block |තම්‌හා විමානා ඔරුය්‌හ නිම්‌මිතා රතනාමයා|
        block |ඔගාහසි සාලවනං පුප්‌ඵිතං සබ්‌බකාලිකං|
      count |691|
        block |යස්‌ස යස්‌සෙව සාලස්‌ස මූලෙ තිට්‌ඨසි දෙවතෙ|
        block |සො සො මුඤ්‌චති පුප්‌ඵානි ඔනමිත්‌වා දුමුත්‌තමො|
      count |692|
        block |වාතෙරිතං සාලවනං ආධුතං දිජසෙවිතං|
        block |වාති ගන්‌ධො දිසා සබ්‌බා රුක්‌ඛො මඤ්‌ජූසකො යථා|
      count |693|
        block |ඝායසෙ තං සුචිගන්‌ධං රූපං පස්‌සසි අමානුසං|
        block |දෙවතෙ පුච්‌ඡිතාචික්‌ඛ කිස්‌ස කම්‌මස්‌සිදං ඵලන්‌ති|
      count |694|
        block |අහං මනුස්‌සෙසු මනුස්‌සභූතා දාසී අයිරකුලෙ අහුං|
        block |බුද්‌ධං නිසින්‌නං දිස්‌වාන සාලපුප්‌ඵෙහි ඔකිරිං|
      count |695|
        block |වටංසකඤ්‌ච සුකතං සාලපුප්‌ඵමයං අහං|
        block |බුද්‌ධස්‌ස උපනාමෙසිං පසන්‌නා සෙහි පාණිභි|
      count |696|
        block |තාහං කම්‌මං කරිත්‌වාන කුසලං බුද්‌ධවණ්‌ණිතං|
        block |අපෙතසොකා සුඛිතා සම්‌පමොදාමනාමයාති|
      stand |මඤ්‌ජිට්‌ඨකවිමානං පඨමං|
    block |පභස්‌සරවිමානවත්‌ථු|
      count |697|
        block |පභස්‌සරවරවණ්‌ණනිභෙ සුරත්‌තවත්‌ථවසනෙ|
        block |මහිද්‌ධිකෙ චන්‌දනරුචිරගත්‌තෙ කා ත්‌වං සුභෙ දෙවතෙ වන්‌දසෙ මමං|
      count |698|
        block |පල්‌ලඞ්‌කො ච තෙ මහග්‌ඝො නානාරතනචිත්‌තිතො රුචිරො|
        block |යත්‌ථ ත්‌වං නිසින්‌නා විරොචසි දෙවරාජාරිව නන්‌දනෙ වනෙ|
      count |699|
        block |කිං ත්‌වං පුරෙ සුචරිතමාචරී භද්‌දෙ කිස්‌ස කම්‌මස්‌ස විපාකං|
        block |අනුභොසි දෙවලොකස්‌මිං දෙවතෙ පුච්‌ඡිතාචික්‌ඛ|
        block |කිස්‌ස කම්‌මස්‌සිදං ඵලන්‌ති|
      count |700|
        block |පිණ්‌ඩාය තෙ චරන්‌තස්‌ස මාලං ඵාණිතඤ්‌ච අදදං භන්‌තෙ|
        block |තස්‌ස කම්‌මස්‌සිදං විපාකං අනුභොමි දෙවලොකස්‌මිං|
      count |701|
        block |හොති ච මෙ අනුතාපො අපරද්‌ධං දුක්‌ඛිතඤ්‌ච මෙ භන්‌තෙ|
        block |සාහං ධම්‌මං නාස්‌සොසිං සුදෙසිතං ධම්‌මරාජෙන|
      count |702|
        block |තං තං වදාමි භද්‌දන්‌තෙ යස්‌ස මෙ අනුකම්‌පියො කොචි|
        block |ධම්‌මෙසු තං සමාදපෙථ සුදෙසිතං ධම්‌මරාජෙන|
      count |703|
        block |යෙසං අත්‌ථි සද්‌ධා බුද්‌ධෙ ධම්‌මෙ ච සඞ්‌ඝරතනෙ|
        block |තෙ මං අතිවිරොචන්‌ති ආයුනා යසසා සිරියා|
      count |704|
        block |පතාපෙන වණ්‌ණෙන උත්‌තරිතරා|
        block |අඤ්‌ඤෙ මහිද්‌ධිකතරා මයා දෙවාති|
      stand |පභස්‌සරවිමානං දුතියං|
    block |නාගවිමානවත්‌ථු|
      count |705|
        block |අලඞ්‌කතා මණිකඤ්‌චනාචිතං සොවණ්‌ණජාලචිතං මහන්‌තං|
        block |අභිරුය්‌හ ගජවරං සුකප්‌පිතං ඉධාගමා වෙහායසං අන්‌තලික්‌ඛෙ|
      count |706|
        block |නාගස්‌ස දන්‌තෙසු දුවෙසු නිම්‌මිතා අච්‌ඡොදකා පදුමිනියො සුඵුල්‌ලා|
        block |පදුමෙසු ච තුරියගණා පභිජ්‌ජරෙ ඉමා ච නච්‌චන්‌ති මනොහරායො|
      count |707|
        block |දෙවිද්‌ධිපත්‌තාසි මහානුභාවෙ මනුස්‌සභූතා කිමකාසි පුඤ්‌ඤං|
        block |කෙනාසි එවං ජලිතානුභාවා වණ්‌ණො ච තෙ සබ්‌බදිසා පභාසතීති|
      count |708|
        block |බාරාණසියං උපසඞ්‌කමිත්‌වා බුද්‌ධස්‌සහං වත්‌ථයුගං අදාසිං|
        block |පාදානි වන්‌දිත්‌වා ඡමා නිසීදිං විත්‌තා චහං අඤ්‌ජලිකං අකාසිං|
      count |709|
        block |බුද්‌ධො ච මෙ කඤ්‌චනසන්‌නිභත්‌තචො අදෙසයි සමුදයදුක්‌ඛනිච්‌චතං|
        block |අසඞ්‌ඛතං දුක්‌ඛනිරොධසස්‌සතං මග්‌ගං අදෙසයි යතො විජානිසං|
      count |710|
        block |අප්‌පායුකී කාලකතා තතො චුතා උපපන්‌නා තිදසගණං යසස්‌සිනී|
        block |සක්‌කස්‌සහං අඤ්‌ඤතරා පජාපති යසුත්‌තරා නාම දිසාසු විස්‌සුතාති|
      stand |නාගවිමානං තතියං|
    block |අලොමවිමානවත්‌ථු|
      count |711|
        block |අභික්‌කන්‌තෙන වණ්‌ණෙන යා ත්‌වං තිට්‌ඨසි දෙවතෙ|
        block |ඔභාසෙන්‌තී දිසා සබ්‌බා ඔසධී විය තාරකා|
      count |712|
        block |කෙන තෙතාදිසො වණ්‌ණො…පෙ …|
        block |වණ්‌ණො ච තෙ සබ්‌බදිසා පභාසතීති|
      count |714|
        block |සා දෙවතා අත්‌තමනා…පෙ … යස්‌ස කම්‌මස්‌සිදං ඵලං|
      count |715|
        block |අහඤ්‌ච බාරාණසියං බුද්‌ධස්‌සාදිච්‌චබන්‌ධුනො|
        block |අදාසිං සුක්‌ඛකුම්‌මාසං පසන්‌නා සෙහි පාණිභි|
      count |716|
        block |සුක්‌ඛාය අලොණිකාය ච පස්‌ස ඵලං කුම්‌මාසපිණ්‌ඩියා|
        block |අලොමං සුඛිතං දිස්‌වා කො පුඤ්‌ඤං න කරිස්‌සති|
      count |717|
        block |තෙන මෙතාදිසො වණ්‌ණො…පෙ … වණ්‌ණො ච මෙ සබ්‌බදිසා පභාසතීති|
      stand |අලොමවිමානං චතුත්‌ථං|
    block |කඤ්‌ජිකදායිකාවිමානවත්‌ථු|
      count |719|
        block |අභික්‌කන්‌තෙන වණ්‌ණෙන…පෙ … ඔසධී විය තාරකා|
      count |720|
        block |කෙන තෙතාදිසො වණ්‌ණො…පෙ …වණ්‌ණො ච මෙ සබ්‌බදිසා පභාසතීති|
      count |722|
        block |සා දෙවතා අත්‌තමනා…පෙ … යස්‌ස කම්‌මස්‌සිදං ඵලං|
      count |723|
        block |අහං අන්‌ධකවින්‌දම්‌හි බුද්‌ධස්‌සාදිච්‌චබන්‌ධුනො|
        block |අදාසිං කොලසම්‌පාකං කඤ්‌ජිකං තෙලධූපිතං|
      count |724|
        block |පිප්‌ඵල්‍යා ලසුණෙන ච මිස්‌සං ලාමඤ්‌ජකෙන ච|
        block |අදාසිං උජුභූතස්‌මිං විප්‌පසන්‌නෙන චෙතසා|
      count |725|
        block |යා මහෙසිත්‌තං කාරෙය්‍ය චක්‌කවත්‌තිස්‌ස රාජිනො|
        block |නාරී සබ්‌බඞ්‌ගකල්‍යාණී භත්‌තු චානොමදස්‌සිකා|
        block |එකස්‌ස කඤ්‌ජිකදානස්‌ස කලං නාග්‌ඝති සොළසිං|
      count |726|
        block |සතං නික්‌ඛා සතං අස්‌සා සතං අස්‌සතරීරථා|
        block |සතං කඤ්‌ඤාසහස්‌සානි ආමුත්‌තමණිකුණ්‌ඩලා|
        block |එකස්‌ස කඤ්‌ජිකදානස්‌ස කලං නාග්‌ඝන්‌ති සොළසිං|
      count |727|
        block |සතං හෙමවතා නාගා ඊසාදන්‌තා උරූළ්‌හවා|
        block |සුවණ්‌ණකච්‌ඡා මාතඞ්‌ගා හෙමකප්‌පනවාසසා|
        block |එකස්‌ස කඤ්‌ජිකදානස්‌ස කලං නාග්‌ඝන්‌ති සොළසිං|
      count |728|
        block |චතුන්‌නමපි දීපානං ඉස්‌සරං යොධ කාරයෙ|
        block |එකස්‌ස කඤ්‌ජිකදානස්‌ස කලං නාග්‌ඝති සොළසින්‌ති|
      stand |කඤ්‌ජිකදායිකාවිමානං පඤ්‌චමං|
    block |විහාරවිමානවත්‌ථු|
      count |729|
        block |අභික්‌කන්‌තෙන වණ්‌ණෙන…පෙ … ඔසධී විය තාරකා|
      count |730|
        block |තස්‌සා තෙ නච්‌චමානාය අඞ්‌ගමඞ්‌ගෙහි සබ්‌බසො|
        block |දිබ්‌බා සද්‌දා නිච්‌ඡරන්‌ති සවනීයා මනොරමා|
      count |731|
        block |තස්‌සා තෙ නච්‌චමානාය අඞ්‌ගමඞ්‌ගෙහි සබ්‌බසො|
        block |දිබ්‌බා ගන්‌ධා පවායන්‌ති සුචිගන්‌ධා මනොරමා|
      count |732|
        block |විවත්‌තමානා කායෙන යා වෙණීසු පිළන්‌ධනා|
        block |තෙසං සුය්‍යති නිග්‌ඝොසො තුරියෙ පඤ්‌චඞ්‌ගිකෙ යථා|
      count |733|
        block |වටංසකා වාතධුතා වාතෙන සම්‌පකම්‌පිතා|
        block |තෙසං සුය්‍යති නිග්‌ඝොසො තුරියෙ පඤ්‌චඞ්‌ගිකෙ යථා|
      count |734|
        block |යාපි තෙ සිරස්‌මිං මාලා සුචිගන්‌ධා මනොරමා|
        block |වාති ගන්‌ධො දිසා සබ්‌බා රුක්‌ඛො මඤ්‌ජූසකො යථා|
      count |735|
        block |ඝායසෙ තං සුචිගන්‌ධං රූපං පස්‌සසි අමානුසං|
        block |දෙවතෙ පුච්‌ඡිතාචික්‌ඛ කිස්‌ස කම්‌මස්‌සිදං ඵලන්‌ති|
      count |736|
        block |සාවත්‌ථියං මය්‌හං සඛී භදන්‌තෙ සඞ්‌ඝස්‌ස කාරෙසි මහාවිහාරං|
        block |තත්‌ථප්‌පසන්‌නා අහමානුමොදිං දිස්‌වා අගාරඤ්‌ච පියඤ්‌ච මෙතං|
      count |737|
        block |තායෙව මෙ සුද්‌ධනුමොදනාය ලද්‌ධං විමානබ්‌භුතදස්‌සනෙය්‍යං|
        block |සමන්‌තතො සොළසයොජනානි වෙහායසං ගච්‌ඡති ඉද්‌ධියා මම|
      count |738|
        block |කූටාගාරා නිවෙසා මෙ විභත්‌තා භාගසො මිතා|
      count |  |
        block |දද්‌දල්‌ලමානා ආභන්‌ති සමන්‌තා සතයොජනං|
      count |739|
        block |පොක්‌ඛරඤ්‌ඤො ච මෙ එත්‌ථ පුථුලොමනිසෙවිතා|
        block |අච්‌ඡොදකා විප්‌පසන්‌නා සොණ්‌ණවාලුකසන්‌ථතා|
      count |740|
        block |නානාපදුමසඤ්‌ඡන්‌නා පුණ්‌ඩරීකසමොතතා|
        block |සුරභී සම්‌පවායන්‌ති මනුඤ්‌ඤා මාලුතෙරිතා|
      count |741|
        block |ජම්‌බුයො පනසා තාලා නාළිකෙරවනානි ච|
        block |අන්‌තොනිවෙසනෙ ජාතා නානාරුක්‌ඛා අරොපිමා|
      count |742|
        block |නානාතූරියසඞ්‌ඝුට්‌ඨං අච්‌ඡරාගණඝොසිතං|
        block |යොපි මං සුපිනෙ පස්‌සෙ සොපි විත්‌තො සියා නරො|
      count |743|
        block |එතාදිසං අබ්‌භුතදස්‌සනෙය්‍යං විමානං සබ්‌බසොපභං|
        block |මම කම්‌මෙහි නිබ්‌බත්‌තං අලං පුඤ්‌ඤානි කාතවෙති|
      count |744|
        block |තායෙව තෙ සුද්‌ධනුමොදනාය ලද්‌ධං විමානබ්‌භුතදස්‌සනෙය්‍යං|
        block |යා චෙව සා දානමදාසි නාරී තස්‌සා ගතිං බ්‍රූහි කුහිං උප්‌පන්‌නා සාති|
      count |745|
        block |යා සා අහු මය්‌හං සඛී භදන්‌තෙ සඞ්‌ඝස්‌ස කාරෙසි මහාවිහාරං|
        block |විඤ්‌ඤාතධම්‌මා සා අදාසි දානං උප්‌පන්‌නා නිම්‌මානරතීසු දෙවෙසු|
      count |746|
        block |පජාපතී තස්‌ස සුනිම්‌මිතස්‌ස අචින්‌තියා කම්‌මවිපාකා තස්‌ස|
        block |යමෙතං පුච්‌ඡසි කුහිං උප්‌පන්‌නා සාති තං තෙ වියාකාසිං අනඤ්‌ඤථා අහං|
      count |747|
        block |තෙනහඤ්‌ඤෙපි සමාදපෙථ සඞ්‌ඝස්‌ස දානානි දදාථ විත්‌තා|
        block |ධම්‌මඤ්‌ච සුණාථ පසන්‌නමානසා සුදුල්‌ලභො ලද්‌ධො මනුස්‌සලාභො|
      count |748|
        block |යං මග්‌ගං මග්‌ගාධිපතී අදෙසයි බ්‍රහ්‌මස්‌සරො කඤ්‌චනසන්‌නිභත්‌තචො|
        block |සඞ්‌ඝස්‌ස දානානි දදාථ විත්‌තා මහප්‌ඵලා යත්‌ථ භවන්‌ති දක්‌ඛිණා|
      count |749|
        block |යෙ පුග්‌ගලා අට්‌ඨ සතං පසත්‌ථා චත්‌තාරි එතානි යුගානි හොන්‌ති|
        block |තෙ දක්‌ඛිණෙය්‍යා සුගතස්‌ස සාවකා එතෙසු දින්‌නානි මහප්‌ඵලානි|
      count |750|
        block |චත්‌තාරො ච පටිපන්‌නා චත්‌තාරො ච ඵලෙ ඨිතා|
        block |එස සඞ්‌ඝො උජුභූතො පඤ්‌ඤාසීලසමාහිතො|
      count |751|
        block |යජමානානං මනුස්‌සානං පුඤ්‌ඤපෙක්‌ඛාන පාණිනං|
        block |කරොතං ඔපධිකං පුඤ්‌ඤං සඞ්‌ඝෙ දින්‌නං මහප්‌ඵලං|
      count |752|
        block |එසො හි සඞ්‌ඝො විපුලො මහග්‌ගතො එසප්‌පමෙය්‍යො උදධීව සාගරො|
        block |එතෙහි සෙට්‌ඨා නරවීරසාවකා පභඞ්‌කරා ධම්‌මමුදීරයන්‌ති|
      count |753|
        block |තෙසං සුදින්‌නං සුහුතං සුයිට්‌ඨං යෙ සඞ්‌ඝමුද්‌දිස්‌ස දදන්‌ති දානං|
        block |සා දක්‌ඛිණා සඞ්‌ඝගතා පතිට්‌ඨිතා මහප්‌ඵලා ලොකවිදූන වණ්‌ණිතා|
      count |754|
        block |එතාදිසං යඤ්‌ඤමනුස්‌සරන්‌තා යෙ වෙදජාතා විචරන්‌ති ලොකෙ|
        block |විනෙය්‍ය මච්‌ඡෙරමලං සමූලං අනින්‌දිතා සග්‌ගමුපෙන්‌ති ඨානන්‌ති|
      stand |විහාරවිමානං ඡට්‌ඨං|
      stand |භාණවාරං දුතියං නිට්‌ඨිතං|
    block |චතුරිත්‌ථිවිමානවත්‌ථු|
      count |755|
        block |අභික්‌කන්‌තෙන වණ්‌ණෙන…පෙ …වණ්‌ණො ච තෙ සබ්‌බදිසා පභාසතීති|
      count |758|
        block |සා දෙවතා අත්‌තමනා…පෙ … යස්‌ස කම්‌මස්‌සිදං ඵලං|
      count |759|
        block |ඉන්‌දීවරානං හත්‌ථකං අහමදාසිං භික්‌ඛුනො පිණ්‌ඩාය චරන්‌තස්‌ස|
        block |එසිකානං උණ්‌ණතස්‌මිං නගරවරෙ පණ්‌ණකතෙ රම්‌මෙ|
      count |760|
        block |තෙන මෙතාදිසො වණ්‌ණො…පෙ …වණ්‌ණො ච මෙ සබ්‌බදිස්‌සා පභාසතීති|
      count |762|
        block |අභික්‌කන්‌තෙන වණ්‌ණෙන…පෙ …වණ්‌ණො ච තෙ සබ්‌බදිසා පභාසතීති|
      count |765|
        block |සා දෙවතා අත්‌තමනා…පෙ … යස්‌ස කම්‌මස්‌සිදං ඵලං|
      count |766|
        block |නීලුප්‌පලහත්‌ථකං අහමදාසිං භික්‌ඛුනො පිණ්‌ඩාය චරන්‌තස්‌ස|
        block |එසිකානං උණ්‌ණතස්‌මිං නගරවරෙ පණ්‌ණකතෙ රම්‌මෙ|
      count |767|
        block |තෙන මෙතාදිසො වණ්‌ණො…පෙ …වණ්‌ණො ච මෙ සබ්‌බදිසා පභාසතීති|
      count |769|
        block |අභික්‌කන්‌තෙන වණ්‌ණෙන…පෙ …වණ්‌ණො ච තෙ සබ්‌බදිසා පභාසතීති|
      count |772|
        block |සා දෙවතා අත්‌තමනා…පෙ … යස්‌ස කම්‌මස්‌සිදං ඵලං|
      count |773|
        block |ඔදාතමූලකං හරිතපත්‌තං උදකස්‌මිං සරෙ ජාතං අහමදාසිං|
        block |භික්‌ඛුනො පිණ්‌ඩාය චරන්‌තස්‌ස එසිකානං උණ්‌ණතස්‌මිං|
        block |නගරවරෙ පණ්‌ණකතෙ රම්‌මෙ|
      count |774|
        block |තෙන මෙතාදිසො වණ්‌ණො…පෙ …වණ්‌ණො ච මෙ සබ්‌බදිසා පභාසතීති|
      count |776|
        block |අභික්‌කන්‌තෙන වණ්‌ණෙන…පෙ …වණ්‌ණො ච තෙ සබ්‌බදිසා පභාසතීති|
      count |779|
        block |සා දෙවතා අත්‌තමනා…පෙ … යස්‌ස කම්‌මස්‌සිදං ඵලං|
      count |780|
        block |අහං සුමනා සුමනස්‌ස සුමනමකුළානි දන්‌තවණ්‌ණානි අහමදාසිං|
        block |භික්‌ඛුනො පිණ්‌ඩාය චරන්‌තස්‌ස එසිකානං උණ්‌ණතස්‌මිං|
        block |නගරවරෙ පණ්‌ණකතෙ රම්‌මෙ|
      count |781|
        block |තෙන මෙතාදිසො වණ්‌ණො…පෙ …වණ්‌ණො ච මෙ සබ්‌බදිසා පභාසතීති|
      stand |චතුරිත්‌ථිවිමානං සත්‌තමං|
    block |අම්‌බවිමානවත්‌ථු|
      count |783|
        block |දිබ්‌බං තෙ අම්‌බවනං රම්‌මං පාසාදෙත්‌ථ මහල්‌ලකො|
        block |නානාතුරියසඞ්‌ඝුට්‌ඨො අච්‌ඡරාගණඝොසිතො|
      count |784|
        block |පදීපො චෙත්‌ථ ජලති නිච්‌චං සොවණ්‌ණයො මහා|
        block |දුස්‌සඵලෙහි රුක්‌ඛෙහි සමන්‌තා පරිවාරිතො|
      count |785|
        block |කෙන තෙතාදිසො වණ්‌ණො…පෙ …වණ්‌ණො ච තෙ සබ්‌බදිසා පභාසතීති|
      count |787|
        block |සා දෙවතා අත්‌තමනා…පෙ … යස්‌ස කම්‌මස්‌සිදං ඵලං|
      count |788|
        block |අහං මනුස්‌සෙසු මනුස්‌සභූතා පුරිමාය ජාතියා මනුස්‌සලොකෙ|
        block |විහාරං සඞ්‌ඝස්‌ස කාරෙසිං අම්‌බෙහි පරිවාරිතං|
      count |789|
        block |පරියොසිතෙ විහාරෙ කාරෙන්‌තෙ නිට්‌ඨිතෙ මහෙ|
        block |අම්‌බෙහි ඡාදයිත්‌වාන කත්‌වා දුස්‌සමයෙ ඵලෙ|
      count |790|
        block |පදීපං තත්‌ථ ජාලෙත්‌වා භොජයිත්‌වා ගණුත්‌තමං|
        block |නිය්‍යාදෙසිං තං සඞ්‌ඝස්‌ස පසන්‌නා සෙහි පාණිභි|
      count |791|
        block |තෙන මෙ අම්‌බවනං රම්‌මං පාසාදෙත්‌ථ මහල්‌ලකො|
        block |නානාතුරියසඞ්‌ඝුට්‌ඨො අච්‌ඡරාගණඝොසිතො|
      count |792|
        block |පදීපො චෙත්‌ථ ජලති නිච්‌චං සොවණ්‌ණයො මහා|
        block |දුස්‌සඵලෙහි රුක්‌ඛෙහි සමන්‌තා පරිවාරිතො|
      count |793|
        block |තෙන මෙතාදිසො වණ්‌ණො…පෙ …වණ්‌ණො ච මෙ සබ්‌බදිසා පභාසතීති|
      stand |අම්‌බවිමානං අට්‌ඨමං|
    block |පීතවිමානවත්‌ථු|
      count |795|
        block |පීතවත්‌ථෙ පීතධජෙ පීතාලඞ්‌කාරභූසිතෙ|
        block |පීතචන්‌දනලිත්‌තඞ්‌ගෙ පීතඋප්‌පලමාලිනී|
      count |796|
        block |පීතපාසාදසයනෙ පීතාසනෙ පීතභාජනෙ|
        block |පීතඡත්‌තෙ පීතරථෙ පීතස්‌සෙ පීතබීජනෙ|
      count |797|
        block |කිං කම්‌මමකරී භද්‌දෙ පුබ්‌බෙ මානුසකෙ භවෙ|
        block |දෙවතෙ පුච්‌ඡිතාචික්‌ඛ කිස්‌ස කම්‌මස්‌සිදං ඵලන්‌ති|
      count |798|
        block |කොසාතකී නාම ලතත්‌ථි භන්‌තෙ තිත්‌තිකා අනභිච්‌ඡිතා|
        block |තස්‌සා චත්‌තාරි පුප්‌ඵානි ථූපං අභිහරිං අහං|
      count |799|
        block |සත්‌ථු සරීරමුද්‌දිස්‌ස විප්‌පසන්‌නෙන චෙතසා|
        block |නාස්‌ස මග්‌ගං අවෙක්‌ඛිස්‌සං න තග්‌ගමනසා සතී|
      count |800|
        block |තතො මං අවධී ගාවී ථූපං අපත්‌තමානසං|
        block |තඤ්‌චාහං අභිසඤ්‌චෙය්‍යං භිය්‍යො නූන ඉතො සියා|
      count |801|
        block |තෙන කම්‌මෙන දෙවින්‌ද මඝවා දෙවකුඤ්‌ජරො|
        block |පහාය මානුසං දෙහං තව සහබ්‍ය මාගතාති|
      count |802|
        block |ඉදං සුත්‌වා තිදසාධිපති මඝවා දෙවකුඤ්‌ජරො|
        block |තාවතිංසෙ පසාදෙන්‌තො මාතලිං එතදබ්‍රවි|
      count |803|
        block |පස්‌ස මාතලි අච්‌ඡෙරං චිත්‌තං කම්‌මඵලං ඉදං|
        block |අප්‌පකම්‌පි කතං දෙය්‍යං පුඤ්‌ඤං හොති මහප්‌ඵලං|
      count |804|
        block |නත්‌ථි චිත්‌තෙ පසන්‌නම්‌හි අප්‌පකා නාම දක්‌ඛිණා|
        block |තථාගතෙ වා සම්‌බුද්‌ධෙ අථ වා තස්‌ස සාවකෙ|
      count |805|
        block |එහි මාතලි අම්‌හෙපි භිය්‍යො භිය්‍යො මහෙමසෙ|
        block |තථාගතස්‌ස ධාතුයො සුඛො පුඤ්‌ඤාන මුච්‌චයො|
      count |806|
        block |තිට්‌ඨන්‌තෙ නිබ්‌බුතෙ චාපි සමෙ චිත්‌තෙ සමං ඵලං|
        block |චෙතොපණිධිහෙතු හි සත්‌තා ගච්‌ඡන්‌ති සුග්‌ගතිං|
      count |807|
        block |බහූනං වත අත්‌ථාය උප්‌පජ්‌ජන්‌ති තථාගතා|
        block |යත්‌ථ කාරං කරිත්‌වාන සග්‌ගං ගච්‌ඡන්‌ති දායකාති|
      stand |පීතවිමානං නවමං|
    block |උච්‌ඡුවිමානවත්‌ථු|
      count |808|
        block |ඔභාසයිත්‌වා පථවිං සදෙවකං අතිරොචසි චන්‌දිමසූරියා විය|
        block |සිරියා ච වණ්‌ණෙන යසෙන තෙජසා බ්‍රහ්‌මාව දෙවෙ තිදසෙ සහින්‌දකෙ|
      count |809|
        block |පුච්‌ඡාමි තං උප්‌පලමාලධාරිනී ආවෙළිනී කඤ්‌චනසන්‌නිභත්‌තචෙ|
        block |අලඞ්‌කතෙ උත්‌තමවත්‌ථධාරිනී කා ත්‌වං සුභෙ දෙවතෙ වන්‌දසෙ මමං|
      count |810|
        block |කිං ත්‌වං පුරෙ කම්‌මමකාසි අත්‌තනා මනුස්‌සභූතා පුරිමාය ජාතියා|
        block |දානං සුචිණ්‌ණං අථ සීලසඤ්‌ඤමං කෙනුපපන්‌නා සුගතිං යසස්‌සිනී|
        block |දෙවතෙ පුච්‌ඡිතාචික්‌ඛ කිස්‌ස කම්‌මස්‌සිදං ඵලන්‌ති|
      count |811|
        block |ඉදානි භන්‌තෙ ඉමමෙව ගාමං පිණ්‌ඩාය අම්‌හාක ඝරං උපාගමි|
        block |තතො තෙ උච්‌ඡුස්‌ස අදාසි ඛණ්‌ඩිකං පසන්‌නචිත්‌තා අතුලාය පීතියා|
      count |812|
        block |සස්‌සු ච පච්‌ඡා අනුයුඤ්‌ජතෙ මමං කහං නු උච්‌ඡුං වධුකෙ අවාකිරී|
        block |න ඡඩ්‌ඩිතං නො පන ඛාදිතං මයා සන්‌තස්‌ස භික්‌ඛුස්‌ස සයං අදාසහං|
      count |813|
        block |තුය්‌හංන්‌විදං ඉස්‌සරියං අථො මම ඉතිස්‌සා සස්‌සු පරිභාසතෙ මමං|
        block |ලෙඩ්‌ඩුං ගහෙත්‌වා පහාරං අදාසි මෙ තතො චුතා කාලකතාම්‌හි දෙවතා|
      count |814|
        block |තදෙව කම්‌මං කුසලං කතං මයා සුඛඤ්‌ච කම්‌මං අනුභොමි අත්‌තනා|
        block |දෙවෙහි සද්‌ධිං පරිචාරයාමහං මොදාමහං කාමගුණෙහි පඤ්‌චහි|
      count |815|
        block |තදෙව කම්‌මං කුසලං කතං මයා සුඛඤ්‌ච කම්‌මං අනුභොමි අත්‌තනා|
        block |දෙවින්‌දගුත්‌තා තිදසෙහි රක්‌ඛිතා සමප්‌පිතා කාමගුණෙහි පඤ්‌චහි|
      count |816|
        block |එතාදිසං පුඤ්‌ඤඵලං අනප්‌පකං මහාවිපාකා මම උච්‌ඡුදක්‌ඛිණා|
        block |දෙවෙහි සද්‌ධිං පරිචාරයාමහං මොදාමහං කාමගුණෙහි පඤ්‌චහි|
      count |817|
        block |එතාදිසං පුඤ්‌ඤඵලං අනප්‌පකං මහාජුතිකා මම උච්‌ඡුදක්‌ඛිණා|
        block |දෙවින්‌දගුත්‌තා තිදසෙහි රක්‌ඛිතා සහස්‌සනෙත්‌තොරිව නන්‌දනෙ වනෙ|
      count |818|
        block |තුවඤ්‌ච භන්‌තෙ අනුකම්‌පකං විදුං උපෙච්‌ච වන්‌දිං කුසලඤ්‌ච පුච්‌ඡිසං|
        block |තතො තෙ උච්‌ඡුස්‌ස අදාසිං ඛණ්‌ඩිකං පසන්‌නචිත්‌තා අතුලාය පීතියාති|
      stand |උච්‌ඡුවිමානං දසමං|
    block |වන්‌දනවිමානවත්‌ථු|
      count |819|
        block |අභික්‌කන්‌තෙන වණ්‌ණෙන යා ත්‌වං තිට්‌ඨසි දෙවතෙ|
        block |ඔභාසෙන්‌තී දිසා සබ්‌බා ඔසධී විය තාරකා|
      count |820|
        block |කෙන තෙතාදිසො වණ්‌ණො…පෙ …|
        block |වණ්‌ණො ච තෙ සබ්‌බදිසා පභාසතීති|
      count |822|
        block |සා දෙවතා අත්‌තමනා…පෙ … යස්‌ස කම්‌මස්‌සිදං ඵලං|
      count |823|
        block |අහං මනුස්‌සෙසු මනුස්‌සභූතා දිස්‌වාන සමණෙ සීලවන්‌තෙ|
        block |පාදානි වන්‌දිත්‌වා මනං පසාදයිං විත්‌තා චහං අඤ්‌ජලිකං අකාසිං|
      count |824|
        block |තෙන මෙතාදිසො වණ්‌ණො…පෙ … වණ්‌ණො ච මෙ සබ්‌බදිසා පභාසතීති|
      stand |වන්‌දනවිමානං එකාදසමං|
    block |රජ්‌ජුමාලාවිමානවත්‌ථු|
      count |826|
        block |අභික්‌කන්‌තෙන වණ්‌ණෙන යා ත්‌වං තිට්‌ඨසි දෙවතෙ|
        block |හත්‌ථපාදෙ ච විග්‌ගය්‌හ නච්‌චසි සුප්‌පවාදිතෙ|
      count |827|
        block |තස්‌සා තෙ නච්‌චමානාය අඞ්‌ගමඞ්‌ගෙහි සබ්‌බසො|
        block |දිබ්‌බා සද්‌දා නිච්‌ඡරන්‌ති සවනීයා මනොරමා|
      count |828|
        block |තස්‌සා තෙ නච්‌චමානාය අඞ්‌ගමඞ්‌ගෙහි සබ්‌බසො|
        block |දිබ්‌බා ගන්‌ධා පවායන්‌ති සුචිගන්‌ධා මනොරමා|
      count |829|
        block |විවත්‌තමානා කායෙන යා වෙණීසු පිළන්‌ධනා|
        block |තෙසං සුය්‍යති නිග්‌ඝොසො තුරියෙ පඤ්‌චඞ්‌ගිකෙ යථා|
      count |830|
        block |වටංසකා වාතධුතා වාතෙන සම්‌පකම්‌පිතා|
        block |තෙසං සුය්‍යති නිග්‌ඝොසො තුරියෙ පඤ්‌චඞ්‌ගිකෙ යථා|
      count |831|
        block |යාපි තෙ සිරස්‌මිං මාලා සුචිගන්‌ධා මනොරමා|
        block |වාති ගන්‌ධො දිසා සබ්‌බා රුක්‌ඛො මඤ්‌ජූසකො යථා|
      count |832|
        block |ඝායසෙ තං සුචිගන්‌ධං රූපං පස්‌සසි අමානුසං|
        block |දෙවතෙ පුච්‌ඡිතාචික්‌ඛ කිස්‌ස කම්‌මස්‌සිදං ඵලන්‌ති|
      count |833|
        block |දාසී අහං පුරෙ ආසිං ගයායං බ්‍රාහ්‌මණස්‌සහං|
        block |අප්‌පපුඤ්‌ඤා අලක්‌ඛිකා රජ්‌ජුමාලාති මං විදුං|
      count |834|
        block |අක්‌කොසානං වධානඤ්‌ච තජ්‌ජනාය ච උග්‌ගතා|
        block |කුටං ගහෙත්‌වා නික්‌ඛම්‌ම අගඤ්‌ඡිං උදහාරියා|
      count |835|
        block |විපථෙ කුටං නික්‌ඛිපිත්‌වා වනසණ්‌ඩං උපාගමිං|
        block |ඉධෙවාහං මරිස්‌සාමි කො අත්‌ථො ජීවිතෙන මෙ|
      count |836|
        block |දළ්‌හං පාසං කරිත්‌වාන ආසුම්‌භිත්‌වාන පාදපෙ|
        block |තතො දිසා විලොකෙසිං කො නු ඛො වනමස්‌සිතො|
      count |837|
        block |තත්‌ථද්‌දසාසිං සම්‌බුද්‌ධං සබ්‌බලොකහිතං මුනිං|
        block |නිසින්‌නං රුක්‌ඛමූලස්‌මිං ඣායන්‌තං අකුතොභයං|
      count |838|
        block |තස්‌සා මෙ අහු සංවෙගො අබ්‌භුතො ලොමහංසනො|
        block |කො නු ඛො වනමස්‌සිතො මනුස්‌සො උදාහු දෙවතා|
      count |839|
        block |පාසාදිකං පසාදනීයං වනා නිබ්‌බනමාගතං|
        block |දිස්‌වා මනො මෙ පසීදි නායං යාදිසකීදිසො|
      count |840|
        block |ගුත්‌තින්‌ද්‍රියො ඣානරතො අබහිග්‌ගතමානසො|
        block |හිතො සබ්‌බස්‌ස ලොකස්‌ස බුද්‌ධො අයං භවිස්‌සති|
      count |841|
        block |භයභෙරවො දුරාසදො සීහොව ගුහමස්‌සිතො|
        block |දුල්‌ලභායං දස්‌සනාය පුප්‌ඵං ඔදුම්‌බරං යථා|
      count |842|
        block |සො මං මුදූහි වාචාහි ආලපිත්‌වා තථාගතො|
        block |රජ්‌ජුමාලෙති මංවොච සරණං ගච්‌ඡ තථාගතං|
      count |843|
        block |තාහං ගිරං සුණිත්‌වාන නෙලං අත්‌ථවතිං සුචිං|
        block |සණ්‌හං මුදුඤ්‌ච වග්‌ගුඤ්‌ච සබ්‌බසොකාපනූදනං|
      count |844|
        block |කල්‌ලචිත්‌තඤ්‌ච මං ඤත්‌වා පසන්‌නං සුද්‌ධමානසං|
        block |හිතො සබ්‌බස්‌ස ලොකස්‌ස අනුසාසි තථාගතො|
      count |845|
        block |ඉදං දුක්‌ඛන්‌ති මංවොච අයං දුක්‌ඛස්‌ස සම්‌භවො|
        block |දුක්‌ඛ නිරොධො මග්‌ගො ච අඤ්‌ජසො අමතොගධො|
      count |846|
        block |අනුකම්‌පකස්‌ස කුසලස්‌ස ඔවාදම්‌හි අහං ඨිතා|
        block |අජ්‌ඣගා අමතං සන්‌තිං නිබ්‌බානං පදමච්‌චුතං|
      count |847|
        block |සාහං අවට්‌ඨිතාපෙමා දස්‌සනෙ අවිකම්‌පිනී|
        block |මූලජාතාය සද්‌ධාය ධීතා බුද්‌ධස්‌ස ඔරසා|
      count |848|
        block |සාහං රමාමි කීළාමි මොදාමි අකුතොභයා|
        block |දිබ්‌බමාලං ධාරයාමි පිවාමි මධුමද්‌දවං|
      count |849|
        block |සට්‌ඨිතුරියසහස්‌සානි පටිබොධං කරොන්‌ති මෙ|
        block |ආළම්‌බො ගග්‌ගරො භීමො සාධුවාදී ච සංසයො|
      count |850|
        block |පොක්‌ඛරො ච සුඵස්‌සො ච වීණාමොක්‌ඛා ච නාරියො|
        block |නන්‌දා චෙව සුනන්‌දා ච සොණදින්‌නා සුචිම්‌හිතා|
      count |851|
        block |අලම්‌බුසා මිස්‌සකෙසී ච පුණ්‌ඩරීකාතිදාරුණී|
        block |එණීඵස්‌සා සුඵස්‌සා ච සුභද්‌දා මුදුවාදිනී|
      count |852|
        block |එතා චඤ්‌ඤා ච සෙය්‍යාසෙ අච්‌ඡරානං පබොධිකා|
        block |තා මං කාලෙනුපාගන්‌ත්‌වා අභිභාසන්‌ති දෙවතා|
      count |853|
        block |හන්‌ද නච්‌චාම ගායාම හන්‌ද තං රමයාමසෙ|
        block |නයිදං අකතපුඤ්‌ඤානං කතපුඤ්‌ඤානමෙවිදං|
      count |854|
        block |අසොකං නන්‌දනං රම්‌මං තිදසානං මහාවනං|
        block |සුඛං අකතපුඤ්‌ඤානං ඉධ නත්‌ථි පරත්‌ථ ච|
      count |855|
        block |සුඛඤ්‌ච කතපුඤ්‌ඤානං ඉධ චෙව පරත්‌ථ ච|
        block |තෙසං සහබ්‍යකාමානං කත්‌තබ්‌බං කුසලං බහුං|
        block |කතපුඤ්‌ඤා හි මොදන්‌ති සග්‌ගෙ භොගසමඞ්‌ගිනො|
      count |856|
        block |බහූනං වත අත්‌ථාය උප්‌පජ්‌ජන්‌ති තථාගතා|
        block |දක්‌ඛිණෙය්‍යා මනුස්‌සානං පුඤ්‌ඤඛෙත්‌තානමාකරා|
        block |යත්‌ථ කාරං කරිත්‌වාන සග්‌ගෙ මොදන්‌ති දායකාති|
        block |මඤ්‌ජිට්‌ඨා පභස්‌සරා නාගා අලොමාකඤ්‌ජිකදායිකා|
        block |විහාරචතුරිත්‌ථම්‌බා පීතා උච්‌ඡුවන්‌දනරජ්‌ජුමාලා ච|
        block |වග්‌ගො තෙන පවුච්‌චතීති|
      stand |රජ්‌ජුමාලාවිමානං ද්‌වාදසමං|
      stand |මඤ්‌ජිට්‌ඨකවග්‌ගො චතුත්‌ථො නිට්‌ඨිතො|
      block |තස්‌සුද්‌දානං|
      stand |ඉත්‌ථිවිමානං සමත්‌තං|
