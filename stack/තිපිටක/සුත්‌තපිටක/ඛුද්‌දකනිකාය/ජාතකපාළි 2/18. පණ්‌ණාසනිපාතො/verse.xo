block |පණ්‌ණාසනිපාතො|
  count |  |
  block |නිළිනිකාජාතකං|
  count |1|
    block |උද්‌දය්‌හතෙ ජනපදො රට්‌ඨඤ්‌චාපි විනස්‌සති|
    block |එහි නිළිනිකෙ ගච්‌ඡ තං මෙ බ්‍රාහ්‌මණමානය|
  count |2|
    block |නාහං දුක්‌ඛක්‌ඛමා රාජ නාහං අද්‌ධානකොවිදා|
    block |කථං අහං ගමිස්‌සාමි වනං කුඤ්‌ජරසෙවිතං|
  count |3|
    block |ඵීතං ජනපදං ගන්‌ත්‌වා හත්‌ථිනා ච රථෙන ච|
    block |දාරුසඞ්‌ඝාටයානෙන එවං ගච්‌ඡ නිළිනිකෙ|
  count |4|
    block |හත්‌ථිඅස්‌සරථෙ පත්‌තී ගච්‌ඡෙවාදාය ඛත්‌තියෙ|
    block |තවෙව වණ්‌ණරූපෙන වසං තමානයිස්‌සසි|
  count |5|
    block |කදලීධජපඤ්‌ඤාණො ආභුජීපරිවාරිතො|
    block |එසො පදිස්‌සති රම්‌මො ඉසිසිඞ්‌ගස්‌ස අස්‌සමො|
  count |6|
    block |එසො අග්‌ගිස්‌ස සඞ්‌ඛාතො එසො ධූමො පදිස්‌සති|
    block |මඤ්‌ඤෙ නො අග්‌ගිං හාපෙති ඉසිසිඞ්‌ගො මහිද්‌ධිකො|
  count |7|
    block |තඤ්‌ච දිස්‌වාන ආයන්‌තිං ආමුත්‌තමණිකුණ්‌ඩලං|
    block |ඉසිසිඞ්‌ගො පාවිසි භීතො අස්‌සමං පණ්‌ණඡාදනං|
  count |8|
    block |අස්‌සමස්‌ස ච සා ද්‌වාරෙ ගෙණ්‌ඩුකෙනස්‌ස කීළති|
    block |විදංසයන්‌තී අඞ්‌ගානි ගුය්‌හං පකාසිතානි ච|
  count |9|
    block |තඤ්‌ච දිස්‌වාන කීළන්‌තිං පණ්‌ණසාලගතො ජටී|
    block |අස්‌සමා නික්‌ඛමිත්‌වාන ඉදං වචනමබ්‍රවි|
  count |10|
    block |අම්‌භො කො නාම සො රුක්‌ඛො යස්‌ස තෙවංගතං ඵලං|
    block |දූරෙපි ඛිත්‌තං පච්‌චෙති න තං ඔහාය ගච්‌ඡති|
  count |11|
    block |අස්‌සමස්‌ස මම බ්‍රහ්‌මෙ සමීපෙ ගන්‌ධමාදනෙ|
    block |බහවො තාදිසා රුක්‌ඛා යස්‌ස තෙවංගතං ඵලං|
    block |දූරෙපි ඛිත්‌තං පච්‌චෙති න මං ඔහාය ගච්‌ඡති|
  count |12|
    block |එතූ භවං අස්‌සමිමං අදෙතු පජ්‌ජඤ්‌ච භක්‌ඛඤ්‌ච පටිච්‌ඡ දම්‌මි|
    block |ඉදමාසනං අත්‍ර භවං නිසීදතු ඉතො භවං මූලඵලානි භුඤ්‌ජතු|
  count |13|
    block |කිං තෙ ඉදං ඌරූනමන්‌තරස්‌මිං සුපිච්‌ඡිතං කණ්‌හරිවප්‌පකාසති|
    block |අක්‌ඛාහි මෙ පුච්‌ඡිතො එතමත්‌ථං කොසෙ නු තෙ උත්‌තමඞ්‌ගං පවිට්‌ඨං|
  count |14|
    block |අහං වනෙ මූලඵලෙසනං චරං ආසාදයිං අච්‌ඡං සුඝොරරූපං|
    block |සො මං පතිත්‌වා සහසාජ්‌ඣපත්‌තො පනුජ්‌ජ මං අබ්‌බහි උත්‌තමඞ්‌ගං|
  count |15|
    block |ස්‌වායං වණො ඛජ්‌ජති කණ්‌ඩුවායති සබ්‌බඤ්‌ච කාලං න ලභාමි සාතං|
    block |පහො භවං කණ්‌ඩුමිමං විනෙතුං කුරුතං භවං යාචිතො බ්‍රාහ්‌මණත්‌ථං|
  count |16|
    block |ගම්‌භීරරූපො තෙ වණො සලොහිතො අපූතිකො වණගන්‌ධො මහා ච|
    block |කරොමි තෙ කිඤ්‌චි කසායයොගං යථා භවං පරමසුඛී භවෙය්‍ය|
  count |17|
    block |න මන්‌තයොගා න කසායයොගා න ඔසධා බ්‍රහ්‌මචාරි කමන්‌ති|
    block |ඝට්‌ටෙ මුදුකෙන විනෙහි කණ්‌ඩුං යථා අහං පරමසුඛී භවෙය්‍යං|
  count |18|
    block |ඉතො නු භොතො කතමෙන අස්‌සමො කච්‌චි භවං අභිරමසි අරඤ්‌ඤෙ|
    block |කච්‌චි නු තෙ මූලඵලං පහූතං කච්‌චි භවන්‌තං න විහිංසන්‌ති වාළා|
  count |19|
    block |ඉතො උජුං උත්‌තරායං දිසායං ඛෙමානදී හිමවතා පභාවී|
    block |තස්‌සා තීරෙ අස්‌සමො මය්‌හ රම්‌මො අහො භවං අස්‌සමං මය්‌හං පස්‌සෙ|
  count |20|
    block |අම්‌බා ච සාලා තිලකා ච ජම්‌බුයො උද්‌දාලකා පාටලියො ච ඵුල්‌ලා|
    block |සමන්‌තතො කිම්‌පුරිසාභිගීතං අහො භවං අස්‌සමං මය්‌හං පස්‌සෙ|
  count |21|
    block |තාලා ච මූලා ච ඵලා ච මෙත්‌ථ වණ්‌ණෙන ගන්‌ධෙන උපෙතරූපං|
    block |තං භූමිභාගෙහි උපෙතරූපං අහො භවං අස්‌සමං මය්‌හං පස්‌සෙ|
  count |21|
    block |ඵලා ච මූලා ච පහූතමෙත්‌ථ වණ්‌ණෙන ගන්‌ධෙන රසෙනුපෙතා|
    block |ආයන්‌ති ච ලුද්‌දකා තං පදෙසං මා මෙ තතො මූලඵලං අහාසුං|
  count |23|
    block |පිතා මමං මූලඵලෙසනං ගතො ඉදානි ආගච්‌ඡති සායකාලෙ|
    block |උභොව ගච්‌ඡාමසෙ අස්‌සමං තං යාව පිතා මූලඵලතො එතු|
  count |24|
    block |අඤ්‌ඤෙ බහූ ඉසයො සාධුරූපා රාජීසයො අනුමග්‌ගෙ වසන්‌ති|
    block |තෙ යෙව පුච්‌ඡෙසි මමස්‌සමං තං තෙ තං නයිස්‌සන්‌ති මමං සකාසෙ|
  count |25|
    block |න තෙ කට්‌ඨානි භින්‌නානි න තෙ උදකමාභතං|
    block |අග්‌ගීපි තෙ න හාපිතො කිං නු මන්‌දොව ඣායසි|
  count |26|
    block |භින්‌නානි කට්‌ඨානි හුතො ච අග්‌ගි තපනීපි තෙ සමිතා බ්‍රහ්‌මචාරී|
    block |පීඨඤ්‌ච මය්‌හං උදකඤ්‌ච හොති රමසි තුවං බ්‍රහ්‌මභූතො පුරත්‌ථා|
  count |27|
    block |අභින්‌නකට්‌ඨොසි අනාභතොදකො අහාපිතග්‌ගීසි අසිද්‌ධභොජනො|
    block |න මෙ තුවං ආලපසී මමජ්‌ජ නට්‌ඨං නු කිං චෙතසිකඤ්‌ච දුක්‌ඛං|
  count |28|
    block |ඉධාගමා ජටිලො බ්‍රහ්‌මචාරී සුදස්‌සනෙය්‍යො සුතනූ විනෙති|
    block |නෙවාතිදීඝො න පනාතිරස්‌සො සුකණ්‌හකණ්‌හච්‌ඡදනෙහි භොතො|
  count |29|
    block |අමස්‌සුජාතො අපුරාණවණ්‌ණී ආධාරරූපඤ්‌ච පනස්‌ස කණ්‌ඨෙ|
    block |ද්‌වෙ යමා ගණ්‌ඩා උරෙසු ජාතා සුවණ්‌ණතින්‌දුකනිභා පභස්‌සරා|
  count |30|
    block |මුඛඤ්‌ච තස්‌ස භුසදස්‌සනෙය්‍යං කණ්‌ණෙසු ලම්‌බන්‌ති ච කුඤ්‌චිතග්‌ගා|
    block |තෙ ජොතරෙ චරතො මාණවස්‌ස සුත්‌තඤ්‌ච යං සංයමනං ජටානං|
  count |31|
    block |අඤ්‌ඤා ච තස්‌ස සංයමානි චතස්‌සො නීලා පීතා ලොහිතිකා ච සෙතා|
    block |තා පිංසරෙ චරතො මාණවස්‌ස තිරිටි සඞ්‌ඝාරිව පාවුසම්‌හි|
  count |32|
    block |න මිඛලං මුඤ්‌ජමයං ධාරෙති න සන්‌ථරෙ නො පන පබ්‌බජස්‌ස|
    block |තා ජොතරෙ ජඝනන්‌තරෙ විලග්‌ගා සතෙරතා විජ්‌ජුරිවන්‌තලික්‌ඛෙ|
  count |33|
    block |අඛීලකානි ච අවණ්‌ටකානි හෙට්‌ඨා නභ්‍යා කටිසමොහිතානි|
    block |අඝට්‌ටිතා නිච්‌චකීළං කරොන්‌ති හං තාත කිංරුක්‌ඛඵලානි තානි|
  count |34|
    block |ජටා ච තස්‌ස භුසදස්‌සනෙය්‍යා පරොසතං වෙල්‌ලිතග්‌ගා සුගන්‌ධා|
    block |ද්‌වෙධා සිරො සාධු විභත්‌තරූපො අහො නු ඛො මය්‌හ තථා ජටාස්‌සු|
  count |35|
    block |යදා ච සො පකිරති තා ජටායො වණ්‌ණෙන ගන්‌ධෙන උපෙතරූපා|
    block |නීලුප්‌පලං වාතසමෙරිතංව තථෙව සංවාති පනස්‌සමො අයං|
  count |36|
    block |පඞ්‌කො ච තස්‌ස භුසදස්‌සනෙය්‍යො නෙතාදිසො යාදිසො මය්‌හං කායෙ|
    block |සො වායතී එරිතො මාලුතෙන වනං යථා අග්‌ගගිම්‌හෙ සුඵුල්‌ලං|
  count |37|
    block |නිහන්‌ති සො රුක්‌ඛඵලං පථබ්‍යා සුචිත්‌තරූපං රුචිරං දස්‌සනෙය්‍යං|
    block |ඛිත්‌තඤ්‌ච තස්‌ස පුනරෙති හත්‌ථං හං තාත කිංරුක්‌ඛඵලං නු ඛො තං|
  count |38|
    block |දන්‌තා ච තස්‌ස භුසදස්‌සනෙය්‍යා සුද්‌ධා සමා සඞ්‌ඛවරූපපන්‌නා|
    block |මනො පසාදෙන්‌ති විවරියමානා න හි නූන සො සාකමඛාදි තෙහි|
  count |39|
    block |අකක්‌කසං අග්‌ගළිතං මුහුං මුදුං උජුං අනුද්‌ධතං අචපලමස්‌ස භාසිතං|
    block |රුදං මනුඤ්‌ඤං කරවීකසුස්‌සරං හදයඞ්‌ගමං රඤ්‌ජයතෙව මෙ මනො|
  count |40|
    block |බින්‌දුස්‌සරො නාතිවිසට්‌ඨවාක්‍යො න නූන සජ්‌ඣායමතිප්‌පයුත්‌තො|
    block |ඉච්‌ඡාමි භො තං පුනදෙව දට්‌ඨුං මිත්‌තො හි මෙ මාණවොහු පුරත්‌ථා|
  count |41|
    block |සුසන්‌ධි සබ්‌බත්‌ථ විමට්‌ඨිමං වණං පුථූ සුජාතං ඛරපත්‌තසන්‌නිභං|
    block |තෙනෙව මං උත්‌තරියාන මාණවො විවරිතං ඌරුං ජඝනෙන පීළයි|
  count |42|
    block |තපන්‌ති ආභන්‌ති විරොචරෙ ච සතෙරතා විජ්‌ජුරිවන්‌තලික්‌ඛෙ|
    block |බාහා මුදූ අඤ්‌ජනලොමසාදිසා විචිත්‍රවට්‌ටඞ්‌ගුලිකාස්‌ස සොභරෙ|
  count |43|
    block |අකක්‌කසඞ්‌ගො න ච දීඝලොමො නඛාස්‌ස දීඝා අපි ලොහිතග්‌ගා|
    block |මුදූහි බාහාහි පලිස්‌සජන්‌තො කල්‍යාණරූපො රමයං උපට්‌ඨහි|
  count |44|
    block |දුමස්‌ස තූලූපනිභා පභස්‌සරා සුවණ්‌ණකම්‌බුතලවට්‌ටසුච්‌ඡවී|
    block |හත්‌ථා මුදූ තෙහි මං සංඵුසිත්‌වා ඉතො ගතො තෙන මං දහන්‌ති තාත|
  count |45|
    block |න නූන සො ඛාරිවිධං අහාසි න නූන සො කට්‌ඨානි සයං අභඤ්‌ජි|
    block |න නූන සො හන්‌ති දුමෙ කුඨාරියා න හිස්‌ස හත්‌ථෙසු ඛිලානි අත්‌ථි|
  count |46|
    block |අච්‌ඡො ච ඛො තස්‌ස වණං අකාසි සො මංබ්‍රවි සුඛිතං මං කරොහි|
    block |තාහං කරිං තෙන මමාසි සොඛ්‍යං සො චබ්‍රවි සුඛිතොස්‌මීති බ්‍රහ්‌මෙ|
  count |47|
    block |අයඤ්‌ච තෙ මාලුවපණ්‌ණසන්‌ථතා විකිණ්‌ණරූපාව මයා ච තෙන ච|
    block |කිලන්‌තරූපා උදකෙ රමිත්‌වා පුනප්‌පුනං පණ්‌ණකුටිං වජාම|
  count |48|
    block |න මජ්‌ජ මන්‌තා පටිභන්‌ති තාත න අග්‌ගිහුත්‌තං නපි යඤ්‌ඤතන්‌තං|
    block |න චාපි තෙ මූලඵලානි භුඤ්‌ජෙ යාව න පස්‌සාමි තං බ්‍රහ්‌මචාරිං|
  count |49|
    block |අද්‌ධා පජානාසි තුවම්‌පි තාත යස්‌සං දිසං වසතෙ බ්‍රහ්‌මචාරී|
    block |තං මං දිසං පාපය තාත ඛිප්‌පං මා තෙ අහං අමරිමස්‌සමම්‌හි|
  count |50|
    block |විචිත්‍රඵුල්‌ලං හි වනං සුතං මයා දිජාභිඝුට්‌ඨං දිජසඞ්‌ඝසෙවිතං|
    block |තං මං වනං පාපය තාත ඛිප්‌පං පුරා තෙ පාණං විජහාමි අස්‌සමෙ|
  count |51|
    block |ඉමස්‌මාහං ජොතිරසෙ වනම්‌හි ගන්‌ධබ්‌බදෙවච්‌ඡරසඞ්‌ඝසෙවිතෙ|
    block |ඉසීනමාවාසෙ සනන්‌තනම්‌හි නෙතාදිසං අරතිං පාපුණෙථ|
  count |52|
    block |භවන්‌ති මිත්‌තානි අථො න හොන්‌ති ඤාතීසු මිත්‌තෙසු කරොන්‌ති පෙමං|
    block |අයඤ්‌ච ජම්‌මො කිස්‌ස වා නිවිට්‌ඨො යො නෙව ජානාති කුතොම්‌හි ආගතො|
  count |53|
    block |සංවාසෙන හි මිත්‌තානි සන්‌ධියන්‌ති පුනප්‌පුනං|
    block |ස්‌වෙව මිත්‌තො අසංගන්‌තු අසංවාසෙන ජීරති|
  count |54|
    block |සචෙ තුවං දක්‌ඛසි බ්‍රහ්‌මචාරිං සචෙ තුවං සල්‌ලපෙ බ්‍රහ්‌මචාරිනා|
    block |සම්‌පන්‌නසස්‌සංව මහොදකෙන තපොගුණං ඛිප්‌පමිමං පහිස්‌සසි|
  count |55|
    block |පුනපි චෙ දක්‌ඛසි බ්‍රහ්‌මචාරිං පුනපි චෙ සල්‌ලපෙ බ්‍රහ්‌මචාරිනා|
    block |සම්‌පන්‌නසස්‌සංව මහොදකෙන උස්‌මාගතං ඛිප්‌පමිමං පහිස්‌සසි|
  count |56|
    block |භූතානි හෙතානි චරන්‌ති තාත විරූපරූපෙන මනුස්‌සලොකෙ|
    block |න තානි සෙවෙථ නරො සපඤ්‌ඤො ආසජ්‌ජ නං නස්‌සති බ්‍රහ්‌මචාරීති|
  stand |නිළිනිකාජාතකං පඨමං|
  count |  |
  block |උම්‌මාදන්‌තීජාතකං|
  count |57|
    block |නිවෙසනං කස්‌ස නුදං සුනන්‌ද පාකාරෙන පණ්‌ඩුමයෙන ගුත්‌තං|
    block |කා දිස්‌සති අග්‌ගිසිඛාව දූරෙ වෙහායසං පබ්‌බතග්‌ගෙව අච්‌චි|
  count |58|
    block |ධීතා න්‌වයං කස්‌ස සුනන්‌ද හොති සුණිසා න්‌වයං කස්‌ස අථොපි භරියා|
    block |අක්‌ඛාහි මෙ ඛිප්‌පමිධෙව පුට්‌ඨො අවාවටා යදි වා අත්‌ථි භත්‌තා|
  count |59|
    block |අහඤ්‌හි ජානාමි ජනින්‌ද එතං මත්‍යා ච පෙත්‍යා ච අථොපි අස්‌සා|
    block |තවෙව සො පුරිසො භූමිපාල රත්‌තින්‌දිවං අප්‌පමත්‌තො තවත්‌ථෙ|
  count |60|
    block |ඉද්‌ධො ච ඵීතො ච සුවඩ්‌ඪිතො ච අමච්‌චො ච තෙ අඤ්‌ඤතරො ජනින්‌ද|
    block |තස්‌සෙසා භරියාභිපාරකස්‌ස උම්‌මාදන්‌තී නාමධෙය්‍යෙන රාජ|
  count |61|
    block |අම්‌භො අම්‌භො නාමමිදං ඉමිස්‌සා මත්‍යා ච පෙත්‍යා ච කතං සුසාධු|
    block |තදා හි මය්‌හං අවලොකයන්‌තී උම්‌මත්‌තකං උම්‌මදන්‌තී අකාසි|
  count |62|
    block |යා පුණ්‌ණමාසෙ මිගමන්‌දලොචනා උපාවිසි පුණ්‌ඩරීකත්‌තචඞ්‌ගී|
    block |ද්‌වෙ පුණ්‌ණමායො තදහූ අමඤ්‌ඤහං දිස්‌වාන පාරාවතරත්‌තවාසිනිං|
  count |63|
    block |අළාරපම්‌හෙහි සුභෙහි වග්‌ගුභි පලොභයන්‌තී මං යදා උදික්‌ඛති|
    block |විජම්‌භමානා හරතෙව මෙ මනො ජාතා වනෙ කිම්‌පුරිසීව පබ්‌බතෙ|
  count |64|
    block |තදා හි බ්‍රහතී සාමා ආමුත්‌තමණිකුණ්‌ඩලා|
    block |එකච්‌චවසනා නාරී මිගී භන්‌තාවුදික්‌ඛති|
  count |65|
    block |කදාස්‌සු මං තම්‌බනඛා සුලොමා බාහාමුදූ චන්‌දනසාරලිත්‌තා|
    block |වට්‌ටඞ්‌ගුලී සන්‌නතධීරකුත්‌තියා නාරී උපඤ්‌ඤිස්‌සති සීසතො සුභා|
  count |66|
    block |කදාස්‌සු මං කඤ්‌චනජාලුරච්‌ඡදා ධීතා තිරීටිස්‌ස විලග්‌ගමජ්‌ඣා|
    block |මුදූහි බාහාහි පලිස්‌සජිස්‌සති බ්‍රහාවනෙ ජාතදුමංව මාලුවා|
  count |67|
    block |කදාස්‌සු ලාඛාරසරත්‌තසුච්‌ඡවී බින්‌දුත්‌ථනී පුණ්‌ඩරීකත්‌තචඞ්‌ගී|
    block |මුඛං මුඛෙන උපනාමයිස්‌සති සොණ්‌ඩොව සොණ්‌ඩස්‌ස සුරාය ථාලං|
  count |68|
    block |යදාද්‌දසං තං තිට්‌ඨන්‌තිං සබ්‌බභද්‌දං මනොරමං|
    block |තතො සකස්‌ස චිත්‌තස්‌ස නාවබොධාමි කඤ්‌චිනං|
  count |69|
    block |උම්‌මාදන්‌තිමහං දට්‌ඨා ආමුත්‌තමණිකුණ්‌ඩලං|
    block |න සුපාමි දිවාරත්‌තිං සහස්‌සංව පරාජිතො|
  count |70|
    block |සක්‌කො චෙ මෙ වරං දජ්‌ජා සො ච ලබ්‌භෙථ මෙ වරො|
    block |එකරත්‌තං ද්‌විරත්‌තං වා භවෙය්‍යං අභිපාරකො|
    block |උම්‌මාදන්‌ත්‍යා රමිත්‌වාන සිවිරාජා තතො සියං|
  count |71|
    block |භූතානි මෙ භූතපතී නමස්‌සතො ආගම්‌ම යක්‌ඛො ඉදමෙතදබ්‍රවි|
    block |රඤ්‌ඤො මනො උම්‌මදන්‌ත්‍යා නිවිට්‌ඨො දදාමි තෙ තං පරිචාරයස්‌සු|
  count |72|
    block |පුඤ්‌ඤා විධංසෙ අමරො න චම්‌හි ජනො ච මෙ පාපමිදඤ්‌ච ජඤ්‌ඤා|
    block |භුසො ච ත්‍යස්‌ස මනසො විඝාතො දත්‌වා පියං උම්‌මදන්‌තිං අදට්‌ඨා|
  count |73|
    block |ජනින්‌ද නාඤ්‌ඤත්‍ර තයා මයා වා සබ්‌බාපි කම්‌මස්‌ස කතස්‌ස ජඤ්‌ඤා|
    block |යං තෙ මයා උම්‌මදන්‌තී පදින්‌නා භුසෙහි රාජා වනථං සජාහි|
  count |74|
    block |යො පාපකං කම්‌ම කරං මනුස්‌සො සො මඤ්‌ඤති මායිද මඤ්‌ඤිංසු අඤ්‌ඤෙ|
    block |පස්‌සන්‌ති භූතානි කරොන්‌තමෙතං යුත්‌තා ච යෙ හොන්‌ති නරා පථබ්‍යා|
  count |75|
    block |අඤ්‌ඤො නු තෙ කොචි නරො පථබ්‍යා සද්‌ධෙය්‍ය ලොකස්‌මි න මෙ පියාති|
    block |භුසො ච ත්‍යස්‌ස මනසො විඝාතො දත්‌වා පියං උම්‌මදන්‌තිං අදට්‌ඨා|
  count |76|
    block |අද්‌ධා පියා මය්‌හ ජනින්‌ද එසා න සා මමං අප්‌පියා භූමිපාල|
  block |ගච්‌ඡෙව ත්‌වං උම්‌මදන්‌තිං භදන්‌තෙ සීහොව සෙලස්‌ස ගුහං උපෙති|
  count |77|
    block |න පීළිතා අත්‌තදුඛෙන ධීරා සුඛප්‌ඵලං කම්‌ම පරිච්‌චජන්‌ති|
    block |සම්‌මොහිතා වාපි සුඛෙන මත්‌තා න පාපකම්‌මඤ්‌ච සමාචරන්‌ති|
  count |78|
    block |තුවඤ්‌හි මාතා ච පිතා ච මය්‌හං භත්‌තා පතී පොසකො දෙවතා ච|
    block |දාසො අහං තුය්‌හ සපුත්‌තදාරො යථාසුඛං සාමි කරොහි කාමං|
  count |79|
    block |යො ඉස්‌සරොම්‌හීති කරොති පාපං කත්‌වා ච සො නුත්‌තසතෙ පරෙසං|
    block |න තෙන සො ජීවති දීඝමායු දෙවාපි පාපෙන සමෙක්‌ඛරෙ නං|
  count |80|
    block |අඤ්‌ඤාතකං සාමිකෙහී පදින්‌නං ධම්‌මෙ ඨිතා යෙ පටිච්‌ඡන්‌ති දානං|
    block |පටිච්‌ඡකා දායකා චාපි තත්‌ථ සුඛප්‌ඵලඤ්‌ඤෙව කරොන්‌ති කම්‌මං|
  count |81|
    block |අඤ්‌ඤො නු තෙ කොචි නරො පථබ්‍යා සද්‌ධෙය්‍ය ලොකස්‌මි න මෙ පියාති|
    block |භුසො ච ත්‍යස්‌ස මනසො විඝාතො දත්‌වා පියං උම්‌මදන්‌තිං අදට්‌ඨා|
  count |82|
    block |අද්‌ධා පියා මය්‌හ ජනින්‌ද එසා න සා මමං අප්‌පියා භූමිපාල|
    block |යං තෙ මයා උම්‌මදන්‌තී පදින්‌නා භුසෙහි රාජා වනථං සජාහි|
  count |83|
    block |යො අත්‌තදුක්‌ඛෙන පරස්‌ස දුක්‌ඛං සුඛෙන වා අත්‌තසුඛං දහාති|
    block |යථෙවිදං මය්‌හ තථා පරෙසං යො එවං ජානාති ස වෙදි ධම්‌මං|
  count |84|
    block |අඤ්‌ඤො නු තෙ කොචි නරො පථබ්‍යා සද්‌ධෙය්‍ය ලොකස්‌මි න මෙ පියාති|
    block |භුසො ච ත්‍යස්‌ස මනසො විඝාතො දත්‌වා පියං උම්‌මදන්‌තිං අදට්‌ඨා|
  count |85|
    block |ජනින්‌ද ජානාසි පියා මමෙසා න සා මමං අප්‌පියා භූමිපාල|
    block |පියෙන තෙ දම්‌මි පියං ජනින්‌ද පියදායිනො දෙව පියං ලභන්‌ති|
  count |86|
    block |සො නූනාහං වධිස්‌සාමි අත්‌තානං කාමහෙතුකං|
    block |න හි ධම්‌මං අධම්‌මෙන අහං වධිතුමුස්‌සහෙ|
  count |87|
    block |සචෙ තුවං මය්‌හ සතිං ජනින්‌ද න කාමයාසි නරවීර සෙට්‌ඨ|
    block |චජාමි නං සබ්‌බජනස්‌ස සිබ්‍යා මයා පමුත්‌තං තතො අව්‌හයෙසි නං|
  count |88|
    block |අදූසියං චෙ අභිපාරක ත්‌වං චජාසි කත්‌තෙ අහිතාය ත්‍යස්‌ස|
    block |මහා ච තෙ උපවාදොපි අස්‌ස න චාපි ත්‍යස්‌ස නගරම්‌හි පක්‌ඛො|
  count |89|
    block |අහං සහිස්‌සං උපවාදමෙතං නින්‌දං පසංසං ගරහඤ්‌ච සබ්‌බං|
    block |මමෙතමාගච්‌ඡතු භූමිපාල යථාසුඛං සිවි කරොහි කාමං|
  count |90|
    block |යො නෙව නින්‌දං න පනප්‌පසංසං ආදියති ගරහං නොපි පූජං|
    block |සිරී ච ලක්‌ඛී ච අපෙති තම්‌හා ආපො සුවුට්‌ඨීව යථා ථලම්‌හා|
  count |91|
    block |යං කිඤ්‌චි දුක්‌ඛඤ්‌ච සුඛඤ්‌ච එත්‌තො ධම්‌මාතිසාරඤ්‌ච මනොවිඝාතං|
    block |උරසා අහං පච්‌චුත්‌තරිස්‌සාමි සබ්‌බං පථවී යථා ථාවරානං තසානං|
  count |92|
    block |ධම්‌මාතිසාරඤ්‌ච මනොවිඝාතං දුක්‌ඛඤ්‌ච නිච්‌ඡාමි අහං පරෙසං|
    block |එකොවිමං හාරයිස්‌සාමි භාරං ධම්‌මෙ ඨිතො කිඤ්‌චි අහාපයන්‌තො|
  count |93|
    block |සග්‌ගූපගං පුඤ්‌ඤකම්‌මං ජනින්‌ද මා මෙ තුවං අන්‌තරායං අකාසි|
    block |දදාමි තෙ උම්‌මදන්‌තිං පසන්‌නො රාජාව යඤ්‌ඤෙ ධනං බ්‍රාහ්‌මණානං|
  count |94|
    block |අද්‌ධා තුවං කත්‌තෙ හිතෙසි මය්‌හං සඛා මමං උම්‌මදන්‌තී තුවඤ්‌ච|
    block |නින්‌දෙය්‍යු දෙවා පිතරො ච සබ්‌බෙ පාපඤ්‌ච පස්‌සං අභිසම්‌පරායං|
  count |95|
    block |න හෙතධම්‌මං සිවිරාජ වජ්‌ජුං සනෙගමා ජානපදා ච සබ්‌බෙ|
    block |යං තෙ මයා උම්‌මදන්‌තී පදින්‌නා භුසෙහි රාජා වනථං සජාහි|
  count |96|
    block |අද්‌ධා තුවං කත්‌තෙ හිතෙසි මය්‌හං සඛා මමං උම්‌මදන්‌තී තුවඤ්‌ච|
    block |සතඤ්‌ච ධම්‌මානි සුකිත්‌තිතානි සමුද්‌දවෙලාව දුරච්‌චයානි|
  count |97|
    block |ආහුනෙය්‍යො මෙසි හිතානුකම්‌පී ධාතා විධාතා චසි කාමපාලො|
    block |තයී හුතා රාජ මහප්‌ඵලා හි කාමෙන මෙ උම්‌මදන්‌තිං පටිච්‌ඡ|
  count |98|
    block |අද්‌ධා හි සබ්‌බං අභිපාරක ත්‌වං ධම්‌මං අචාරී මම කත්‌තුපුත්‌ත|
    block |අඤ්‌ඤො නු තෙ කො ඉධ සොත්‌ථිකත්‌තා ද්‌විපදො නරො අරුණෙ ජීවලොකෙ|
  count |99|
    block |තුවං නු සෙට්‌ඨො ත්‌වමනුත්‌තරොසි ත්‌වං ධම්‌මගූ ධම්‌මවිදූ සුමෙධො|
    block |සො ධම්‌මගුත්‌තො චිරමෙව ජීව ධම්‌මඤ්‌ච මෙ දෙසය ධම්‌මපාල|
  count |100|
    block |තදිඞ්‌ඝ අභිපාරක සුණොහි වචනං මම|
    block |ධම්‌මං තෙ දෙසයිස්‌සාමි සතං ආසෙවිතං අහං|
  count |101|
    block |සාධු ධම්‌මරුචි රාජා සාධු පඤ්‌ඤාණවා නරො|
    block |සාධු මිත්‌තානමද්‌දුබ්‌භො පාපස්‌සාකරණං සුඛං|
  count |102|
    block |අක්‌කොධනස්‌ස විජිතෙ ඨිතධම්‌මස්‌ස රාජිනො|
    block |සුඛං මනුස්‌සා ආසෙථ සීතච්‌ඡායාය සඞ්‌ඝරෙ|
  count |103|
    block |න චාහමෙතං අභිරොචයාමි කම්‌මං අසමෙක්‌ඛකතං අසාධු|
    block |යෙ වාපි ඤත්‌වාන සයං කරොන්‌ති උපමා ඉමා මය්‌හං තුවං සුණොහි|
  count |104|
    block |ගවං චෙ තරමානානං ජිම්‌හං ගච්‌ඡති පුඞ්‌ගවො|
    block |සබ්‌බා තා ජිම්‌හං ගච්‌ඡන්‌ති නෙත්‌තෙ ජිම්‌හං ගතෙ සති|
  count |105|
    block |එවමෙව මනුස්‌සෙසු යො හොති සෙට්‌ඨසම්‌මතො|
    block |සො චෙ අධම්‌මං චරති පගෙව ඉතරා පජා|
    block |සබ්‌බං රට්‌ඨං දුඛං සෙති රාජා චෙ හොති අධම්‌මිකො|
  count |106|
    block |ගවං චෙ තරමානානං උජුං ගච්‌ඡති පුඞ්‌ගවො|
    block |සබ්‌බා ගාවී උජුං යන්‌ති නෙත්‌තෙ උජුං ගතෙ සති|
  count |107|
    block |එවමෙව මනුස්‌සෙසු යො හොති සෙට්‌ඨසම්‌මතො|
    block |සො සචෙ ධම්‌මං චරති පගෙව ඉතරා පජා|
    block |සබ්‌බං රට්‌ඨං සුඛං සෙති රාජා චෙ හොති ධම්‌මිකො|
  count |108|
    block |න චාපාහං අධම්‌මෙන අමරත්‌තමභිපත්‌ථයෙ|
    block |ඉමං වා පථවිං සබ්‌බං විජෙතුං අභිපාරක|
  count |109|
    block |යඤ්‌හි කිඤ්‌චි මනුස්‌සෙසු රතනං ඉධ විජ්‌ජති|
    block |ගාවො දාසො හිරඤ්‌ඤඤ්‌ච වත්‌ථියං හරිචන්‌දනං|
  count |110|
    block |අස්‌සිත්‌ථියො රතනං මණිකඤ්‌ච යඤ්‌චාපි මෙ චන්‌දසූරියා අභිපාලයන්‌ති|
    block |න තස්‌ස හෙතු විසමං චරෙය්‍යං මජ්‌ඣෙ සිවීනං උසභොම්‌හි ජාතො|
  count |111|
    block |නෙතා හිතා උග්‌ගතො රට්‌ඨපාලො ධම්‌මං සිවීනං අපචායමානො|
    block |සො ධම්‌මමෙවානුවිචින්‌තයන්‌තො තස්‌මා සකෙ චිත්‌තවසෙ න වත්‌තො|
  count |112|
    block |අද්‌ධා තුවං මහාරාජ නිච්‌චං අබ්‍යසනං සිවං|
    block |කරිස්‌සසි චිරං රජ්‌ජං පඤ්‌ඤා හි තව තාදිසී|
  count |113|
    block |එතං තෙ අනුමොදාම යං ධම්‌මං නප්‌පමජ්‌ජසි|
    block |ධම්‌මං පමජ්‌ජ ඛත්‌තියො රට්‌ඨා චවති ඉස්‌සරො|
  count |114|
    block |ධම්‌මං චර මහාරාජ මාතාපිතූසු ඛත්‌තිය|
    block |ඉධ ධම්‌මං චරිත්‌වාන රාජ සග්‌ගං ගමිස්‌සසි|
  count |115|
    block |ධම්‌මං චර මහාරාජ පුත්‌තදාරෙසු ඛත්‌තිය…පෙ …|
  count |116|
    block |ධම්‌මං චර මහාරාජ මිත්‌තාමච්‌චෙසු ඛත්‌තිය…පෙ …|
  count |117|
    block |ධම්‌මං චර මහාරාජ වාහනෙසු බලෙසු ච…පෙ …|
  count |118|
    block |ධම්‌මං චර මහාරාජ ගාමෙසු නිගමෙසු ච…පෙ …|
  count |119|
    block |ධම්‌මං චර මහාරාජ රට්‌ඨෙසු ජනපදෙසු ච…පෙ …|
  count |120|
    block |ධම්‌මං චර මහාරාජ සමණබ්‍රාහ්‌මණෙසු ච…පෙ …|
  count |121|
    block |ධම්‌මං චර මහාරාජ මිගපක්‌ඛීසු ඛත්‌තිය…පෙ …|
  count |122|
    block |ධම්‌මං චර මහාරාජ ධම්‌මො චිණ්‌ණො සුඛාවහො|
    block |ඉධ ධම්‌මං චරිත්‌වාන රාජ සග්‌ගං ගමිස්‌සසි|
  count |123|
    block |ධම්‌මං චර මහාරාජ සඉන්‌දා දෙවා සබ්‍රහ්‌මකා|
    block |සුචිණ්‌ණෙන දිවං පත්‌තා මා ධම්‌මං රාජ පාමදොති|
  stand |උම්‌මාදන්‌තීජාතකං දුතියං|
  count |  |
  block |මහාබොධිජාතකං|
  count |124|
    block |කිං නු දණ්‌ඩං කිමජිනං කිං ඡත්‌තං කිමුපාහනං|
    block |කිමඞ්‌කුසඤ්‌ච පත්‌තඤ්‌ච සඞ්‌ඝාටිඤ්‌චාපි බ්‍රාහ්‌මණ|
    block |තරමානරූපොහාසි කිං නු පත්‌ථයසෙ දිසං|
  count |125|
    block |ද්‌වාදසෙතානි වස්‌සානි වුසිතානි තවන්‌තිකෙ|
    block |නාභිජානාමි සොණෙන පිඞ්‌ගලෙනාභිකූජිතං|
  count |126|
    block |ස්‌වායං දිත්‌තොව නදති සුක්‌කදාඨං විදංසයං|
    block |තව සුත්‌වා සභරියස්‌ස වීතසද්‌ධස්‌ස මං පති|
  count |127|
    block |අහු එස කතො දොසො යථා භාසසි බ්‍රාහ්‌මණ|
    block |එස භිය්‍යො පසීදාමි වස බ්‍රාහ්‌මණ මාගමා|
  count |128|
    block |සබ්‌බසෙතො පුරෙ ආසි තතොපි සබලො අහු|
    block |සබ්‌බලොහිතකො දානි කාලො පක්‌කමිතුං මම|
  count |129|
    block |අබ්‌භන්‌තරං පුරෙ ආසි තතො මජ්‌ඣෙ තතො බහි|
    block |පුරා නිද්‌ධමනා හොති සයමෙව වජාමහං|
  count |130|
    block |වීතසද්‌ධං න සෙවෙය්‍ය උදපානංවනොදකං|
    block |සචෙපි නං අනුඛණෙ වාරි කද්‌දමගන්‌ධිකං|
  count |131|
    block |පසන්‌නමෙව සෙවෙය්‍ය අප්‌පසන්‌නං විවජ්‌ජයෙ|
    block |පසන්‌නං පයිරුපාසෙය්‍ය රහදං වුදකත්‌ථිකො|
  count |132|
    block |භජෙ භජන්‌තං පුරිසං අභජන්‌තං න භජ්‌ජයෙ|
    block |අසප්‌පුරිසධම්‌මො සො යො භජන්‌තං න භජ්‌ජති|
  count |133|
    block |යො භජන්‌තං න භජති සෙවමානං න සෙවති|
    block |ස වෙ මනුස්‌සපාපිට්‌ඨො මිගො සාඛස්‌සිතො යථා|
  count |134|
    block |අච්‌චාභික්‌ඛණසංසග්‌ගා අසමොසරණෙන ච|
    block |එතෙන මිත්‌තා ජීරන්‌ති අකාලෙ යාචනාය ච|
  count |135|
    block |තස්‌මා නාභික්‌ඛණං ගච්‌ඡෙ න ච ගච්‌ඡෙ චිරාචිරං|
    block |කාලෙන යාචං යාචෙය්‍ය එවං මිත්‌තා න ජීයරෙ|
  count |136|
    block |අතිචිරං නිවාසෙන පියො භවති අප්‌පියො|
    block |ආමන්‌ත ඛො තං ගච්‌ඡාම පුරා තෙ හොම අප්‌පියා|
  count |137|
    block |එවං චෙ යාචමානානං අඤ්‌ජලිං නාවබුජ්‌ඣසි|
    block |පරිචාරකානං සතං වචනං න කරොසි නො|
    block |එවං තං අභියාචාම පුන කයිරාසි පරියායං|
  count |138|
    block |එවං චෙ නො විහරතං අන්‌තරායො න හෙස්‌සති|
    block |තුය්‌හං වාපි මහාරාජ මය්‌හං වා රට්‌ඨවද්‌ධන|
    block |අප්‌පෙව නාම පස්‌සෙම අහොරත්‌තානමච්‌චයෙ|
  count |139|
    block |උදීරණා චෙ සංගත්‍යා භාවාය මනුවත්‌තති|
    block |අකාමා අකරණීයං වා කරණීයං වාපි කුබ්‌බති|
    block |ආකාමාකරණීයම්‌හි ක්‌විධ පාපෙන ලිප්‌පති|
  count |140|
    block |සො චෙ අත්‌ථො ච ධම්‌මො ච කල්‍යාණො න ච පාපකො|
    block |භොතො චෙ වචනං සච්‌චං සුහතො වානරො මයා|
  count |141|
    block |අත්‌තනො චෙ හි වාදස්‌ස අපරාධං විජානියා|
    block |න මං ත්‌වං ගරහෙය්‍යාසි භොතො වාදො හි තාදිසො|
  count |142|
    block |ඉස්‌සරො සබ්‌බලොකස්‌ස සචෙ කප්‌පෙති ජීවිතං|
    block |ඉද්‌ධිං බ්‍යසනභාවඤ්‌ච කම්‌මං කල්‍යාණපාපකං|
    block |නිද්‌දෙසකාරී පුරිසො ඉස්‌සරො තෙන ලිප්‌පති|
  count |143|
    block |සො චෙ අත්‌ථො ච ධම්‌මො ච කල්‍යාණො න ච පාපකො|
    block |භොතො චෙ වචනං සච්‌චං සුහතො වානරො මයා|
  count |144|
    block |අත්‌තනො චෙ හි වාදස්‌ස අපරාධං විජානියා|
    block |න මං ත්‌වං ගරහෙය්‍යාසි භොතො වාදො හි තාදිසො|
  count |145|
    block |සචෙ පුබ්‌බෙකතහෙතු සුඛදුක්‌ඛං නිගච්‌ඡති|
    block |පොරාණකං කතං පාපං තමෙසො මුච්‌චතෙ ඉණං|
    block |පොරාණකඉණමොක්‌ඛො ක්‌විධ පාපෙන ලිප්‌පති|
  count |146|
    block |සො චෙ අත්‌ථො ච ධම්‌මො ච කල්‍යාණො න ච පාපකො|
    block |භොතො චෙ වචනං සච්‌චං සුහතො වානරො මයා|
  count |147|
    block |අත්‌තනො චෙ හි වාදස්‌ස අපරාධං විජානියා|
    block |න මං ත්‌වං ගරහෙය්‍යාසි භොතො වාදො හි තාදිසො|
  count |148|
    block |චතුන්‌නංයෙවුපාදාය රූපං සම්‌භොති පාණිනං|
    block |යතො ච රූපං සම්‌භොති තත්‌ථෙවානුපගච්‌ඡති|
    block |ඉධෙව ජීවති ජීවො පෙච්‌ච පෙච්‌ච විනස්‌සති|
  count |149|
    block |උච්‌ඡිජ්‌ජති අයං ලොකො යෙ බාලා යෙ ච පණ්‌ඩිතා|
    block |උච්‌ඡිජ්‌ජමානෙ ලොකස්‌මිං ක්‌විධ පාපෙන ලිප්‌පති|
  count |150|
    block |සො චෙ අත්‌ථො ච ධම්‌මො ච කල්‍යාණො න ච පාපකො|
    block |භොතො චෙ වචනං සච්‌චං සුහතො වානරො මයා|
  count |151|
    block |අත්‌තනො චෙ හි වාදස්‌ස අපරාධං විජානියා|
    block |න මං ත්‌වං ගරහෙය්‍යාසි භොතො වාදො හි තාදිසො|
  count |152|
    block |ආහු ඛත්‌තවිදා ලොකෙ බාලා පණ්‌ඩිතමානිනො|
    block |මාතරං පිතරං හඤ්‌ඤෙ අථො ජෙට්‌ඨම්‌පි භාතරං|
    block |හනෙය්‍ය පුත්‌ත දාරෙ ච අත්‌ථො චෙ තාදිසො සියා|
  count |153|
    block |යස්‌ස රුක්‌ඛස්‌ස ඡායාය නිසීදෙය්‍ය සයෙය්‍ය වා|
    block |න තස්‌ස සාඛං භඤ්‌ජෙය්‍ය මිත්‌තදුබ්‌භො හි පාපකො|
  count |154|
    block |අථ අත්‌ථෙ සමුප්‌පන්‌නෙ සමූලමපි අබ්‌බහෙ|
    block |අත්‌ථො මෙ සම්‌බලෙනාපි සුහතො වානරො මයා|
  count |155|
    block |සො චෙ අත්‌ථො ච ධම්‌මො ච කල්‍යාණො න ච පාපකො|
    block |භොතො චෙ වචනං සච්‌චං සුහතො වානරො මයා|
  count |156|
    block |අත්‌තනො චෙ හි වාදස්‌ස අපරාධං විජානියා|
    block |න මං ත්‌වං ගරහෙය්‍යාසි භොතො වාදො හි තාදිසො|
  count |157|
    block |අහෙතුවාදො පුරිසො යො ච ඉස්‌සරකුත්‌තිකො|
    block |පුබ්‌බෙකතී ච උච්‌ඡෙදී යො ච ඛත්‌තවිදො නරො|
  count |158|
    block |එතෙ අසප්‌පුරිසා ලොකෙ බාලා පණ්‌ඩිතමානිනො|
    block |කරෙය්‍ය තාදිසො පාපං අථො අඤ්‌ඤම්‌පි කාරයෙ|
    block |අසප්‌පුරිසසංසග්‌ගො දුක්‌ඛන්‌තො කටුකුද්‍රයො|
  count |159|
    block |උරබ්‌භරූපෙන වකස්‌සු පුබ්‌බෙ අසංකිතො අජයූථං උපෙති|
    block |හන්‌ත්‌වා උරණිං අජිකං අජඤ්‌ච උත්‍රාසයිත්‌වා යෙන කාමං පලෙති|
  count |160|
    block |තථාවිධෙකෙ සමණබ්‍රාහ්‌මණාසෙ ඡදනං කත්‌වා වඤ්‌චයන්‌ති මනුස්‌සෙ|
    block |අනාසකා ථණ්‌ඩිලසෙය්‍යකා ච රජොජල්‌ලං උක්‌කුටිකප්‌පධානං|
    block |පරියායභත්‌තඤ්‌ච අපානකත්‌තා පාපාචාරා අරහන්‌තො වදානා|
  count |161|
    block |එතෙ අසප්‌පුරිසා ලොකෙ බාලා පණ්‌ඩිතමානිනො|
    block |කරෙය්‍ය තාදිසො පාපං අථො අඤ්‌ඤම්‌පි කාරයෙ|
    block |අසප්‌පුරිසසංසග්‌ගො දුක්‌ඛන්‌තො කටුකුද්‍රයො|
  count |162|
    block |යමාහු නත්‌ථි වීරියන්‌ති අහෙතුඤ්‌ච පවදන්‌ති යෙ|
    block |පරකාරං අත්‌තකාරඤ්‌ච යෙ තුච්‌ඡං සමවණ්‌ණයුං|
  count |163|
    block |එතෙ අසප්‌පුරිසා ලොකෙ බාලා පණ්‌ඩිතමානිනො|
    block |කරෙය්‍ය තාදිසො පාපං අථො අඤ්‌ඤම්‌පි කාරයෙ|
    block |අසප්‌පුරිසසංසග්‌ගො දුක්‌ඛන්‌තො කටුකුද්‍රයො|
  count |164|
    block |සචෙ හි වීරියං නාස්‌ස කම්‌මං කල්‍යාණපාපකං|
    block |න භරෙ වඩ්‌ඪකිං රාජා නපි යන්‌තානි කාරයෙ|
  count |165|
    block |යස්‌මා ච වීරියං අත්‌ථි කම්‌මං කල්‍යාණපාපකං|
    block |තස්‌මා යන්‌තානි කාරෙති රාජා භරති වඩ්‌ඪකිං|
  count |166|
    block |යදි වස්‌සසතං දෙවො න වස්‌සෙ න හිමං පතෙ|
    block |උච්‌ඡිජ්‌ජෙය්‍ය අයං ලොකො විනස්‌සෙය්‍ය අයං පජා|
  count |167|
    block |යස්‌මා ච වස්‌සතී දෙවො හිමඤ්‌චානුඵුසායති|
    block |තස්‌මා සස්‌සානි පච්‌චන්‌ති රට්‌ඨඤ්‌ච පාලිතෙ චිරං|
  count |168|
    block |ගවං චෙ තරමානානං ජිම්‌හං ගච්‌ඡති පුඞ්‌ගවො|
    block |සබ්‌බා තා ජිම්‌හං ගච්‌ඡන්‌ති නෙත්‌තෙ ජිම්‌හං ගතෙ සති|
  count |169|
    block |එවමෙව මනුස්‌සෙසු යො හොති සෙට්‌ඨසම්‌මතො|
    block |සො චෙ අධම්‌මං චරති පගෙව ඉතරා පජා|
    block |සබ්‌බං රට්‌ඨං දුඛං සෙති රාජා චෙ හොති අධම්‌මිකො|
  count |170|
    block |ගවං චෙ තරමානානං උජුං ගච්‌ඡති පුඞ්‌ගවො|
    block |සබ්‌බා ගාවී උජුං යන්‌ති නෙත්‌තෙ උජුං ගතෙ සති|
  count |171|
    block |එවමෙව මනුස්‌සෙසු යො හොති සෙට්‌ඨසම්‌මතො|
    block |සො සචෙ ධම්‌මං චරති පගෙව ඉතරා පජා|
    block |සබ්‌බං රට්‌ඨං සුඛං සෙති රාජා චෙ හොති ධම්‌මිකො|
  count |172|
    block |මහාරුක්‌ඛස්‌ස ඵලිනො ආමං ඡින්‌දති යො ඵලං|
    block |රසඤ්‌චස්‌ස න ජානාති බීජඤ්‌චස්‌ස විනස්‌සති|
  count |173|
    block |මහාරුක්‌ඛූපමං රට්‌ඨං අධම්‌මෙන පසාසති|
    block |රසඤ්‌චස්‌ස න ජානාති රට්‌ඨඤ්‌චස්‌ස විනස්‌සති|
  count |174|
    block |මහාරුක්‌ඛස්‌ස ඵලිනො පක්‌කං ඡින්‌දති යො ඵලං|
    block |රසඤ්‌චස්‌ස විජානාති බීජඤ්‌චස්‌ස න නස්‌සති|
  count |175|
    block |මහාරුක්‌ඛූපමං රට්‌ඨං ධම්‌මෙන යො පසාසති|
    block |රසඤ්‌චස්‌ස විජානාති රට්‌ඨඤ්‌චස්‌ස න නස්‌සති|
  count |176|
    block |යො ච රාජා ජනපදං අධම්‌මෙන පසාසති|
    block |සබ්‌බොසධීහි සො රාජා විරුද්‌ධො හොති ඛත්‌තියො|
  count |177|
    block |තථෙව නෙගමෙ හිංසං යෙ යුත්‌තා කයවික්‌කයෙ|
    block |ඔජදානබලීකාරෙ ස කොසෙන විරුජ්‌ඣති|
  count |178|
    block |පහාරවරඛෙත්‌තඤ්‌ඤූ සඞ්‌ගාමෙ කතනිස්‌සමෙ|
    block |උස්‌සිතෙ හිංසයං රාජා ස බලෙන විරුජ්‌ඣති|
  count |179|
    block |තථෙව ඉසයො හිංසං සඤ්‌ඤතෙ බ්‍රහ්‌මචාරියො|
    block |අධම්‌මචාරී ඛත්‌තියො සො සග්‌ගෙන විරුජ්‌ඣති|
  count |180|
    block |යො ච රාජා අධම්‌මට්‌ඨො භරියං හන්‌ති අදූසිකං|
    block |ලුද්‌දං පසවතෙ ඨානං පුත්‌තෙහි ච විරුජ්‌ඣති|
  count |181|
    block |ධම්‌මං චරෙ ජානපදෙ නෙගමෙසු බලෙසු ච|
    block |ඉසයො ච න හිංසෙය්‍ය පුත්‌තදාරෙ සමං චරෙ|
  count |182|
    block |ස තාදිසො භූමිපති රට්‌ඨපාලො අකොධනො|
    block |සපත්‌තෙ සම්‌පකම්‌පෙති ඉන්‌දොව අසුරාධිපොති|
    block |සනිළීනිකමව්‌හයනො පඨමො දුතියො පන සඋම්‌මදන්‌තිවරො|
    block |තතියො පන බොධිසිරීව්‌හයනො කථිතා පන තීණි ජිනෙන සුභාති|
  stand |මහාබොධිජාතකං තතියං|
  stand |පණ්‌ණාසනිපාතං නිට්‌ඨිතං|
  block |තස්‌සුද්‌දානං|
