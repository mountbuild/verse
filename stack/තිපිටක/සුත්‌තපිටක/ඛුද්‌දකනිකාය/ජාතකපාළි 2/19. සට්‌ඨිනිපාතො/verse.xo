block |සට්‌ඨිනිපාතො|
  count |  |
  block |සොණකජාතකං|
  count |1|
    block |තස්‌ස සුත්‌වා සතං දම්‌මි සහස්‌සං දිට්‌ඨ සොණකං|
    block |කො මෙ සොණකමක්‌ඛාති සහායං පංසුකීළිතං|
  count |2|
    block |අථබ්‍රවී මාණවකො දහරො පඤ්‌චචූළකො|
    block |මය්‌හං සුත්‌වා සතං දෙහි සහස්‌සං දිට්‌ඨ සොණකං|
    block |අහං තෙ සොණකක්‌ඛිස්‌සං සහායං පංසුකීළිතං|
  count |3|
    block |කතමස්‌මිං සො ජනපදෙ රට්‌ඨෙසු නිගමෙසු ච|
    block |කත්‌ථ සොණකමද්‌දක්‌ඛි තං මෙ අක්‌ඛාහි පුච්‌ඡිතො|
  count |4|
    block |තවෙව දෙව විජිතෙ තවෙවුය්‍යානභූමියා|
    block |උජුවංසා මහාසාලා නීලොභාසා මනොරමා|
  count |5|
    block |තිට්‌ඨන්‌ති මෙඝසමානා රම්‌මා අඤ්‌ඤොඤ්‌ඤනිස්‌සිතා|
    block |තෙසං මූලම්‌හි සොණකො ඣායතී අනුපාදනො|
    block |උපාදානෙසු ලොකෙසු ඩය්‌හමානෙසු නිබ්‌බුතො|
  count |6|
    block |තතො ච රාජා පායාසි සෙනාය චතුරඞ්‌ගියා|
    block |කාරාපෙත්‌වා සමං මග්‌ගං අගමා යෙන සොණකො|
  count |7|
    block |උය්‍යානභූමිං ගන්‌ත්‌වාන විචරන්‌තො බ්‍රහාවනෙ|
    block |ආසීනං සොණකං දක්‌ඛි ඩය්‌හමානෙසු නිබ්‌බුතං|
  count |8|
    block |කපණො වතයං භික්‌ඛු මුණ්‌ඩො සඞ්‌ඝාටිපාරුතො|
    block |අමාතිකො අපිතිකො රුක්‌ඛමූලස්‌මි ඣායති|
  count |9|
    block |ඉමං වාක්‍යං නිසාමෙත්‌වා සොණකො එතදබ්‍රවි|
    block |න රාජ කපණො හොති ධම්‌මං කායෙන ඵස්‌සයං|
  count |10|
    block |යො ච ධම්‌මං නිරංකත්‌වා අධම්‌මමනුවත්‌තති|
    block |ස රාජ කපණො හොති පාපො පාපපරායනො|
  count |11|
    block |අරින්‌දමොති මෙ නාමං කාසිරාජාති මං විදූ|
    block |කච්‌චි භොතො සුඛස්‌සෙය්‍යා ඉධ පත්‌තස්‌ස සොණක|
  count |12|
    block |සදාපි භද්‍රමධනස්‌ස අනාගාරස්‌ස භික්‌ඛුනො|
    block |න තෙසං කොට්‌ඨෙ ඔපෙන්‌ති න කුම්‌භිං න ඛළොපියං|
    block |පරනිට්‌ඨිතමෙසානා තෙන යාපෙන්‌ති සුබ්‌බතා|
  count |13|
    block |දුතියම්‌පි භද්‍රමධනස්‌ස අනාගාරස්‌ස භික්‌ඛුනො|
    block |අනවජ්‌ජපිණ්‌ඩො භොත්‌තබ්‌බො න ච කොචූපරොධති|
  count |14|
    block |තතියම්‌පි භද්‍රමධනස්‌ස අනාගාරස්‌ස භික්‌ඛුනො|
    block |නිබ්‌බුතො පිණ්‌ඩො භොත්‌තබ්‌බො න ච කොචූපරොධති|
  count |15|
    block |චතුත්‌ථම්‌පි භද්‍රමධනස්‌ස අනාගාරස්‌ස භික්‌ඛුනො|
    block |මුත්‌තස්‌ස රට්‌ඨෙ චරතො සඞ්‌ගො යස්‌ස න විජ්‌ජති|
  count |16|
    block |පඤ්‌චමම්‌පි භද්‍රමධනස්‌ස අනාගාරස්‌ස භික්‌ඛුනො|
    block |නගරම්‌හි ඩය්‌හමානම්‌හි නාස්‌ස කිඤ්‌චි අඩය්‌හථ|
  count |17|
    block |ඡට්‌ඨම්‌පි භද්‍රමධනස්‌ස අනාගාරස්‌ස භික්‌ඛුනො|
    block |රට්‌ඨෙ විලුම්‌පමානම්‌හි නාස්‌ස කිඤ්‌චි අහීරථ|
  count |18|
    block |සත්‌තමම්‌පි භද්‍රමධනස්‌ස අනාගාරස්‌ස භික්‌ඛුනො|
    block |චොරෙහි රක්‌ඛිතං මග්‌ගං යෙ චඤ්‌ඤෙ පරිපන්‌ථිකා|
    block |පත්‌තචීවරමාදාය සොත්‌ථිං ගච්‌ඡති සුබ්‌බතො|
  count |19|
    block |අට්‌ඨමම්‌පි භද්‍රමධනස්‌ස අනාගාරස්‌ස භික්‌ඛුනො|
    block |යං යං දිසං පක්‌කමති අනපෙක්‌ඛොව ගච්‌ඡති|
  count |20|
    block |බහූපි භද්‍රා එතෙසං යො ත්‌වං භික්‌ඛු පසංසසි|
    block |අහඤ්‌ච ගිද්‌ධො කාමෙසු කථං කාහාමි සොණක|
  count |21|
    block |පියා මෙ මානුසා කාමා අථො දිබ්‍යාපි මෙ පියා|
    block |අථ කෙන නු වණ්‌ණෙන උභො ලොකෙ ලභාමසෙ|
  count |22|
    block |කාමෙ ගිද්‌ධා කාමරතා කාමෙසු අධිමුච්‌ඡිතා|
    block |නරා පාපානි කත්‌වාන උපපජ්‌ජන්‌ති දුග්‌ගතිං|
  count |23|
    block |යෙ ච කාමෙ පහන්‌ත්‌වාන නික්‌ඛන්‌තා අකුතොභයා|
    block |එකොදිභාවාධිගතා න තෙ ගච්‌ඡන්‌ති දුග්‌ගතිං|
  count |24|
    block |උපමං තෙ කරිස්‌සාමි තං සුණොහි අරින්‌දම|
    block |උපමාය මිධෙකච්‌චෙ අත්‌ථං ජානන්‌ති පණ්‌ඩිතා|
  count |25|
    block |ගඞ්‌ගාය කුණපං දිස්‌වා වුය්‌හමානං මහණ්‌ණවෙ|
    block |වායසො සමචින්‌තෙසි අප්‌පපඤ්‌ඤො අචෙතසො|
  count |26|
    block |යානඤ්‌ච වතිදං ලද්‌ධං භක්‌ඛො චායං අනප්‌පකො|
    block |තත්‌ථ රත්‌තිං තත්‌ථ දිවා තත්‌ථෙව නිරතො මනො|
  count |27|
    block |ඛාදං නාගස්‌ස මංසානි පිවං භාගීරථොදකං|
    block |සම්‌පස්‌සං වනචෙත්‍යානි න පලෙත්‌ථ විහඞ්‌ගමො|
  count |28|
    block |තඤ්‌ච ඔතරණී ගඞ්‌ගා පමත්‌තං කුණපෙ රතං|
    block |සමුද්‌දං අජ්‌ඣගාහාසි අගතී යත්‌ථ පක්‌ඛිනං|
  count |29|
    block |සො ච භක්‌ඛපරික්‌ඛීණො උදපත්‌වා විහඞ්‌ගමො|
    block |න පච්‌ඡතො න පුරතො නුත්‌තරං නොපි දක්‌ඛිණං|
  count |30|
    block |දීපං සො නජ්‌ඣගාගඤ්‌ඡි අගතී යත්‌ථ පක්‌ඛිනං|
    block |සො ච තත්‌ථෙව පාපත්‌ථ යථා දුබ්‌බලකො තථා|
  count |31|
    block |තඤ්‌ච සාමුද්‌දිකා මච්‌ඡා කුම්‌භීලා මකරා සුසූ|
    block |පසය්‌හකාරා ඛාදිංසු ඵන්‌දමානං විපක්‌ඛකං|
  count |32|
    block |එවමෙව තුවං රාජ යෙ චඤ්‌ඤෙ කාමභොගිනො|
    block |ගිද්‌ධා චෙ න වමිස්‌සන්‌ති කාකපඤ්‌ඤාව තෙ විදූ|
  count |33|
    block |එසා තෙ උපමා රාජ අත්‌ථසන්‌දස්‌සනී කතා|
    block |ත්‌වඤ්‌ච පඤ්‌ඤායසෙ තෙන යදි කාහසි වා න වා|
  count |34|
    block |එකවාචම්‌පි ද්‌විවාචං භණෙය්‍ය අනුකම්‌පකො|
    block |තතුත්‌තරිං න භාසෙය්‍ය දාසොවය්‍යස්‌ස සන්‌තිකෙ|
  count |35|
    block |ඉදං වත්‌වාන පක්‌කාමි සොණකො අමිතබුද්‌ධිමා|
    block |වෙහාසෙ අන්‌තලික්‌ඛස්‌මිං අනුසාසිත්‌වාන ඛත්‌තියං|
  count |36|
    block |කො නුමෙ රාජකත්‌තාරො සුද්‌දා වෙය්‍යත්‌තමාගතා|
    block |රජ්‌ජං නිය්‍යාදයිස්‌සාමි නාහං රජ්‌ජෙන මත්‌ථිකො|
  count |37|
    block |අජ්‌ජෙව පබ්‌බජිස්‌සාමි කො ජඤ්‌ඤා මරණං සුවෙ|
    block |මාහං කාකොව දුම්‌මෙධො කාමානං වසමන්‌වගං|
  count |38|
    block |අත්‌ථි තෙ දහරො පුත්‌තො දීඝාවු රට්‌ඨවඩ්‌ඪනො|
    block |තං රජ්‌ජෙ අභිසිඤ්‌චස්‌සු සො නො රාජා භවිස්‌සති|
  count |39|
    block |ඛිප්‌පං කුමාරමානෙථ දීඝාවුං රට්‌ඨවඩ්‌ඪනං|
    block |තං රජ්‌ජෙ අභිසිඤ්‌චිස්‌සං සො වො රාජා භවිස්‌සති|
  count |40|
    block |තතො කුමාරමානෙසුං දීඝාවුං රට්‌ඨවඩ්‌ඪනං|
    block |තං දිස්‌වා ආලපී රාජා එකපුත්‌තං මනොරමං|
  count |41|
    block |සට්‌ඨි ගාමසහස්‌සානි පරිපුණ්‌ණානි සබ්‌බසො|
    block |තෙ පුත්‌ත පටිපජ්‌ජස්‌සු රජ්‌ජං නිය්‍යාදයාමි තෙ|
  count |42|
    block |අජ්‌ජෙව පබ්‌බජිස්‌සාමි කො ජඤ්‌ඤා මරණං සුවෙ|
    block |මාහං කාකොව දුම්‌මෙධො කාමානං වසමන්‌වගං|
  count |43|
    block |සට්‌ඨි නාගසහස්‌සානි සබ්‌බාලඞ්‌කාරභූසිතා|
    block |සුවණ්‌ණකච්‌ඡා මාතඞ්‌ගා හෙමකප්‌පනවාසසා|
  count |44|
    block |ආරූළ්‌හා ගාමණීයෙහි තොමරඞ්‌කුසපාණිභි|
    block |තෙ පුත්‌ත පටිපජ්‌ජස්‌සු රජ්‌ජං නිය්‍යාදයාමි තෙ|
  count |45|
    block |අජ්‌ජෙව පබ්‌බජිස්‌සාමි කො ජඤ්‌ඤා මරණං සුවෙ|
    block |මාහං කාකොව දුම්‌මෙධො කාමානං වසමන්‌වගං|
  count |46|
    block |සට්‌ඨි අස්‌සසහස්‌සානි සබ්‌බාලඞ්‌කාරභූසිතා|
    block |ආජානීයාව ජාතියා සින්‌ධවා සීඝවාහිනො|
  count |47|
    block |ආරූළ්‌හා ගාමණීයෙහි ඉල්‌ලියාචාපධාරිභි|
    block |තෙ පුත්‌ත පටිපජ්‌ජස්‌සු රජ්‌ජං නිය්‍යාදයාමි තෙ|
  count |48|
    block |අජ්‌ජෙව පබ්‌බජිස්‌සාමි කො ජඤ්‌ඤා මරණං සුවෙ|
    block |මාහං කාකොව දුම්‌මෙධො කාමානං වසමන්‌වගං|
  count |49|
    block |සට්‌ඨි රථසහස්‌සානි සන්‌නද්‌ධා උස්‌සිතද්‌ධජා|
    block |දීපා අථොපි වෙය්‍යග්‌ඝා සබ්‌බාලඞ්‌කාරභූසිතා|
  count |50|
    block |ආරූළ්‌හා ගාමණීයෙහි චාපහත්‌ථෙහි වම්‌මිභි|
    block |තෙ පුත්‌ත පටිපජ්‌ජස්‌සු රජ්‌ජං නිය්‍යාදයාමි තෙ|
  count |51|
    block |අජ්‌ජෙව පබ්‌බජිස්‌සාමි කො ජඤ්‌ඤා මරණං සුවෙ|
    block |මාහං කාකොව දුම්‌මෙධො කාමානං වසමන්‌වගං|
  count |52|
    block |සට්‌ඨි ධෙනුසහස්‌සානි රොහඤ්‌ඤා පුඞ්‌ගවූසභා|
    block |තා පුත්‌ත පටිපජ්‌ජස්‌සු රජ්‌ජං නිය්‍යාදයාමි තෙ|
  count |53|
    block |අජ්‌ජෙව පබ්‌බජිස්‌සාමි කො ජඤ්‌ඤා මරණං සුවෙ|
    block |මාහං කාකොව දුම්‌මෙධො කාමානං වසමන්‌වගං|
  count |54|
    block |සොළසිත්‌ථිසහස්‌සානි සබ්‌බාලඞ්‌කාරභූසිතා|
    block |විචිත්‍රවත්‌ථාභරණා ආමුත්‌තමණිකුණ්‌ඩලා|
    block |තා පුත්‌ත පටිපජ්‌ජස්‌සු රජ්‌ජං නිය්‍යාදයාමි තෙ|
  count |55|
    block |අජ්‌ජෙව පබ්‌බජිස්‌සාමි කො ජඤ්‌ඤා මරණං සුවෙ|
    block |මාහං කාකොව දුම්‌මෙධො කාමානං වසමන්‌වගං|
  count |56|
    block |දහරස්‌සෙව මෙ තාත මාතා මතාති මෙ සුතං|
    block |තයා විනා අහං තාත ජීවිතුම්‌පි න උස්‌සහෙ|
  count |57|
    block |යථා ආරඤ්‌ඤකං නාගං පොතො අන්‌වෙති පච්‌ඡතො|
    block |ජෙස්‌සන්‌තං ගිරිදුග්‌ගෙසු සමෙසු විසමෙසු ච|
  count |58|
    block |එවං තං අනුගච්‌ඡාමි පුත්‌තමාදාය පච්‌ඡතො|
    block |සුභරො තෙ භවිස්‌සාමි න තෙ හෙස්‌සාමි දුබ්‌භරො|
  count |59|
    block |යථා සාමුද්‌දිකං නාවං වාණිජානං ධනෙසිනං|
    block |වොහාරො තත්‌ථ ගණ්‌හෙය්‍ය වාණිජා බ්‍යසනී සියා|
  count |60|
    block |එවමෙවායං පුත්‌තකලි අන්‌තරායකරො මම|
    block |ඉමං කුමාරං පාපෙථ පාසාදං රතිවඩ්‌ඪනං|
  count |61|
    block |තත්‌ථ කම්‌බුසහත්‌ථායො යථා සක්‌කංව අච්‌ඡරා|
    block |තා නං තත්‌ථ රමෙස්‌සන්‌ති තාහි චෙසො රමිස්‌සති|
  count |62|
    block |තතො කුමාරං පාපෙසුං පාසාදං රතිවඩ්‌ඪනං|
    block |තං දිස්‌වා අවචුං කඤ්‌ඤා දීඝාවුං රට්‌ඨවඩ්‌ඪනං|
  count |63|
    block |දෙවතා නුසි ගන්‌ධබ්‌බො අදු සක්‌කො පුරින්‌දදො|
    block |කො වා ත්‌වං කස්‌ස වා පුත්‌තො කථං ජානෙමු තං මයං|
  count |64|
    block |නම්‌හි දෙවො න ගන්‌ධබ්‌බො නාපි සක්‌කො පුරින්‌දදො|
    block |කාසිරඤ්‌ඤො අහං පුත්‌තො දීඝාවු රට්‌ඨවඩ්‌ඪනො|
    block |මමං භරථ භද්‌දං වො අහං භත්‌තා භවාමි වො|
  count |65|
    block |තං තත්‌ථ අවචුං කඤ්‌ඤා දීඝාවුං රට්‌ඨවඩ්‌ඪනං|
    block |කුහිං රාජා අනුප්‌පත්‌තො ඉතො රාජා කුහිං ගතො|
  count |66|
    block |පඞ්‌කං රාජා අතික්‌කන්‌තො ථලෙ රාජා පතිට්‌ඨිතො|
    block |අකණ්‌ටකං අගහනං පටිපන්‌නො මහාපථං|
  count |67|
    block |අහඤ්‌ච පටිපන්‌නොස්‌මි මග්‌ගං දුග්‌ගතිගාමිනං|
    block |සකණ්‌ටකං සගහනං යෙන ගච්‌ඡන්‌ති දුග්‌ගතිං|
  count |68|
    block |තස්‌ස තෙ ස්‌වාගතං රාජ සීහස්‌සෙව ගිරිබ්‌බජං|
    block |අනුසාස මහාරාජ ත්‌වං නො සබ්‌බාසමිස්‌සරොති|
  stand |සොණකජාතකං පඨමං|
  count |  |
  block |සංකිච්‌චජාතකං|
  count |69|
    block |දිස්‌වා නිසින්‌නං රාජානං බ්‍රහ්‌මදත්‌තං රථෙසභං|
    block |අථස්‌ස පටිවෙදෙසි යස්‌සාසි අනුකම්‌පකො|
  count |70|
    block |සංකිච්‌චායං අනුප්‌පත්‌තො ඉසීනං සාධුසම්‌මතො|
    block |තරමානරූපො නිය්‍යාහි ඛිප්‌පං පස්‌ස මහෙසිනං|
  count |71|
    block |තතො ච රාජා තරමානො යුත්‌තමාරුය්‌හ සන්‌දනං|
    block |මිත්‌තාමච්‌චපරිබ්‍යූළ්‌හො අගමාසි රථෙසභො|
  count |72|
    block |නික්‌ඛිප්‌ප පඤ්‌ච කකුධානි කාසීනං රට්‌ඨවඩ්‌ඪනො|
    block |වාළබීජනි මුණ්‌හීසං ඛග්‌ගං ඡත්‌තඤ්‌චුපාහනං|
  count |73|
    block |ඔරුය්‌හ රාජා යානම්‌හා ඨපයිත්‌වා පටිච්‌ඡදං|
    block |ආසීනං දායපස්‌සස්‌මිං සංකිච්‌චමුපසඞ්‌කමි|
  count |74|
    block |උපසඞ්‌කමිත්‌වා සො රාජා සම්‌මොදි ඉසිනා සහ|
    block |තං කථං වීතිසාරෙත්‌වා එකමන්‌තං උපාවිසි|
  count |75|
    block |එකමන්‌තං නිසින්‌නොව අථ කාලං අමඤ්‌ඤථ|
    block |තතො පාපානි කම්‌මානි පුච්‌ඡිතුං පටිපජ්‌ජථ|
  count |76|
    block |ඉසිං පුච්‌ඡාම සංකිච්‌චං ඉසීනං සාධුසම්‌මතං|
    block |ආසීනං දායපස්‌සස්‌මිං ඉසිසඞ්‌ඝපුරක්‌ඛතං|
  count |77|
    block |කං ගතිං පෙච්‌ච ගච්‌ඡන්‌ති නරා ධම්‌මාතිචාරිනො|
    block |අතිචිණ්‌ණො මයා ධම්‌මො තං මෙ අක්‌ඛාහි පුච්‌ඡිතො|
  count |78|
    block |ඉසී අවච සංකිච්‌චො කාසීනං රට්‌ඨවඩ්‌ඪනං|
    block |ආසීනං දායපස්‌සස්‌මිං මහාරාජ සුණොහි මෙ|
  count |79|
    block |උප්‌පථෙන වජන්‌තස්‌ස යො මග්‌ගමනුසාසති|
    block |තස්‌ස චෙ වචනං කයිරා නාස්‌ස මග්‌ගෙය්‍ය කණ්‌ටකො|
  count |80|
    block |අධම්‌මං පටිපන්‌නස්‌ස යො ධම්‌මමනුසාසති|
    block |තස්‌ස චෙ වචනං කයිරා න සො ගච්‌ඡෙය්‍ය දුග්‌ගතිං|
  count |81|
    block |ධම්‌මො පථො මහාරාජ අධම්‌මො පන උප්‌පථො|
    block |අධම්‌මො නිරයං නෙති ධම්‌මො පාපෙති සුග්‌ගතිං|
  count |82|
    block |අධම්‌මචාරිනො රාජ නරා විසමජීවිනො|
    block |යං ගතිං පෙච්‌ච ගච්‌ඡන්‌ති නිරයෙ තෙ සුණොහි මෙ|
  count |83|
    block |සඤ්‌ජීවො කාළසුත්‌තො ච සඞ්‌ඝාතො ද්‌වෙ ච රොරුවා|
    block |අථාපරො මහාවීචි තාපනො ච පතාපනො|
  count |84|
    block |ඉච්‌චෙතෙ අට්‌ඨ නිරයා අක්‌ඛාතා දුරතික්‌කමා|
    block |ආකිණ්‌ණා ලුද්‌දකම්‌මෙහි පච්‌චෙකා සොළසුස්‌සදා|
  count |85|
    block |කදරියතාපනා ඝොරා අච්‌චිමන්‌තො මහබ්‌භයා|
    block |ලොමහංසනරූපා ච භෙස්‌මා පටිභයා දුඛා|
  count |86|
    block |චතුක්‌කණ්‌ණා චතුද්‌වාරා විභත්‌තා භාගසො මිතා|
    block |අයොපාකාරපරියන්‌තා අයසා පටිකුජ්‌ජිතා|
  count |87|
    block |තෙසං අයොමයා භූමි ජලිතා තෙජසා යුතා|
    block |සමන්‌තා යොජනසතං ඵුටා තිට්‌ඨන්‌ති සබ්‌බදා|
  count |88|
    block |එතෙ පතන්‌ති නිරයෙ උද්‌ධංපාදා අවංසිරා|
    block |ඉසීනං අතිවත්‌තාරො සඤ්‌ඤතානං තපස්‌සිනං|
  count |89|
    block |තෙ භූනහුනො පච්‌චන්‌ති මච්‌ඡා බිලකතා යථා|
    block |සංවච්‌ඡරෙ අසඞ්‌ඛෙය්‍යෙ නරා කිබ්‌බිසකාරිනො|
  count |90|
    block |ඩය්‌හමානෙන ගත්‌තෙන නිච්‌චං සන්‌තරබාහිරං|
    block |නිරයා නාධිගච්‌ඡන්‌ති ද්‌වාරං නික්‌ඛමනෙසිනො|
  count |91|
    block |පුරත්‌ථිමෙන ධාවන්‌ති තතො ධාවන්‌ති පච්‌ඡතො|
    block |උත්‌තරෙනපි ධාවන්‌ති තතො ධාවන්‌ති දක්‌ඛිණං|
    block |යං යඤ්‌හි ද්‌වාරං ගච්‌ඡන්‌ති තං තදෙව පිධීයරෙ|
  count |92|
    block |බහූනි වස්‌සසහස්‌සානි ජනා නිරයගාමිනො|
    block |බාහා පග්‌ගය්‌හ කන්‌දන්‌ති පත්‌වා දුක්‌ඛං අනප්‌පකං|
  count |93|
    block |ආසීවිසංව කුපිතං තෙජස්‌සිං දුරතික්‌කමං|
    block |න සාධුරූපෙ ආසීදෙ සඤ්‌ඤතානං තපස්‌සිනං|
  count |94|
    block |අතිකායො මහිස්‌සාසො අජ්‌ජුනො කෙකකාධිපො|
    block |සහස්‌සබාහු උච්‌ඡින්‌නො ඉසිමාසජ්‌ජ ගොතමං|
  count |95|
    block |අරජං රජසා වච්‌ඡං කිසං අවකිරිය දණ්‌ඩකී|
    block |තාලොව මූලතො ඡින්‌නො ස රාජා විභවඞ්‌ගතො|
  count |96|
    block |උපහච්‌ච මනං මජ්‌ඣො මාතඞ්‌ගස්‌මිං යසස්‌සිනෙ|
    block |සපාරිසජ්‌ජො උච්‌ඡින්‌නො මජ්‌ඣාරඤ්‌ඤං තදා අහු|
  count |97|
    block |කණ්‌හදීපායනාසජ්‌ජ ඉසිං අන්‌ධකවෙණ්‌ඩයො|
    block |අඤ්‌ඤොඤ්‌ඤං මුසලා හන්‌ත්‌වා සම්‌පත්‌තා යමසාධනං|
  count |98|
    block |අථායං ඉසිනා සත්‌තො අන්‌තලික්‌ඛචරො පුරෙ|
    block |පාවෙක්‌ඛි පථවිං චෙච්‌චො හීනත්‌තො පත්‌තපරියායං|
  count |99|
    block |තස්‌මා හි ඡන්‌දාගමනං නප්‌පසංසන්‌ති පණ්‌ඩිතා|
    block |අදුට්‌ඨචිත්‌තො භාසෙය්‍ය ගිරං සච්‌චූපසංහිතං|
  count |100|
    block |මනසා චෙ පදුට්‌ඨෙන යො නරො පෙක්‌ඛතෙ මුනිං|
    block |විජ්‌ජාචරණසම්‌පන්‌නං ගන්‌තා සො නිරයං අධො|
  count |101|
    block |යෙ වුඩ්‌ඪෙ පරිභාසන්‌ති ඵරුසූපක්‌කමා ජනා|
    block |අනපච්‌චා අදායාදා තාලවත්‌ථු භවන්‌ති තෙ|
  count |102|
    block |යො ච පබ්‌බජිතං හන්‌ති කතකිච්‌චං මහෙසිනං|
    block |ස කාළසුත්‌තෙ නිරයෙ චිරරත්‌තාය පච්‌චති|
  count |103|
    block |යො ච රාජා අධම්‌මට්‌ඨො රට්‌ඨවිද්‌ධංසනො මගො|
    block |තාපයිත්‌වා ජනපදං තාපනෙ පෙච්‌ච පච්‌චති|
  count |104|
    block |සො ච වස්‌සසහස්‌සානි සතං දිබ්‌බානි පච්‌චති|
    block |අච්‌චිසඞ්‌ඝපරෙතො සො දුක්‌ඛං වෙදෙති වෙදනං|
  count |105|
    block |තස්‌ස අග්‌ගිසිඛා කායා නිච්‌ඡරන්‌ති පභස්‌සරා|
    block |තෙජොභක්‌ඛස්‌ස ගත්‌තානි ලොමෙහි ච නඛෙහි ච|
  count |106|
    block |ඩය්‌හමානෙන ගත්‌තෙන නිච්‌චං සන්‌තරබාහිරං|
    block |දුක්‌ඛාභිතුන්‌නො නදති නාගො තුත්‌තට්‌ටිතො යථා|
  count |107|
    block |යො ලොභා පිතරං හන්‌ති දොසා වා පුරිසාධමො|
    block |ස කාළසුත්‌තෙ නිරයෙ චිරරත්‌තාය පච්‌චති|
  count |108|
    block |ස තාදිසො පච්‌චති ලොහකුම්‌භියං පක්‌කඤ්‌ච සත්‌තීහි හනන්‌ති නිත්‌තචං|
    block |අන්‌ධං කරිත්‌වා මුත්‌තකරීසභක්‌ඛං ඛාරෙ නිමුජ්‌ජන්‌ති තථාවිධං නරං|
  count |109|
    block |තත්‌තං පක්‌කුථිතමයොගුළඤ්‌ච දීඝෙ ච ඵාලෙ චිරරත්‌තතාපිතෙ|
    block |වික්‌ඛම්‌භමාදාය විබන්‌ධ රජ්‌ජුභි විවටෙ මුඛෙ සම්‌පවිසන්‌ති රක්‌ඛසා|
  count |110|
    block |සාමා ච සොණා සබලා ච ගිජ්‌ඣා කාකොළසඞ්‌ඝා ච දිජා අයොමුඛා|
    block |සඞ්‌ගම්‌ම ඛාදන්‌ති විප්‌ඵන්‌දමානං ජිව්‌හං විභජ්‌ජ විඝාසං සලොහිතං|
  count |111|
    block |තං දඩ්‌ඪතාලං පරිභින්‌නගත්‌තං නිප්‌පොථයන්‌තා අනුවිචරන්‌ති රක්‌ඛසා|
    block |රතී හි නෙසං දුඛිනො පනීතරෙ එතාදිසස්‌මිං නිරයෙ වසන්‌ති|
    block |යෙ කෙචි ලොකෙ ඉධ පෙත්‌තිඝාතිනො|
  count |112|
    block |පුත්‌තො ච මාතරං හන්‌ත්‌වා ඉතො ගන්‌ත්‌වා යමක්‌ඛයං|
    block |භුසමාපජ්‌ජතෙ දුක්‌ඛං අත්‌තකම්‌මඵලූපගො|
  count |113|
    block |අමනුස්‌සා අතිබලා හන්‌තාරං ජනයන්‌තියා|
    block |අයොමයෙහි වාළෙහි පීළයන්‌ති පුනප්‌පුනං|
  count |114|
    block |තමස්‌සවං සකා ගත්‌තා රුහිරං අත්‌තසම්‌භවං|
    block |තම්‌බලොහවිලීනංව තත්‌තං පායෙන්‌ති මත්‌තිඝං|
  count |115|
    block |ජිගුච්‌ඡං කුණපං පූතිං දුග්‌ගන්‌ධං ගූථකද්‌දමං|
    block |පුබ්‌බලොහිතසඞ්‌කාසං රහදමොගය්‌හ තිට්‌ඨති|
  count |116|
    block |තමෙනං කිමයො තත්‌ථ අතිකායා අයොමුඛා|
    block |ඡවිං භෙත්‌වාන ඛාදන්‌ති සංගිද්‌ධා මංසලොහිතෙ|
  count |117|
    block |සො ච තං නිරයං පත්‌තො නිමුග්‌ගො සතපොරිසං|
    block |පූතිකං කුණපං වාති සමන්‌තා සතයොජනං|
  count |118|
    block |චක්‌ඛුමාපි හි චක්‌ඛූහි තෙන ගන්‌ධෙන ජීයති|
    block |එතාදිසං බ්‍රහ්‌මදත්‌ත මාතුඝො ලභතෙ දුඛං|
  count |119|
    block |ඛුරධාරමනුක්‌කම්‌ම තික්‌ඛං දුරභිසම්‌භවං|
    block |පතන්‌ති ගබ්‌භපාතියො දුග්‌ගං වෙතරණිං නදිං|
  count |120|
    block |අයොමයා සිම්‌බලියො සොළසඞ්‌ගුලකණ්‌ටකා|
    block |උභතො අභිලම්‌බන්‌ති දුග්‌ගං වෙතරණිං නදිං|
  count |121|
    block |තෙ අච්‌චිමන්‌තො තිට්‌ඨන්‌ති අග්‌ගික්‌ඛන්‌ධාව ආරකා|
    block |ආදිත්‌තා ජාතවෙදෙන උද්‌ධං යොජනමුග්‌ගතා|
  count |122|
    block |එතෙ වජන්‌ති නිරයෙ තත්‌තෙ තිඛිණකණ්‌ටකෙ|
    block |නාරියො ච අතිචාරා නරා ච පරදාරගූ|
  count |123|
    block |තෙ පතන්‌ති අධොක්‌ඛන්‌ධා විවත්‌තා විහතා පුථූ|
    block |සයන්‌ති විනිවිද්‌ධඞ්‌ගා දීඝං ජග්‌ගන්‌ති සබ්‌බදා|
  count |124|
    block |තතො රත්‍යා විවසානෙ මහතිං පබ්‌බතූපමං|
    block |ලොහකුම්‌භිං පවජ්‌ජන්‌ති තත්‌තං අග්‌ගිසමූදකං|
  count |125|
    block |එවං දිවා ච රත්‌තො ච දුස්‌සීලා මොහපාරුතා|
    block |අනුභොන්‌ති සකං කම්‌මං පුබ්‌බෙ දුක්‌කටමත්‌තනො|
  count |126|
    block |යා ච භරියා ධනක්‌කීතා සාමිකං අතිමඤ්‌ඤති|
    block |සස්‌සුං වා සසුරං වාපි ජෙට්‌ඨං වාපි නනන්‌දරං|
  count |127|
    block |තස්‌සා වඞ්‌කෙන ජිව්‌හග්‌ගං නිබ්‌බහන්‌ති සබන්‌ධනං|
    block |ස බ්‍යාමමත්‌තං කිමිනං ජිව්‌හං පස්‌සති අත්‌තනි|
    block |විඤ්‌ඤාපෙතුං න සක්‌කොති තාපනෙ පෙච්‌ච පච්‌චති|
  count |128|
    block |ඔරබ්‌භිකා සූකරිකා මච්‌ඡිකා මිගබන්‌ධකා|
    block |චොරා ගොඝාතකා ලුද්‌දා අවණ්‌ණෙ වණ්‌ණකාරකා|
  count |129|
    block |සත්‌තීහි ලොහකූටෙහි නෙත්‌තිංසෙහි උසූහි ච|
    block |හඤ්‌ඤමානා ඛාරනදිං පපතන්‌ති අවංසිරා|
  count |130|
    block |සායං පාතො කූටකාරී අයොකූටෙහි හඤ්‌ඤති|
    block |තතො වන්‌තං දුරත්‌තානං පරෙසං භුඤ්‌ජරෙ සදා|
  count |131|
    block |ධඞ්‌කා භෙරණ්‌ඩකා ගිජ්‌ඣා කාකොළා ච අයොමුඛා|
    block |විප්‌ඵන්‌දමානං ඛාදන්‌ති නරං කිබ්‌බිසකාරකං|
  count |132|
    block |යෙ මිගෙන මිගං හන්‌ති පක්‌ඛිං වා පන පක්‌ඛිනා|
    block |අසන්‌තො රජසා ඡන්‌නා ගන්‌තා තෙ නිරයුස්‌සදං|
  count |133|
    block |සන්‌තො ච උද්‌ධං ගච්‌ඡන්‌ති සුචිණ්‌ණෙනිධ කම්‌මුනා|
    block |සුචිණ්‌ණස්‌ස ඵලං පස්‌ස සඉන්‌දා දෙවා සබ්‍රහ්‌මකා|
  count |134|
    block |තං තං බ්‍රූමි මහාරාජ ධම්‌මං රට්‌ඨපතී චර|
    block |තථා රාජ චරාහි ධම්‌මං යථා තං සුචිණ්‌ණං නානුතප්‌පෙය්‍ය පච්‌ඡාති|
    block |අථ සට්‌ඨිනිපාතම්‌හි සුණාථ මම භාසිතං|
    block |ජාතකසව්‌හයනො පවරො සොණකඅරින්‌දමසව්‌හයනො|
    block |තථා වුත්‌තරථෙසභකිච්‌චවරොති|
  stand |සංකිච්‌චජාතකං දුතියං|
  stand |සට්‌ඨිනිපාතං නිට්‌ඨිතං|
  block |තස්‌සුද්‌දානං|
