block |චත්‌තාලීසනිපාතො|
  stand |නමො තස්‌ස භගවතො අරහතො සම්‌මාසම්‌බුද්‌ධස්‌සඛුද්‌දකනිකායෙ|
  block |දුතියො භාගො|
    count |  |
    block |තෙසකුණජාතකං|
    count |1|
      block |වෙස්‌සන්‌තරං තං පුච්‌ඡාමි සකුණ භද්‌දමත්‌ථු තෙ|
      block |රජ්‌ජං කාරෙතුකාමෙන කිං සු කිච්‌චං කතං වරං|
    count |2|
      block |චිරස්‌සං වත මං තාතො කංසො බාරාණසිග්‌ගහො|
      block |පමත්‌තො අප්‌පමත්‌තං මං පිතා පුත්‌තං අචොදයි|
    count |3|
      block |පඨමෙනෙව විතථං කොධං හාසං නිවාරයෙ|
      block |තතො කිච්‌චානි කාරෙය්‍ය තං වතං ආහු ඛත්‌තිය|
    count |4|
      block |යං ත්‌වං තාත තපොකම්‌මං පුබ්‌බෙ කතමසංසයං|
      block |රත්‌තො දුට්‌ඨො ච යං කයිරා න තං කයිරා තතො පුන|
    count |5|
      block |ඛත්‌තියස්‌ස පමත්‌තස්‌ස රට්‌ඨස්‌මිං රට්‌ඨවඩ්‌ඪන|
      block |සබ්‌බෙ භොගා විනස්‌සන්‌ති රඤ්‌ඤො තං වුච්‌චතෙ අඝං|
    count |6|
      block |සිරී තාත අලක්‌ඛී ච පුච්‌ඡිතා එතදබ්‍රවුං|
      block |උට්‌ඨාන වීරියෙ පොසෙ රමාහං අනුසූයකෙ|
    count |7|
      block |උසූයකෙ දුහදයෙ පුරිසෙ කම්‌මදුස්‌සකෙ|
      block |කාලකණ්‌ණී මහාරාජ රමති චක්‌කභඤ්‌ජනී|
    count |8|
      block |සො ත්‌වං සබ්‌බෙසු සුහදයො සබ්‌බෙසං රක්‌ඛිතො භව|
      block |අලක්‌ඛිං නුද මහාරාජ ලක්‌ඛ්‍යා භව නිවෙසනං|
    count |9|
      block |ස ලක්‌ඛීධිතිසම්‌පන්‌නො පුරිසො හි මහග්‌ගතො|
      block |අමිත්‌තානං කාසිපති මූලං අග්‌ගඤ්‌ච ඡින්‌දති|
    count |10|
      block |සක්‌කොපි හි භූතපති උට්‌ඨානෙ නප්‌පමජ්‌ජති|
      block |ස කල්‍යාණෙ ධිතිං කත්‌වා උට්‌ඨානෙ කුරුතෙ මනො|
    count |11|
      block |ගන්‌ධබ්‌බා පිතරො දෙවා සාජීවා හොන්‌ති තාදිනො|
      block |උට්‌ඨාහතො අප්‌පමජ්‌ජතො අනුතිට්‌ඨන්‌ති දෙවතා|
    count |12|
      block |සො අප්‌පමත්‌තො අක්‌කුද්‌ධො තාත කිච්‌චානි කාරය|
      block |වායමස්‌සු ච කිච්‌චෙසු නාලසො වින්‌දතෙ සුඛං|
    count |13|
      block |තත්‌ථෙව තෙ වත්‌තපදා එසාව අනුසාසනී|
      block |අලං මිත්‌තෙ සුඛාපෙතුං අමිත්‌තානං දුඛාය ච|
    count |14|
      block |සක්‌ඛිසි ත්‌වං කුණ්‌ඩලිනි මඤ්‌ඤසි ඛත්‌තබන්‌ධුනි|
      block |රජ්‌ජං කාරෙතුකාමෙන කිං සු කිච්‌චං කතං වරං|
    count |15|
      block |ද්‌වෙව තාත පදකානි යත්‌ථ සබ්‌බං පතිට්‌ඨිතං|
      block |අලද්‌ධස්‌ස ච යො ලාභො ලද්‌ධස්‌ස චානුරක්‌ඛණා|
    count |16|
      block |අමච්‌චෙ තාත ජානාහි ධීරෙ අත්‌ථස්‌ස කොවිදෙ|
      block |අනක්‌ඛා කිතවෙ තාත අසොණ්‌ඩෙ අවිනාසකෙ|
    count |17|
      block |යො ච තං තාත රක්‌ඛෙය්‍ය ධනං යඤ්‌චෙව තෙ සියා|
      block |සූතොව රථං සඞ්‌ගණ්‌හෙ සො තෙ කිච්‌චානි කාරයෙ|
    count |18|
      block |සුසඞ්‌ගහිතන්‌තජනො සයං විත්‌තං අවෙක්‌ඛිය|
      block |නිධිඤ්‌ච ඉණදානඤ්‌ච න කරෙ පරපත්‌තියා|
    count |19|
      block |සයං ආයං වයං ජඤ්‌ඤා සයං ජඤ්‌ඤා කතාකතං|
      block |නිග්‌ගණ්‌හෙ නිග්‌ගහාරහං පග්‌ගණ්‌හෙ පග්‌ගහාරහං|
    count |20|
      block |සයං ජානපදං අත්‌ථං අනුසාස රථෙසභ|
      block |මා තෙ අධම්‌මිකා යුත්‌තා ධනං රට්‌ඨඤ්‌ච නාසයුං|
    count |21|
      block |මා ච වෙගෙන කිච්‌චානි කරොසි කාරයෙසි වා|
      block |වෙගසා හි කතං කම්‌මං මන්‌දො පච්‌ඡානුතප්‌පති|
    count |22|
      block |මා තෙ අධිසරෙ මුඤ්‌ච සුබාළ්‌හමධිකොධිතං|
      block |කොධසා හි බහූ ඵීතා කුලා අකුලතං ගතා|
    count |23|
      block |මා තාත ඉස්‌සරොම්‌හීති අනත්‌ථාය පතාරයි|
      block |ඉත්‌ථීනං පුරිසානඤ්‌ච මා තෙ ආසි දුඛුද්‍රයො|
    count |24|
      block |අපෙතලොමහංසස්‌ස රඤ්‌ඤො කාමානුසාරිනො|
      block |සබ්‌බෙ භොගා විනස්‌සන්‌ති රඤ්‌ඤො තං වුච්‌චතෙ අඝං|
    count |25|
      block |තත්‌ථෙව තෙ වත්‌තපදා එසාව අනුසාසනී|
      block |දක්‌ඛස්‌සුදානි පුඤ්‌ඤකරො අසොණ්‌ඩො අවිනාසකො|
      block |සීලවාස්‌සු මහාරාජ දුස්‌සීලො විනිපාතිකො|
    count |26|
      block |අපුච්‌ඡිම්‌හ කොසියගොත්‌තං කුණ්‌ඩලිනිං තථෙව ච|
      block |ත්‌වං දානි වදෙහි ජම්‌බුක බලානං බලමුත්‌තමං|
    count |27|
      block |බලං පඤ්‌චවිධං ලොකෙ පුරිසස්‌මිං මහග්‌ගතෙ|
      block |තත්‌ථ බාහුබලං නාම චරිමං වුච්‌චතෙ බලං|
    count |28|
      block |භොගබලඤ්‌ච දීඝාවු දුතියං වුච්‌චතෙ බලං|
      block |අමච්‌චබලඤ්‌ච දීඝාවු තතියං වුච්‌චතෙ බලං|
    count |29|
      block |අභිජච්‌චබලං චෙව තං චතුත්‌ථං අසංසයං|
      block |යානි චෙතානි සබ්‌බානි අධිගණ්‌හාති පණ්‌ඩිතො|
    count |30|
      block |තං බලානං බලං සෙට්‌ඨං අග්‌ගං පඤ්‌ඤාබං බලං|
      block |පඤ්‌ඤාබලෙනුපත්‌ථද්‌ධො අත්‌ථං වින්‌දති පණ්‌ඩිතො|
    count |31|
      block |අපි චෙ ලභති මන්‌දො ඵීතං ධරණිමුත්‌තමං|
      block |අකාමස්‌ස පසය්‌හං වා අඤ්‌ඤො තං පටිපජ්‌ජති|
    count |32|
      block |අභිජාතොපි චෙ හොති රජ්‌ජං ලද්‌ධාන ඛත්‌තියො|
      block |දුප්‌පඤ්‌ඤො හි කාසිපති සබ්‌බෙනපි න ජීවති|
    count |33|
      block |පඤ්‌ඤාව සුතං විනිච්‌ඡිනී පඤ්‌ඤා කිත්‌ති සිලොකවඩ්‌ඪනී|
      block |පඤ්‌ඤාසහිතො නරො ඉධ අපි දුක්‌ඛෙ සුඛානි වින්‌දති|
    count |34|
      block |පඤ්‌ඤඤ්‌ච ඛො අසුස්‌සූසං න කොචි අධිගච්‌ඡති|
      block |බහුස්‌සුතං අනාගම්‌ම ධම්‌මට්‌ඨං අවිනිබ්‌භුජං|
    count |35|
      block |යො ච ධම්‌මවිභඞ්‌ගඤ්‌ඤූ කාලුට්‌ඨායී මතන්‌දිතො|
      block |අනුට්‌ඨහති කාලෙන කම්‌මඵලං තස්‌ස ඉජ්‌ඣති|
    count |36|
      block |අනායතන සීලස්‌ස අනායතන සෙවිනො|
      block |න නිබ්‌බින්‌දියකාරිස්‌ස සම්‌මදත්‌ථො විපච්‌චති|
    count |37|
      block |අජ්‌ඣත්‌තඤ්‌ච පයුත්‌තස්‌ස තථායතනසෙවිනො|
      block |අනිබ්‌බින්‌දියකාරිස්‌ස සම්‌මදත්‌ථො විපච්‌චති|
    count |38|
      block |යොගප්‌පයොගසඞ්‌ඛාතං සම්‌භතස්‌සානුරක්‌ඛණං|
      block |තානි ත්‌වං තාත සෙවස්‌සු මා අකම්‌මාය රන්‌ධයි|
      block |අකම්‌මුනා හි දුම්‌මෙධො නළාගාරංව සීදති|
    count |39|
      block |ධම්‌මං චර මහාරාජ මාතාපිතූසු ඛත්‌තිය|
      block |ඉධ ධම්‌මං චරිත්‌වාන රාජ සග්‌ගං ගමිස්‌සසි|
    count |40|
      block |ධම්‌මං චර මහාරාජ පුත්‌තදාරෙසු ඛත්‌තිය|
      block |ඉධ ධම්‌මං චරිත්‌වාන රාජ සග්‌ගං ගමිස්‌සසි|
    count |41|
      block |ධම්‌මං චර මහාරාජ මිත්‌තාමච්‌චෙසු ඛත්‌තිය|
      block |ඉධ ධම්‌මං චරිත්‌වාන රාජ සග්‌ගං ගමිස්‌සසි|
    count |42|
      block |ධම්‌මං චර මහාරාජ වාහනෙසු බලෙසු ච|
      block |ඉධ ධම්‌මං චරිත්‌වාන රාජ සග්‌ගං ගමිස්‌සසි|
    count |43|
      block |ධම්‌මං චර මහාරාජ ගාමෙසු නිගමෙසු ච…පෙ …|
    count |44|
      block |ධම්‌මං චර මහාරාජ රට්‌ඨෙසු ජනපදෙසු ච…පෙ …|
    count |45|
      block |ධම්‌මං චර මහාරාජ සමණ බ්‍රාහ්‌මණෙසු ච…පෙ …|
    count |46|
      block |ධම්‌මං චර මහාරාජ මිගපක්‌ඛීසු ඛත්‌තිය|
      block |ඉධ ධම්‌මං චරිත්‌වාන රාජ සග්‌ගං ගමිස්‌සසි|
    count |47|
      block |ධම්‌මං චර මහාරාජ ධම්‌මො චිණ්‌ණො සුඛාවහො|
      block |ඉධ ධම්‌මං චරිත්‌වාන රාජ සග්‌ගං ගමිස්‌සසි|
    count |48|
      block |ධම්‌මං චර මහාරාජ සඉන්‌දා දෙවා සබ්‍රහ්‌මකා|
      block |සුචිණ්‌ණෙන දිවං පත්‌තා මා ධම්‌මං රාජ පාමදො|
    count |49|
      block |තත්‌ථෙව තෙ වත්‌තපදා එසාව අනුසාසනී|
      block |සප්‌පඤ්‌ඤසෙවී කල්‍යාණී සමත්‌තං සාම තං විදූති|
    stand |තෙසකුණජාතකං පඨමං|
    count |  |
    block |සරභඞ්‌ගජාතකං|
    count |50|
      block |අලඞ්‌කතා කුණ්‌ඩලිනො සුවත්‌ථා වෙළුරියමුත්‌තාථරුඛග්‌ගබන්‌ධා|
      block |රථෙසභා තිට්‌ඨථ කෙ නු තුම්‌හෙ කථං වො ජානන්‌ති මනුස්‌සලොකෙ|
    count |51|
      block |අහමට්‌ඨකො භීමරථො පනායං කාලිඞ්‌ගරාජා පන උග්‌ගතොයං|
      block |සුසඤ්‌ඤතානං ඉසීනං දස්‌සනාය ඉධාගතා පුච්‌ඡිතායෙම්‌හ පඤ්‌හෙ|
    count |52|
      block |වෙහායසං තිට්‌ඨසි අන්‌තලික්‌ඛෙ පථද්‌ධුනො පන්‌නරසෙව චන්‌දො|
      block |පුච්‌ඡාමි තං යක්‌ඛ මහානුභාව කථං තං ජානන්‌ති මනුස්‌සලොකෙ|
    count |53|
      block |යමාහු දෙවෙසු සුජම්‌පතීති මඝවාති තං ආහු මනුස්‌සලොකෙ|
      block |ස දෙවරාජා ඉදමජ්‌ජ පත්‌තො සුසඤ්‌ඤතානං ඉසීනං දස්‌සනාය|
    count |54|
      block |දූරෙ සුතා නො ඉසයො සමාගතා මහිද්‌ධිකා ඉද්‌ධිගුණූපපන්‌නා|
      block |වන්‌දාමි තෙ අයිරෙ පසන්‌නචිත්‌තො යෙ ජීවලොකෙත්‌ථ මනුස්‌සසෙට්‌ඨා|
    count |55|
      block |ගන්‌ධො ඉසීනං චිරදික්‌ඛිතානං කායා චුතො ගච්‌ඡති මාලුතෙන|
      block |ඉතො පටික්‌කම්‌ම සහස්‌සනෙත්‌ත ගන්‌ධො ඉසීනං අසුචි දෙවරාජ|
    count |56|
      block |ගන්‌ධො ඉසීනං චිරදික්‌ඛිතානං කායා චුතො ගච්‌ඡතු මාලුතෙන|
      block |විචිත්‍රපුප්‌ඵං සුරභිංව මාලං ගන්‌ධඤ්‌ච එතං පාටිකඞ්‌ඛාම භන්‌තෙ|
      block |න හෙත්‌ථ දෙවා පටික්‌කූලසඤ්‌ඤිනො|
    count |57|
      block |පුරින්‌දදො භූතපතී යසස්‌සී දෙවානමින්‌දො සක්‌කො මඝවා සුජම්‌පති|
      block |ස දෙවරාජා අසුරගණප්‌පමද්‌දනො ඔකාසමාකඞ්‌ඛති පඤ්‌හ පුච්‌ඡිතුං|
    count |58|
      block |කො නෙවිමෙසං ඉධ පණ්‌ඩිතානං පඤ්‌හෙ පුට්‌ඨො නිපුණෙ බ්‍යාකරිස්‌සති|
      block |තිණ්‌ණඤ්‌ච රඤ්‌ඤං මනුජාධිපානං දෙවානමින්‌දස්‌ස ච වාසවස්‌ස|
    count |59|
      block |අයං ඉසි සරභඞ්‌ගො තපස්‌සී යතො ජාතො විරතො මෙථුනස්‌මා|
      block |ආචෙරපුත්‌තො සුවිනීතරූපො සො නෙසං පඤ්‌හානි වියාකරිස්‌සති|
    count |60|
      block |කොණ්‌ඩඤ්‌ඤ පඤ්‌හානි වියාකරොහි යාචන්‌ති තං ඉසයො සාධුරූපා|
      block |කොණ්‌ඩඤ්‌ඤ එසො මනුජෙසු ධම්‌මො යං වුද්‌ධ මාගච්‌ඡති එස භාරො|
    count |61|
      block |කතාවකාසා පුච්‌ඡන්‌තු භොන්‌තො යං කිඤ්‌චි පඤ්‌හං මනසාභිපත්‌ථිතං|
      block |අහඤ්‌හි තං තං වො වියාකරිස්‌සං ඤත්‌වා සයං ලොකමිමං පරඤ්‌ච|
    count |62|
      block |තතො ච මඝවා සක්‌කො අත්‌ථදස්‌සී පුරින්‌දදො|
      block |අපුච්‌ඡි පඨමං පඤ්‌හං යඤ්‌චාසි අභිපත්‌ථිතං|
    count |63|
      block |කිං සූ වධිත්‌වා න කදාචි සොචති කිස්‌සප්‌පහානං ඉසයො වණ්‌ණයන්‌ති|
      block |කස්‌සීධ වුත්‌තං ඵරුසං ඛමෙථ අක්‌ඛාහි මෙ කොණ්‌ඩඤ්‌ඤ එතමත්‌ථං|
    count |64|
      block |කොධං වධිත්‌වා න කදාචි සොචති මක්‌ඛප්‌පහානං ඉසයො වණ්‌ණයන්‌ති|
      block |සබ්‌බෙසං වුත්‌තං ඵරුසං ඛමෙථ එතං ඛන්‌තිං උත්‌තමමාහු සන්‌තො|
    count |65|
      block |සක්‌කා උභින්‌නං වචනං තිතික්‌ඛිතුං සදිසස්‌ස වා සෙට්‌ඨතරස්‌ස වාපි|
      block |කථං නු හීනස්‌ස වචො ඛමෙථ අක්‌ඛාහි මෙ කොණ්‌ඩඤ්‌ඤ එතමත්‌ථං|
    count |66|
      block |භයා හි සෙට්‌ඨස්‌ස වචො ඛමෙථ සාරම්‌භහෙතූ පන සාදිසස්‌ස|
      block |යො චීධ හීනස්‌ස වචො ඛමෙථ එතං ඛන්‌තිං උත්‌තමමාහු සන්‌තො|
    count |67|
      block |කථං විජඤ්‌ඤා චතුපත්‌ථරූපං සෙට්‌ඨං සරික්‌ඛං අථවාපි හීනං|
      block |විරූපරූපෙන චරන්‌ති සන්‌තො තස්‌මා හි සබ්‌බෙසං වචො ඛමෙථ|
    count |68|
      block |න හෙතමත්‌ථං මහතීපි සෙනා සරාජිකා යුජ්‌ඣමානා ලභෙථ|
      block |යං ඛන්‌තිමා සප්‌පුරිසො ලභෙථ ඛන්‌තී බලස්‌සූපසමන්‌ති වෙරා|
    count |69|
      block |සුභාසිතං තෙ අනුමොදියාන අඤ්‌ඤං තං පුච්‌ඡාමි තදිඞ්‌ඝ බ්‍රූහි|
      block |යථා අහුං දණ්‌ඩකී නාළිකෙරො අථජ්‌ජුනො කලාබු චාපි රාජා|
      block |තෙසං ගතිං බ්‍රූහි සුපාපකම්‌මිනං කත්‌ථූපපන්‌නා ඉසිනං විහෙඨකා|
    count |70|
      block |කිසඤ්‌හි වච්‌ඡං අවකිරිය දණ්‌ඩකී උච්‌ඡින්‌නමූලො සජනො සරට්‌ඨො|
      block |කුක්‌කුළනාමෙ නිරයම්‌හි පච්‌චති තස්‌ස ඵුලිඞ්‌ගානි පතන්‌ති කායෙ|
    count |71|
      block |යො සඤ්‌ඤතෙ පබ්‌බජිතෙ අහෙඨයි ධම්‌මං භණන්‌තෙ සමණෙ අදූසකෙ|
      block |තං නාළිකෙරං සුනඛා පරත්‌ථ සඞ්‌ගම්‌ම ඛාදන්‌ති විඵන්‌දමානං|
    count |72|
      block |අථජ්‌ජුනො නිරයෙ සත්‌තිසූලෙ අවංසිරො පතිතො උද්‌ධංපාදො|
      block |අඞ්‌ගීරසං ගොතමං හෙඨයිත්‌වා ඛන්‌තිං තපස්‌සිං චිරබ්‍රහ්‌මචාරිං|
    count |73|
      block |යො ඛණ්‌ඩසො පබ්‌බජිතං අඡෙදයි ඛන්‌තිං වදන්‌තං සමණං අදූසකං|
      block |කලාබුවීචිං උපපජ්‌ජ පච්‌චති මහාපතාපං කටුකං භයානකං|
    count |74|
      block |එතානි සුත්‌වා නිරයානි පණ්‌ඩිතො අඤ්‌ඤානි පාපිට්‌ඨතරානි චෙත්‌ථ|
      block |ධම්‌මං චරෙ සමණබ්‍රාහ්‌මණෙසු එවඞ්‌කරො සග්‌ගමුපෙති ඨානං|
    count |75|
      block |සුභාසිතං තෙ අනුමොදියාන අඤ්‌ඤං තං පුච්‌ඡාමි තදිඞ්‌ඝ බ්‍රූහි|
      block |කථංවිධං සීලවන්‌තං වදන්‌ති කථංවිධං පඤ්‌ඤවන්‌තං වදන්‌ති|
      block |කථංවිධං සප්‌පුරිසං වදන්‌ති කථංවිධං නො සිරි නො ජහාති|
    count |76|
      block |කායෙන වාචාය ච යොධ සඤ්‌ඤතො මනසා ච කිඤ්‌චි න කරොති පාපං|
      block |න අත්‌තහෙතූ අලිකං භණෙති තථාවිධං සීලවන්‌තං වදන්‌ති|
    count |77|
      block |ගම්‌භීරපඤ්‌හං මනසාභිචින්‌තයං නාච්‌චාහිතං කම්‌ම කරොති ලුද්‌දං|
      block |කාලාගතං අත්‌ථපදං න රිඤ්‌චති තථාවිධං පඤ්‌ඤවන්‌තං වදන්‌ති|
    count |78|
      block |යො වෙ කතඤ්‌ඤූ කතවෙදි ධීරො කල්‍යාණමිත්‌තො දළ්‌හභත්‌ති ච හොති|
      block |දුඛිතස්‌ස සක්‌කච්‌ච කරොති කිච්‌චං තථාවිධං සප්‌පුරිසං වදන්‌ති|
    count |79|
      block |එතෙහි සබ්‌බෙහි ගුණෙහුපෙතො සද්‌ධො මුදූ සංවිභාගී වදඤ්‌ඤූ|
      block |සඞ්‌ගාහකං සඛිලං සණ්‌හවාචං තථාවිධං නො සිරි නො ජහාති|
    count |80|
      block |සුභාසිතං තෙ අනුමොදියාන අඤ්‌ඤං තං පුච්‌ඡාමි තදිඞ්‌ඝ බ්‍රූහි|
      block |සීලං සිරිඤ්‌චාපි සතඤ්‌ච ධම්‌මං පඤ්‌ඤඤ්‌ච කං සෙට්‌ඨතරං වදන්‌ති|
    count |81|
      block |පඤ්‌ඤා හි සෙට්‌ඨා කුසලා වදන්‌ති නක්‌ඛත්‌තරාජාරිව තාරකානං|
      block |සීලං සීරී චාපි සතඤ්‌ච ධම්‌මො අන්‌වායිකා පඤ්‌ඤවතො භවන්‌ති|
    count |82|
      block |සුභාසිතං තෙ අනුමොදියාන අඤ්‌ඤං තං පුච්‌ඡාමි තදිඞ්‌ඝ බ්‍රූහි|
      block |කථංකරො කින්‌තිකරො කිමාචරං කිං සෙවමානො ලභතීධ පඤ්‌ඤං|
      block |පඤ්‌ඤාය දානිප්‌පටිපං වදෙහි කථංකරො පඤ්‌ඤවා හොති මච්‌චො|
    count |83|
      block |සෙවෙථ වුද්‌ධෙ නිපුණෙ බහුස්‌සුතෙ උග්‌ගාහකො ච පරිපුච්‌ඡකො සියා|
      block |සුණෙය්‍ය සක්‌කච්‌ච සුභාසිතානි එවංකරො පඤ්‌ඤවා හොති මච්‌චො|
    count |84|
      block |පඤ්‌ඤවා කාමගුණෙ අවෙක්‌ඛති අනිච්‌චතො දුක්‌ඛතො රොගතො ච|
      block |එවං විපස්‌සී පජහාති ඡන්‌දං දුක්‌ඛෙසු කාමෙසු මහබ්‌භයෙසු|
    count |85|
      block |ස වීතරාගො පවිනෙය්‍ය දොසං මෙත්‌තං චිත්‌තං භාවයෙ අප්‌පමාණං|
      block |සබ්‌බෙසු භූතෙසු නිධාය දණ්‌ඩං අනින්‌දිතො බ්‍රහ්‌මමුපෙති ඨානං|
    count |86|
      block |මහත්‌ථියං ආගමනං අහොසි තවමට්‌ඨකා භීමරථස්‌ස චාපි|
      block |කාලිඞ්‌ගරාජස්‌ස ච උග්‌ගතස්‌ස සබ්‌බෙස වො කාමරාගො පහීනො|
    count |87|
      block |එවමෙතං පරචිත්‌තවෙදි සබ්‌බෙස නො කාමරාගො පහීනො|
      block |කරොහි ඔකාසමනුග්‌ගහාය යථා ගතිං තෙ අභිසම්‌භවෙම|
    count |88|
      block |කරොමි ඔකාසමනුග්‌ගහාය තථා හි වො කාමරාගො පහීනො|
      block |ඵරාථ කායං විපුලාය පීතියා යථා ගතිං මෙ අභිසම්‌භවෙථ|
    count |89|
      block |සබ්‌බං කරිස්‌සාම තවානුසාසනිං යං යං තුවං වක්‌ඛසි භූරිපඤ්‌ඤ|
      block |ඵරාම කායං විපුලාය පීතියා යථා ගතිං තෙ අභිසම්‌භවෙම|
    count |90|
      block |කතාය වච්‌ඡස්‌ස කිසස්‌ස පූජා ගච්‌ඡන්‌තු භොන්‌තො ඉසයො සාධුරූපා|
      block |ඣානෙ රතා හොථ සදා සමාහිතා එසා රතී පබ්‌බජිතස්‌ස සෙට්‌ඨා|
    count |91|
      block |සුත්‌වාන ගාථා පරමත්‌ථසංහිතා සුභාසිතා ඉසිනා පණ්‌ඩිතෙන|
      block |තෙ වෙදජාතා අනුමොදමානා පක්‌කාමු දෙවා දෙවපුරං යසස්‌සිනො|
    count |92|
      block |ගාථා ඉමා අත්‌ථවතී සුබ්‍යඤ්‌ජනා සුභාසිතා ඉසිනා පණ්‌ඩිතෙන|
      block |යො කොචිමා අට්‌ඨිකත්‌වා සුණෙය්‍ය ලභෙථ පුබ්‌බාපරියං විසෙසං|
      block |ලද්‌ධාන පුබ්‌බාපරියං විසෙසං අදස්‌සනං මච්‌චුරාජස්‌ස ගච්‌ඡෙ|
    count |93|
      block |සාලිස්‌සරො සාරිපුත්‌තො මෙණ්‌ඩිස්‌සරො ච කස්‌සපො|
      block |පබ්‌බතො අනුරුද්‌ධො ච කච්‌චායනො ච දෙවලො|
    count |94|
      block |අනුසිස්‌සො ච ආනන්‌දො කිසවච්‌ඡො ච කොලිතො|
      block |නාරදො උදායී ථෙරො පරිසා බුද්‌ධපරිසා|
      block |සරභඞ්‌ගො ලොකනාථො එවං ධාරෙථ ජාතකන්‌ති|
    stand |සරභඞ්‌ගජාතකං දුතියං|
    count |  |
    block |අලම්‌බුසාජාතකං|
    count |95|
      block |අථ බ්‍රවි බ්‍රහා ඉන්‌දො වත්‍රභූ ජයතං පිතා|
      block |දෙවකඤ්‌ඤං පරාභෙත්‌වා සුධම්‌මායං අලම්‌බුසං|
    count |96|
      block |මිස්‌සෙ දෙවා තං යාචන්‌ති තාවතිංසා සඉන්‌දකා|
      block |ඉසිප්‌පලොභනෙ ගච්‌ඡ ඉසිසිඞ්‌ගං අලම්‌බුසෙ|
    count |97|
      block |පුරායං අම්‌හෙ අච්‌චෙති වත්‌තවා බ්‍රහ්‌මචරියවා|
      block |නිබ්‌බානාභිරතො වුද්‌ධො තස්‌ස මග්‌ගානි ආවර|
    count |98|
      block |දෙවරාජ කිමෙව ත්‌වං මමෙව තුවං සික්‌ඛසි|
      block |ඉසිප්‌පලොභනෙ ගච්‌ඡ සන්‌ති අඤ්‌ඤාපි අච්‌ඡරා|
    count |99|
      block |මාදිසියො පවරා චෙව අසොකෙ නන්‌දනෙ වනෙ|
      block |තාසම්‌පි හොතු පරියායො තාපි යන්‌තු පලොභනා|
    count |100|
      block |අද්‌ධා හි සච්‌චං භණසි සන්‌ති අඤ්‌ඤාපි අච්‌ඡරා|
      block |තාදිසියො පවරා චෙව අසොකෙ නන්‌දනෙ වනෙ|
    count |101|
      block |න තා එවං පජානන්‌ති පාරිචරියං පුමං ගතා|
      block |යාදිසං ත්‌වං පජානාසි නාරි සබ්‌බඞ්‌ගසොභනෙ|
    count |102|
      block |ත්‌වමෙව ගච්‌ඡ කල්‍යාණි ඉත්‌ථීනං පවරා චසි|
      block |තවෙව වණ්‌ණරූපෙන සවසමානයිස්‌සසි|
    count |103|
      block |න වාහං න ගමිස්‌සාමි දෙවරාජෙන පෙසිතා|
      block |විභෙමි චෙතං ආසාදුං උග්‌ගතෙජො හි බ්‍රාහ්‌මණො|
    count |104|
      block |අනෙකෙ නිරයං පත්‌තා ඉසිමාසාදියා ජනා|
      block |ආපන්‌නා මොහසංසාරං තස්‌මා ලොමානි හංසයෙ|
    count |105|
      block |ඉදං වත්‌වාන පක්‌කාමි අච්‌ඡරා කාමවණ්‌ණිනී|
      block |මිස්‌සා මිස්‌සිතු මිච්‌ඡන්‌තී ඉසිසිඞ්‌ගං අලම්‌බුසා|
    count |106|
      block |සා ච තං වනමොගය්‌හ ඉසිසිඞ්‌ගෙන රක්‌ඛිතං|
      block |බිම්‌බජාලකසඤ්‌ඡන්‌නං සමන්‌තා අඩ්‌ඪයොජනං|
    count |107|
      block |පාතොව පාතරාසම්‌හි උදණ්‌හසමයං පති|
      block |අග්‌ගිට්‌ඨං පරිමජ්‌ජන්‌තං ඉසිසිඞ්‌ගං උපාගමි|
    count |108|
      block |කා නු විජ්‌ජුරිවාභාසි ඔසධී විය තාරකා|
      block |විචිත්‌තහත්‌ථාභරණා ආමුත්‌තමණිකුණ්‌ඩලා|
    count |109|
      block |ආදිච්‌චවණ්‌ණසඞ්‌කාසා හෙමචන්‌දනගන්‌ධිනී|
      block |සඤ්‌ඤතූරූ මහාමායා කුමාරී චාරුදස්‌සනා|
    count |110|
      block |විලග්‌ගා මුදුකා සුද්‌ධා පාදා තෙ සුප්‌පතිට්‌ඨිතා|
      block |ගමනා කාමනීයා තෙ හරන්‌තියෙව මෙ මනො|
    count |111|
      block |අනුපුබ්‌බාව තෙ ඌරූ නාගනාසසමූපමා|
      block |විමට්‌ඨා තුය්‌හං සුස්‌සොණී අක්‌ඛස්‌ස ඵලකං යථා|
    count |112|
      block |උප්‌පලස්‌සෙව කිඤ්‌ජක්‌ඛා නාභි තෙ සාධු සණ්‌ඨිතා|
      block |පූරා කණ්‌හඤ්‌ජනස්‌සෙව දූරතො පටිදිස්‌සති|
    count |113|
      block |දුවිධා ජාතා උරජා අවණ්‌ටා සාධු පච්‌චුදා|
      block |පයොධරා අපතිතා අඩ්‌ඪලාබුසමා ථනා|
    count |114|
      block |දීඝා කම්‌බුතලාභාසා ගීවා එණෙය්‍යකා යථා|
      block |පණ්‌ඩරාවරණා වග්‌ගු චතුත්‌ථමනසන්‌නිභා|
    count |115|
      block |උද්‌ධග්‌ගා ච අධග්‌ගා ච දුමග්‌ගපරිමජ්‌ජිතා|
      block |දුවිජා නෙලසම්‌භූතා දන්‌තා තව සුදස්‌සනා|
    count |116|
      block |අපණ්‌ඩරා ලොහිතන්‌තා ජිඤ්‌ජූක ඵලසන්‌නිභා|
      block |ආයතා ච විසාලා ච නෙත්‌තා තව සුදස්‌සනා|
    count |117|
      block |නාතිදීඝා සුසම්‌මට්‌ඨා කනකබ්‍යා සමොචිතා|
      block |උත්‌තමඞ්‌ගරුහා තුය්‌හං කෙසා චන්‌දනගන්‌ධිකා|
    count |118|
      block |යාවතා කසිගොරක්‌ඛා වාණිජානං ච යා ගති|
      block |ඉසීනඤ්‌ච පරක්‌කන්‌තං සඤ්‌ඤතානං තපස්‌සිනං|
    count |119|
      block |න තෙ සමසමං පස්‌සෙ අස්‌මිං පථවි මණ්‌ඩලෙ|
      block |කො වා ත්‌වං කස්‌ස වා පුත්‌තො කථං ජානෙමු තං මයං|
    count |120|
      block |න පඤ්‌හකාලො භද්‌දන්‌තෙ කස්‌සපෙවං ගතෙ සති|
      block |එහි සම්‌ම රමිස්‌සාම උභො අස්‌මාකමස්‌සමෙ|
      block |එහි තං උපගූහිස්‌සං රතීනං කුසලො භව|
    count |121|
      block |ඉදං වත්‌වාන පක්‌කාමි අච්‌ඡරා කාමවණ්‌ණිනී|
      block |මිස්‌සා මිස්‌සිතුමිච්‌ඡන්‌තී ඉසිසිඞ්‌ගං අලම්‌බුසා|
    count |122|
      block |සො ච වෙගෙන නික්‌ඛම්‌ම ඡෙත්‌වා දන්‌ධපරක්‌කමං|
      block |තමුත්‌තමාසු වෙණීසු අජ්‌ඣප්‌පත්‌තො පරාමසි|
    count |123|
      block |තමුදාවත්‌ත කල්‍යාණී පලිස්‌සජි සුසොභනා|
      block |චවිතම්‌හි බ්‍රහ්‌මචරියා යථා තං අථ තොසිතා|
    count |124|
      block |මනසා අගමා ඉන්‌දං වසන්‌තං නන්‌දනෙ වනෙ|
      block |තස්‌සා සඞ්‌කප්‌පමඤ්‌ඤාය මඝවා දෙවකුඤ්‌ජරො|
    count |125|
      block |පල්‌ලඞ්‌කං පහිණී ඛිප්‌පං සොවණ්‌ණං සොපවාහනං|
      block |සඋත්‌තරච්‌ඡදපඤ්‌ඤාසං සහස්‌සපටියත්‌ථතං|
    count |126|
      block |තමෙනං තත්‌ථ ධාරෙසි උරෙ කත්‌වාන සොභනා|
      block |යථා එකමුහුත්‌තංව තීණි වස්‌සානි ධාරයි|
    count |127|
      block |විමදො තීහි වස්‌සෙහි පබුජ්‌ඣිත්‌වාන බ්‍රාහ්‌මණො|
      block |අද්‌දසාසි හරිත රුක්‌ඛෙ සමන්‌තා අග්‌ගියායනං|
    count |128|
      block |නවපත්‌තවනං ඵුල්‌ලං කොකිලග්‌ගණඝොසිතං|
      block |සමන්‌තා පවිලොකෙත්‌වා රුදං අස්‌සූනි වත්‌තයි|
    count |129|
      block |න ජුහෙ න ජපෙ මන්‌තෙ අග්‌ගිහුත්‌තං පහාපිතං|
      block |කො නු මෙ පාරිචරියාය පුබ්‌බෙ චිත්‌තං පලොභයි|
    count |130|
      block |අරඤ්‌ඤෙ මෙ විහරතො යො මෙ තෙජා හ සම්‌භුතං|
      block |නානාරත්‌නපරිපූරං නාවංව ගණ්‌හි අණ්‌ණවෙ|
    count |131|
      block |අහං තෙ පාරිචරියාය දෙවරාජෙන පෙසිතා|
      block |අවධිං චිත්‌තං චිත්‌තෙන පමාදො ත්‌වං න බුජ්‌ඣසි|
    count |132|
      block |ඉමානි කිර මං තාතො කස්‌සපො අනුසාසති|
      block |කමලාසදිසිත්‌ථියො තායො බුජ්‌ඣෙසි මාණව|
    count |133|
      block |උරෙ ගණ්‌ඩායො බුජ්‌ඣෙසි තායො බුජ්‌ඣෙසි මාණව|
      block |ඉච්‌චානුසාසි මං තාතො යථා මං අනුකම්‌පකො|
    count |134|
      block |තස්‌සාහං වචනං නාකං පිතු වුද්‌ධස්‌ස සාසනං|
      block |අරඤ්‌ඤෙ නිම්‌මනුස්‌සම්‌හි ස්‌වජ්‌ජ ඣායාමි එකකො|
    count |135|
      block |සොහං තථා කරිස්‌සාමි ධිරත්‌ථු ජීවිතෙන මෙ|
      block |පුන වා තාදිසො හෙස්‌සං මරණං මෙ භවිස්‌සති|
    count |136|
      block |තස්‌ස තෙජං වීරියඤ්‌ච ධිතිං ඤත්‌වා අවට්‌ඨිතං|
      block |සිරසා අග්‌ගහී පාදෙ ඉසිසිඞ්‌ගං අලම්‌බුසා|
    count |137|
      block |මා මෙ කුජ්‌ඣ මහාවීර මා මෙ කුජ්‌ඣ මහාඉසෙ|
      block |මහා අත්‌ථො මයා චිණ්‌ණො තිදසානං යසස්‌සිනං|
      block |තයා සංකම්‌පිතං ආසි සබ්‌බං දෙවපුරං තදා|
    count |138|
      block |තාවතිංසා ච යෙ දෙවා තිදසානඤ්‌ච වාසවො|
      block |ත්‌වඤ්‌ච භද්‌දෙ සුඛී හොහි ගච්‌ඡ කඤ්‌ඤෙ යථාසුඛං|
    count |139|
      block |තස්‌ස පාදෙ ගහෙත්‌වාන කත්‌වා ච නං පදක්‌ඛිණං|
      block |අඤ්‌ජලිං පග්‌ගහෙත්‌වාන තම්‌හා ඨානා අපක්‌කමි|
    count |140|
      block |යො ච තස්‌සාසි පල්‌ලඞ්‌කො සොවණ්‌ණො සොපවාහනො|
      block |සඋත්‌තරච්‌ඡදපඤ්‌ඤාසො සහස්‌සපටියත්‌ථතො|
      block |තමෙව පල්‌ලඞ්‌කමාරුය්‌හ අගා දෙවාන සන්‌තිකෙ|
    count |141|
      block |තමොක්‌කමිව ආයන්‌තිං ජලන්‌තිං විජ්‌ජුතං යථා|
      block |පතීතො සුමනො විත්‌තො දෙවින්‌දො අදදා වරං|
      block ||
    count |142|
      block |වරඤ්‌චෙ මෙ අදො සක්‌ක සබ්‌බභූතානමිස්‌සර|
      block |නිසිප්‌පලොභිකා ගච්‌ඡෙ එතං සක්‌ක වරං වරෙති|
    stand |අලම්‌බුසාජාතකං තතියං|
    count |  |
    block |සඞ්‌ඛපාලජාතකං|
    count |143|
      block |අරියාවකාසොසි පසන්‌නනෙත්‌තො මඤ්‌ඤෙ භවං පබ්‌බජිතො කුලම්‌හා|
      block |කථං නු විත්‌තානි පහාය භොගෙ පබ්‌බජි නික්‌ඛම්‌ම ඝරා සපඤ්‌ඤ|
    count |144|
      block |සයං විමානං නරදෙව දිස්‌වා මහානුභාවස්‌ස මහොරගස්‌ස|
      block |දිස්‌වාන පුඤ්‌ඤාන මහාවිපාකං සද්‌ධායහං පබ්‌බජිතොම්‌හි රාජ|
    count |145|
      block |න කාමකාමා න භයා න දොසා වාචං මුසා පබ්‌බජිතා භණන්‌ති|
      block |අක්‌ඛාහි මෙ පුච්‌ඡිතො එතමත්‌ථං සුත්‌වාන මෙ ජායිහිතිප්‌පසාදො|
    count |146|
      block |වාණිජ්‌ජ රට්‌ඨාධිප ගච්‌ඡමානො පථෙ අද්‌දසාසිම්‌හි භොජපුත්‌තෙ|
      block |පවද්‌ධකායං උරගං මහන්‌තං ආදාය ගච්‌ඡන්‌තෙ පමොදමානෙ|
    count |147|
      block |සොහං සමාගම්‌ම ජනින්‌ද තෙහි පහට්‌ඨලොමො අවචම්‌හි භීතො|
      block |කුහිං අයං නීයති භීමකායො නාගෙන කිං කාහථ භොජපුත්‌තා|
    count |148|
      block |නාගො අයං නීයති භොජනත්‌ථා පවද්‌ධකායො උරගො මහන්‌තො|
      block |සාදුඤ්‌ච ථූලඤ්‌ච මුදුඤ්‌ච මංසං න ත්‌වං රසඤ්‌ඤාසි විදෙහපුත්‌ත|
    count |149|
      block |ඉතො මයං ගන්‌ත්‌වා සකං නිකෙතං ආදාය සත්‌ථානි විකොපයිත්‌වා|
      block |මංසානි භොක්‌ඛාම පමොදමානා මයඤ්‌හි වෙ සත්‌තවො පන්‌නගානං|
    count |150|
      block |සචෙ අයං නීයති භොජනත්‌ථා පවද්‌ධකායො උරගො මහන්‌තො|
      block |දදාමි වො බලිබද්‌දානි සොළස නාගං ඉමං මුඤ්‌චථ බන්‌ධනස්‌මා|
    count |151|
      block |අද්‌ධා හි නො භක්‌ඛො අයං මනාපො බහූ ච නො උරගා භුත්‌තපුබ්‌බා|
      block |කරොම තෙ තං වචනං අළාර මිත්‌තඤ්‌ච නො හොහි විදෙහපුත්‌ත|
    count |152|
      block |තදස්‌සු තෙ බන්‌ධනා මොචයිංසු යං නත්‌ථුතො පටිමොක්‌කස්‌ස පාසෙ|
      block |මුත්‌තො ච සො බන්‌ධනා නාගරාජා පක්‌කාමි පාචීනමුඛො මුහුත්‌තං|
    count |153|
      block |ගන්‌ත්‌වාන පාචීනමුඛො මුහුත්‌තං පුණ්‌ණෙහි නෙත්‌තෙහි පලොකයී මං|
      block |තදාස්‌සහං පිට්‌ඨිතො අන්‌වගච්‌ඡිං දසඞ්‌ගුලිං අඤ්‌ජලිං පග්‌ගහෙත්‌වා|
    count |154|
      block |ගච්‌ඡෙව ඛො ත්‌වං තරමානරූපො මා තං අමිත්‌තා පුනරග්‌ගහෙසුං|
      block |දුක්‌ඛො හි ලුද්‌දෙහි පුනා සමාගමො අදස්‌සනං භොජපුත්‌තාන ගච්‌ඡ|
    count |155|
      block |අගමාසි සො රහදං විප්‌පසන්‌නං නීලොභාසං රමණීයං සුතිත්‌ථං|
      block |සමොතතං ජම්‌බුහි වෙතසාහි පාවෙක්‌ඛි නිත්‌තිණ්‌ණභයො පතීතො|
    count |156|
      block |සො තං පවිස්‌ස න චිරස්‌ස නාගො දිබ්‌බෙන මෙ පාතුරහුං ජනින්‌ද|
      block |උපට්‌ඨහී මං පිතරංව පුත්‌තො හදයඞ්‌ගමං කණ්‌ණසුඛං භණන්‌තො|
    count |157|
      block |ත්‌වං මෙසි මාතා ච පිතා අළාර අබ්‌භන්‌තරො පාණදදො සහායො|
      block |සකඤ්‌ච ඉද්‌ධිං පටිලාභකොස්‌මි අළාර පස්‌ස මෙ නිවෙසනානි|
      block |පහූතභක්‌ඛං බහුඅන්‌නපානං මසක්‌කසාරං විය වාසවස්‌ස|
    count |158|
      block |තං භූමිභාගෙහි උපෙතරූපං අසක්‌ඛරා චෙව මුදූ සුභා ච|
      block |නීචත්‌තිණා අප්‌පරජා ච භූමි පාසාදිකා යත්‌ථ ජහන්‌ති සොකං|
    count |159|
      block |අනාවකුලා වෙළුරියූපනීලා චතුද්‌දිසං අම්‌බවනං සුරම්‌මං|
      block |පක්‌කා ච පෙසී ච ඵලා සුඵුල්‌ලා නිච්‌චොතුකා ධාරයන්‌තී ඵලානි|
    count |160|
      block |තෙසං වනානං නරදෙව මජ්‌ඣෙ නිවෙසනං භස්‌සරසන්‌නිකාසං|
      block |රජතග්‌ගළං සොවණ්‌ණමයං උළාරං ඔභාසතී විජ්‌ජුරිවන්‌තලික්‌ඛෙ|
    count |161|
      block |මණීමයා සොණ්‌ණමයා උළාරා අනෙකචිත්‌තා සතතං සුනිම්‌මිතා|
      block |පරිපූරා කඤ්‌ඤාහි අලඞ්‌කතාභි සුවණ්‌ණකායූරධරාහි රාජ|
    count |162|
      block |සො සඞ්‌ඛපාලො තරමානරූපො පාසාදමාරුය්‌හ අනොමවණ්‌ණො|
      block |සහස්‌සථම්‌භං අතුලානුභාවං යත්‌ථස්‌ස භරියා මහෙසී අහොසි|
    count |163|
      block |එකා ච නාරී තරමානරූපා ආදාය වෙළුරියමයං මහග්‌ඝං|
      block |සුභං මණිං ජාතිමන්‌තූපපන්‌නං අචොදිතා ආසනමබ්‌භිහාසි|
    count |164|
      block |තතො මං උරගො හත්‌ථෙ ගහෙත්‌වා නිසීදයී පාමුඛආසනස්‌මිං|
      block |ඉදමාසනං අත්‍ර භවං නිසීදතු භවඤ්‌හි මෙ අඤ්‌ඤතරො ගරූනං|
    count |165|
      block |අඤ්‌ඤා ච නාරී තරමානරූපා ආදාය වාරිං උපසඞ්‌කමිත්‌වා|
      block |පාදානි පක්‌ඛාලයී මෙ ජනින්‌ද භරියාව භත්‌තූ පතිනො පියස්‌ස|
    count |166|
      block |අපරා ච නාරී තරමානරූපා පග්‌ගය්‌හ සොවණ්‌ණමයාය පාතියා|
      block |අනෙකසූපං විවිධං වියඤ්‌ජනං උපනාමයී භත්‌ත මනුඤ්‌ඤරූපං|
    count |167|
      block |තුරියෙහි මං භාරත භුත්‌තවන්‌තං උපට්‌ඨහුං භත්‌තු මනො විදිත්‌වා|
      block |තතුත්‌තරිං මං නිපතී මහන්‌තං දිබ්‌බෙහි කාමෙහි අනප්‌පකෙහි|
    count |168|
      block |භරියා මමෙතා තිසතා අළාර සබ්‌බත්‌තමජ්‌ඣා පදුමුත්‌තරාභා|
      block |අළාර එතාස්‌සු තෙ කාමකාරා දදාමි තෙ තා පරිචාරයස්‌සු|
    count |169|
      block |සංවච්‌ඡරං දිබ්‌බරසානුභුත්‌වා තදාස්‌සුහං උත්‌තරිමජ්‌ඣභාසිං|
      block |නාගස්‌සිදං කින්‌ති කථඤ්‌ච ලද්‌ධං කථජ්‌ඣගමාසි විමානසෙට්‌ඨං|
    count |170|
      block |අධිච්‌ච ලද්‌ධං පරිණාමජං තෙ සයංකතං උදාහු දෙවෙහි දින්‌නං|
      block |පුච්‌ඡාමි තං නාගරාජෙතමත්‌ථං කථජ්‌ඣගමාසි විමානසෙට්‌ඨං|
    count |171|
      block |නාධිච්‌ච ලද්‌ධං න පරිණාමජං මෙ න සයංකතං නාපි දෙවෙහි දින්‌නං|
      block |සකෙහි කම්‌මෙහි අපාපකෙහි පුඤ්‌ඤෙහි මෙ ලද්‌ධමිදං විමානං|
    count |172|
      block |කිං තෙ වතං කිං පන බ්‍රහ්‌මචරියං කිස්‌ස සුචිණ්‌ණස්‌ස අයං විපාකො|
      block |අක්‌ඛාහි මෙ නාගරාජෙතමත්‌ථං කථං නු තෙ ලද්‌ධමිදං විමානං|
    count |173|
      block |රාජා අහොසිං මගධානමිස්‌සරො දුය්‍යොධනො නාම මහානුභාවො|
      block |සො ඉත්‌තරං ජීවිතං සංවිදිත්‌වා අසස්‌සතං විපරිණාමධම්‌මං|
    count |174|
      block |අන්‌නඤ්‌ච පානඤ්‌ච පසන්‌නචිත්‌තො සක්‌කච්‌ච දානං විපුලං අදාසිං|
      block |ඔපානභූතං මෙ ඝරං තදාසි සන්‌තප්‌පිතා සමණබ්‍රාහ්‌මණා ච|
    count |175|
      block |මාලඤ්‌ච ගන්‌ධඤ්‌ච විලෙපනඤ්‌ච පදීපියං යානමුපස්‌සයඤ්‌ච|
      block |අච්‌ඡාදනං සෙය්‍යමථන්‌නපානං සක්‌කච්‌ච දානානි අදම්‌හ තත්‌ථ|
    count |176|
      block |තං මෙ වතං තං පන බ්‍රහ්‌මචරියං තස්‌ස සුචිණ්‌ණස්‌ස අයං විපාකො|
      block |තෙනෙව මෙ ලද්‌ධමිදං විමානං පහූතභක්‌ඛං බහුඅන්‌නපානං|
      block |නච්‌චෙහි ගීතෙහි චුපෙතරූපං චිරට්‌ඨිතිකං න ච සස්‌සතායං|
    count |177|
      block |අප්‌පානුභාවා තං මහානුභාවං තෙජස්‌සිනං හන්‌ති අතෙජවන්‌තො|
      block |කිමෙව දාඨාවුධ කිං පටිච්‌ච හත්‌ථත්‌ත මාගච්‌ඡි වනිබ්‌බකානං|
    count |178|
      block |භයං නු තෙ අන්‌වගතං මහන්‌තං තෙජො නු තෙ නාන්‌වගං දන්‌තමූලං|
      block |කිමෙව දාඨාවුධ කිං පටිච්‌ච කිලෙසමාපජ්‌ජි වනිබ්‌බකානං|
    count |179|
      block |න මෙ භයං අන්‌වගතං මහන්‌තං තෙජො න සක්‌කා මම තෙහි හන්‌තුං|
      block |සතඤ්‌ච ධම්‌මානි සුකිත්‌තිතානි සමුද්‌දවෙලාව දුරච්‌චයානි|
    count |180|
      block |චාතුද්‌දසිං පඤ්‌චදසිං අළාර උපොසථං නිච්‌චමුපාවසාමි|
      block |අථාගමුං සොළස භොජපුත්‌තා රජ්‌ජුං ගහෙත්‌වාන දළ්‌හඤ්‌ච පාසං|
    count |181|
      block |භෙත්‌වාන නාසං අතිකස්‌ස රජ්‌ජුං නයිංසු මං සම්‌පරිගය්‌හ ලුද්‌දා|
      block |එතාදිසං දුක්‌ඛමහං තිතික්‌ඛං උපොසථං අප්‌පටිකොපයන්‌තො|
    count |182|
      block |එකායනෙ තං පථෙ අද්‌දසංසු බලෙන වණ්‌ණෙන චුපෙතරූපං|
      block |සිරියා පඤ්‌ඤාය ච භාවිතොසි කිං පත්‌ථයං නාග තපො කරොසි|
    count |183|
      block |න පුත්‌තහෙතූ න ධනස්‌ස හෙතු න ආයුනො චාපි අළාර හෙතු|
      block |මනුස්‌සයොනිං අභිපත්‌ථයානො තස්‌මා පරක්‌කම්‌ම තපො කරොමි|
    count |184|
      block |ත්‌වං ලොහිතක්‌ඛො විහතන්‌තරංසො අලඞ්‌කතො කප්‌පිතකෙසමස්‌සු|
      block |සුරොසිතො ලොහිතචන්‌දනෙන ගන්‌ධබ්‌බරාජාව දිසා පභාසසි|
    count |185|
      block |දෙවිද්‌ධිපත්‌තොසි මහානුභාවො සබ්‌බෙහි කාමෙහි සමඞ්‌ගිභූතො|
      block |පුච්‌ඡාමි තං නාගරාජෙතමත්‌ථං සෙය්‍යො ඉතො කෙන මනුස්‌සලොකො|
    count |186|
      block |අළාර නාඤ්‌ඤත්‍ර මනුස්‌සලොකා සුද්‌ධී ව සංවිජ්‌ජති සංයමො වා|
      block |අහඤ්‌ච ලද්‌ධාන මනුස්‌සයොනිං කාහාමි ජාතිමරණස්‌ස අන්‌තං|
    count |187|
      block |සංවච්‌ඡරො මෙ වසතො තවන්‌තිකෙ අන්‌නෙන පානෙන උපට්‌ඨිතොස්‌මි|
      block |ආමන්‌තයිත්‌වාන පලෙමි නාග චිරප්‌පවුට්‌ඨොස්‌මි අහං ජනින්‌ද|
    count |188|
      block |පුත්‌තා ච දාරා අනුජීවිනො ච නිච්‌චානුසිට්‌ඨා උපතිට්‌ඨතෙ තං|
      block |කච්‌චින්‌නු තං නාභිසපිත්‌ථ කොචි පියඤ්‌හි මෙ දස්‌සනං තුය්‌හං අළාර|
    count |189|
      block |යථාපි මාතූ ච පිතූ අගාරෙ පුත්‌තො පියො පටිවිහිතො වසෙය්‍ය|
      block |තතොපි මය්‌හං ඉධමෙව සෙය්‍යො චිත්‌තඤ්‌හි තෙ නාග මයී පසන්‌නං|
    count |190|
      block |මණී මමං විජ්‌ජති ලොහිතඞ්‌කො ධනාහරො මණිරතනං උළාරං|
      block |ආදාය ත්‌වං ගච්‌ඡ සකං නිකෙතං ලද්‌ධා ධනං තං මණිමොස්‌සජස්‌සු|
    count |191|
      block |දිට්‌ඨා මයා මානුසකාපි කාමා අසස්‌සතා විපරිණාමධම්‌මා|
      block |ආදීනවං කාමගුණෙසු දිස්‌වා සද්‌ධායහං පබ්‌බජිතොම්‌හි රාජ|
    count |192|
      block |දුමප්‌ඵලානීව පතන්‌ති මාණවා දහරා ච වුද්‌ධා ච සරීරභෙදා|
      block |එතම්‌පි දිස්‌වා පබ්‌බජිතොම්‌හි රාජ අපණ්‌ණකං සාමඤ්‌ඤමෙව සෙය්‍යො|
    count |193|
      block |අද්‌ධා හවෙ සෙවිතබ්‌බා සපඤ්‌ඤා බහුස්‌සුතා යෙ බහුඨානචින්‌තිනො|
      block |නාගඤ්‌ච සුත්‌වාන තවඤ්‌චළාර කාහාමි පුඤ්‌ඤානි අනප්‌පකානි|
    count |194|
      block |අද්‌ධා හවෙ සෙවිතබ්‌බා සපඤ්‌ඤා බහුස්‌සුතා යෙ බහුඨානචින්‌තිනො|
      block |නාගඤ්‌ච සුත්‌වාන මමඤ්‌ච රාජ කරොහි පුඤ්‌ඤානි අනප්‌පකානීති|
    stand |සඞ්‌ඛපාලජාතකං චතුත්‌ථං|
    count |  |
    block |චූළසුතසොමජාතකං|
    count |195|
      block |ආමන්‌තයාමි නිගමං මිත්‌තාමච්‌චෙ පරිස්‌සජෙ|
      block |සිරස්‌මිං පලිතං ජාතං පබ්‌බජ්‌ජං දානි රොචහං|
    count |196|
      block |අභුම්‌මෙ කථං නු භණසි සල්‌ලං මෙ දෙව උරසි කප්‌පෙසි|
      block |සත්‌තසතා තෙ භරියා කථං නු තෙ තා භවිස්‌සන්‌ති|
    count |197|
      block |පඤ්‌ඤායිහින්‌ති එතා දහරා අඤ්‌ඤම්‌පි තා ගමිස්‌සන්‌ති|
      block |සග්‌ගඤ්‌චස්‌ස පත්‌ථයානො තෙන අහං පබ්‌බජිස්‌සාමි|
    count |198|
      block |දුල්‌ලද්‌ධං මෙ ආසි සුතසොම යස්‌ස තෙ හොමහං මාතා|
      block |යං මෙ විලපන්‌තියා අනපෙක්‌ඛො පබ්‌බජසි දෙව|
    count |199|
      block |දුල්‌ලද්‌ධං මෙ ආසි සුතසොම යං තං අහං විජායිස්‌සං|
      block |යං මෙ විලපන්‌තියා අනපෙක්‌ඛො පබ්‌බජසි දෙව|
    count |200|
      block |කො නාමෙසො ධම්‌මො සුතසොම කා ච නාම පබ්‌බජ්‌ජා|
      block |යං නො අම්‌හෙ ජිණ්‌ණෙ අනපෙක්‌ඛො පබ්‌බජසි දෙව|
    count |201|
      block |පුත්‌තාපි තුය්‌හං බහවො දහරා අප්‌පත්‌තයොබ්‌බනා|
      block |මඤ්‌ජූ තෙපි තං අපස්‌සන්‌තා මඤ්‌ඤෙ දුක්‌ඛං නිගච්‌ඡන්‌ති|
    count |202|
      block |පුත්‌තෙහි ච මෙ එතෙහි දහරෙහි අප්‌පත්‌තයොබ්‌බනෙහි|
      block |මඤ්‌ජූහි සබ්‌බෙහිපි තුම්‌හෙහි චිරම්‌පි ඨත්‌වා විනාසභාවො|
    count |203|
      block |ඡින්‌නං නු තුය්‌හං හදයං අදු තෙ කරුණා ච නත්‌ථි අම්‌හෙසු|
      block |යං නො විකන්‌දන්‌තියො අනපෙක්‌ඛො පබ්‌බජසි දෙව|
    count |204|
      block |න ච මය්‌හං ඡින්‌නං හදයං අත්‌ථි කරුණාපි මය්‌හං තුම්‌හෙසු|
      block |සග්‌ගඤ්‌ච පත්‌ථයානො තෙන අහං පබ්‌බජිස්‌සාමි|
    count |205|
      block |දුල්‌ලද්‌ධං මෙ ආසි සුතසොම යස්‌ස තෙ අහං භරියා|
      block |යං මෙ විලපන්‌තියා අනපෙක්‌ඛො පබ්‌බජසි දෙව|
    count |206|
      block |දුල්‌ලද්‌ධං මෙ ආසි සුතසොම යස්‌ස තෙ අහං භරියා|
      block |යං මෙ කුච්‌ඡිපටිසන්‌ධිං අනපෙක්‌ඛො පබ්‌බජසි දෙව|
    count |207|
      block |පරිපක්‌කො මෙ ගබ්‌භො කුච්‌ඡිගතො යාව නං විජායාමි|
      block |මාහං එකා විධවා පච්‌ඡා දුක්‌ඛානි අද්‌දක්‌ඛිං|
    count |208|
      block |පරිපක්‌කො තෙ ගබ්‌භො කුච්‌ඡිගතො ඉඞ්‌ඝ ත්‌වං විජායස්‌සු|
      block |පුත්‌තං අනොමවණ්‌ණං තං හිත්‌වා පබ්‌බජිස්‌සාමි|
    count |209|
      block |මා ත්‌වං චන්‌දෙ රුදි මා සොචි වනතිමිරමත්‌තක්‌ඛි|
      block |ආරොහ වරපාසාදං අනපෙක්‌ඛො අහං ගමිස්‌සාමි|
    count |210|
      block |කො තං අම්‌ම කොපෙසි කිං රොදසි පෙක්‌ඛසි ච මං බාළ්‌හං|
      block |කං අවජ්‌ඣං ඝාතෙමි ඤාතීනං උදික්‌ඛමානානං|
    count |211|
      block |න හි සො සක්‌කා හන්‌තුං විජිතාවී යො මං තාත කොපෙසි|
      block |පිතා තෙ මං තාත අවච අනපෙක්‌ඛො අහං ගමිස්‌සාමි|
    count |212|
      block |යොහං පුබ්‌බෙ නිය්‍යාමි උය්‍යානං මත්‌තකුඤ්‌ජරෙ ච යොධෙමි|
      block |සුතසොමෙ පබ්‌බජිතෙ කථං නු දානි කරිස්‌සාමි|
    count |213|
      block |මාතුච්‌ච මෙ රුදන්‌ත්‍යා ජෙට්‌ඨස්‌ස ච භාතුනො අකාමස්‌ස|
      block |හත්‌ථෙපි තෙ ගහෙස්‌සං න හි ගච්‌ඡසි නො අකාමානං|
    count |214|
      block |උට්‌ඨෙහි ත්‌වං ධාති ඉමං කුමාරං රමෙහි අඤ්‌ඤත්‌ථ|
      block |මා මෙ පරිපන්‌ථමකාසි සග්‌ගං මම පත්‌ථයානස්‌ස|
    count |215|
      block |යං නූනිමං දදෙය්‍යං පභඞ්‌කරං කො නු මෙ ඉමිනාත්‌ථො|
      block |සුතසොමෙ පබ්‌බජිතෙ කිං නු මෙනං කරිස්‌සාමි|
    count |216|
      block |කොසො ච තුය්‌හං විපුලො කොට්‌ඨාගාරඤ්‌ච තුය්‌හං පරිපූරං|
      block |පථවී ච තුය්‌හං විජිතා රමස්‌සු මා පබ්‌බජි දෙව|
    count |217|
      block |කොසො ච මය්‌හං විපුලො කොට්‌ඨාගාරඤ්‌ච මය්‌හං පරිපූරං|
      block |පථවී ච මය්‌හං විජිතා තං හිත්‌වා පබ්‌බජිස්‌සාමි|
    count |218|
      block |මය්‌හම්‌පි ධනං පහූතං සඞ්‌ඛාතුං නොපි දෙව සක්‌කොමි|
      block |තං තෙ දදාමි සබ්‌බම්‌පි රමස්‌සු මා පබ්‌බජි දෙව|
    count |219|
      block |ජානාමි ධනං පහූතං කුලවද්‌ධන පූජිතො තයා චස්‌මි|
      block |සග්‌ගඤ්‌ච පත්‌ථයානො තෙන අහං පබ්‌බජිස්‌සාමි|
    count |220|
      block |උක්‌කණ්‌ඨිතොස්‌මි බාළ්‌හං අරති මං සොමදත්‌ත ආවිසති|
      block |බහුකාපි මෙ අන්‌තරායා අජ්‌ජෙවාහං පබ්‌බජිස්‌සාමි|
    count |221|
      block |ඉදඤ්‌ච තුය්‌හං රුචිතං සුතසොම අජ්‌ජෙව දානි ත්‌වං පබ්‌බජ|
      block |අහම්‌පි පබ්‌බජිස්‌සාමි න උස්‌සහෙ තයා විනා අහං ඨාතුං|
    count |222|
      block |න හි සක්‌කා පබ්‌බජිතුං නගරෙ න හි පච්‌චති ජනපදෙ ච|
      block |සුතසොමෙ පබ්‌බජිතෙ කථං නු දානි කරිස්‌සාම|
    count |223|
      block |උපනීයතිදං මඤ්‌ඤෙ පරිත්‌තං උදකංව චඞ්‌කවාරම්‌හි|
      block |එවං සුපරිත්‌තකෙ ජීවිතෙ න ච පමජ්‌ජිතුං කාලො|
    count |224|
      block |උපනීයතිදං මඤ්‌ඤෙ පරිත්‌තං උදකංව චඞ්‌කවාරම්‌හි|
      block |එවං සුපරිත්‌තකෙ ජීවිතෙ අන්‌ධබාලා පමජ්‌ජන්‌ති|
    count |225|
      block |තෙ වඩ්‌ඪයන්‌ති නිරයං තිරච්‌ඡානයොනිඤ්‌ච පෙත්‌තිවිසයඤ්‌ච|
      block |තණ්‌හාය බන්‌ධනබද්‌ධා වඩ්‌ඪෙන්‌ති අසුරකායං|
    count |226|
      block |ඌහඤ්‌ඤතෙ රජග්‌ගං අවිදූරෙ පුබ්‌බකම්‌හි ච පාසාදෙ|
      block |මඤ්‌ඤෙ නො කෙසා ඡින්‌නා යසස්‌සිනො ධම්‌මරාජස්‌ස|
    count |227|
      block |අයමස්‌ස පාසාදො සොවණ්‌ණ පුප්‌ඵමාල්‍යවීතිකිණ්‌ණො|
      block |යහි මනුවිචරි රාජා පරිකිණ්‌ණො ඉත්‌ථාගාරෙහි|
    count |228|
      block |අයමස්‌ස පාසාදො සොවණ්‌ණපුප්‌ඵමාල්‍යවීතිකිණ්‌ණො|
      block |යහිමනුවිචරි රාජා පරිකිණ්‌ණො ඤාතිසඞ්‌ඝෙන|
    count |229|
      block |ඉදමස්‌ස කූටාගාරං සොවණ්‌ණපුප්‌ඵමාල්‍යවීතිකිණ්‌ණං|
      block |යහිමනුවිචරි රාජා පරිකිණ්‌ණො ඉත්‌ථාගාරෙහි|
    count |230|
      block |ඉදමස්‌ස කූටාගාරං සොවණ්‌ණ පුප්‌ඵමාල්‍යවීතිකිණ්‌ණං|
      block |යහිමනුවිචරි රාජා පරිකිණ්‌ණො ඤාතිසඞ්‌ඝෙන|
    count |231|
      block |අයමස්‌ස අසොකවනිකා සුපුප්‌ඵිතා සබ්‌බකාලිකා රම්‌මා|
      block |යහිමනුවිචරි රාජා පරිකිණ්‌ණො ඉත්‌ථාගාරෙහි|
    count |232|
      block |අයමස්‌ස අසොකවනිකා සුපුප්‌ඵිතා සබ්‌බකාලිකා රම්‌මා|
      block |යහිමනුවිචරි රාජා පරිකිණ්‌ණො ඤාතිසඞ්‌ඝෙන|
    count |233|
      block |ඉදමස්‌ස උය්‍යානං සුපුප්‌ඵිතං සබ්‌බකාලිකං රම්‌මං|
      block |යහිමනුවිචරි රාජා පරිකිණ්‌ණො ඉත්‌ථාගාරෙහි|
    count |234|
      block |ඉදමස්‌ස උය්‍යානං සුපුප්‌ඵිතං සබ්‌බකාලිකං රම්‌මං|
      block |යහිමනුවිචරි රාජා පරිකිණ්‌ණො ඤාතිසඞ්‌ඝෙන|
    count |235|
      block |ඉදමස්‌ස කණිකාරවනං සුපුප්‌ඵිතං සබ්‌බකාලිකං රම්‌මං|
      block |යහිමනුවිචරි රාජා පරිකිණ්‌ණො ඉත්‌ථාගාරෙහි|
    count |236|
      block |ඉදමස්‌ස කණිකාරවනං සුපුප්‌ඵිතං සබ්‌බකාලිකං රම්‌මං|
      block |යහිමනුවිචරි රාජා පරිකිණ්‌ණො ඤාතිසඞ්‌ඝෙන|
    count |237|
      block |ඉදමස්‌ස පාටලිවනං සුපුප්‌ඵිතං සබ්‌බකාලිකං රම්‌මං|
      block |යහිමනුවිචරි රාජා පරිකිණ්‌ණො ඉත්‌ථාගාරෙහි|
    count |238|
      block |ඉදමස්‌ස පාටලිවනං සුපුප්‌ඵිතං සබ්‌බකාලිකං රම්‌මං|
      block |යහිමනුවිචරි රාජා පරිකිණ්‌ණො ඤාතිසඞ්‌ඝෙන|
    count |239|
      block |ඉදමස්‌ස අම්‌බවනං සුපුප්‌ඵිතං සබ්‌බකාලිකං රම්‌මං|
      block |යහිමනුවිචරි රාජා පරිකිණ්‌ණො ඉත්‌ථාගාරෙහි|
    count |240|
      block |ඉදමස්‌ස අම්‌බවනං සුපුප්‌ඵිතං සබ්‌බකාලිකං රම්‌මං|
      block |යහිමනුවිචරි රාජා පරිකිණ්‌ණො ඤාතිසඞ්‌ඝෙන|
    count |241|
      block |අයමස්‌ස පොක්‌ඛරණී සඤ්‌ඡන්‌නා අණ්‌ඩජෙහි වීතිකිණ්‌ණා|
      block |යහිමනුවිචරි රාජා පරිකිණ්‌ණො ඉත්‌ථාගාරෙහි|
    count |242|
      block |අයමස්‌ස පොක්‌ඛරණී සඤ්‌ඡන්‌නා අණ්‌ඩජෙහි වීතිකිණ්‌ණා|
      block |යහිමනුවිචරි රාජා පරිකිණ්‌ණො ඤාතිසඞ්‌ඝෙන|
    count |243|
      block |රාජා වො ඛො පබ්‌බජිතො සුතසොමො රජ්‌ජං ඉමං පහත්‌වාන|
      block |කාසායවත්‌ථවසනො නාගොව එකකො චරති|
    count |244|
      block |මාස්‌සු පුබ්‌බෙ රතිකීළිතානි හසිතානි ච අනුස්‌සරිත්‌ථ|
      block |මා වො කාමා හනිංසු රම්‌මං හි සුදස්‌සනං නගරං|
    count |245|
      block |මෙත්‌තචිත්‌තඤ්‌ච භාවෙථ අප්‌පමාණං දිවා ච රත්‌තො ච|
      block |අගච්‌ඡිත්‌ථ දෙවපුර ආවාසං පුඤ්‌ඤකම්‌මිනන්‌ති|
      block |සුවපණ්‌ඩිතජම්‌බුකකුණ්‌ඩලිනො වරකඤ්‌ඤමලම්‌බුසජාතකඤ්‌ච|
      block |පවරුත්‌තමසඞ්‌ඛසිරීව්‌හයකො සුතසොමඅරින්‌ධමරාජවරො|
    stand |චූළසුතසොමජාතකං පඤ්‌චමං|
    stand |චත්‌තාලීසනිපාතං නිට්‌ඨිතං|
    block |තස්‌සුද්‌දානං|
