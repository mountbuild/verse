block |සත්‌තතිනිපාතො|
  count |  |
  block |කුසජාතකං|
  count |1|
    block |ඉදං තෙ රට්‌ඨං සධනං සයොග්‌ගං සකායුරං සබ්‌බකාමූපපන්‌නං|
    block |ඉදං තෙ රජ්‌ජං අනුසාස අම්‌ම ගච්‌ඡාමහං යත්‌ථ පියා පභාවතී|
  count |2|
    block |අනුජ්‌ජුභූතෙන හරං මහන්‌තං දිවා ච රත්‌තො ච නිසීථකාලෙ|
    block |පටිගච්‌ඡ ත්‌වං ඛිප්‌පං කුසාවතිං කුස නිච්‌ඡාමි දුබ්‌බණ්‌ණමහං වසන්‌තං|
  count |3|
    block |නාහං ගමිස්‌සාමි ඉතො කුසාවතිං පභාවතී වණ්‌ණපලොභිතො තව|
    block |රමාමි මද්‌දස්‌ස නිකෙතරම්‌මෙ හිත්‌වාන රට්‌ඨං තව දස්‌සනෙ රතො|
  count |4|
    block |පභාවතී වණ්‌ණපලොභිතො තව සම්‌මූළ්‌හරූපො විචරාමි මෙදිනිං|
    block |දිසං න ජානාමි කුතොම්‌හි ආගතො තයම්‌හි මත්‌තො මිගමන්‌දලොචනෙ|
  count |5|
    block |සුවණ්‌ණචීරවසනෙ ජාතරූපසුමෙඛලෙ|
    block |සුස්‌සොණි තව කාමා හි නාහං රජ්‌ජෙන මත්‌ථිකො|
  count |6|
    block |අබ්‌භූති තස්‌ස භො හොති යො අනිච්‌ඡන්‌තමිච්‌ඡති|
    block |අකාමං රාජ කාමෙසි අකන්‌තං කන්‌තු මිච්‌ඡසි|
  count |7|
    block |අකාමං වා සකාමං වා යො නරො ලභතෙ පියං|
    block |ලාභමෙත්‌ථ පසංසාම අලාභො තත්‌ථ පාපකො|
  count |8|
    block |පාසාණසාරං ඛණසි කණිකාරස්‌ස දාරුනා|
    block |වාතං ජාලෙන බාධෙසි යො අනිච්‌ඡන්‌තමිච්‌ඡසි|
  count |9|
    block |පාසාණො නූන තෙ හදයෙ ඔහිතො මුදුලක්‌ඛණෙ|
    block |යො තෙ සාතං න වින්‌දාමි තිරොජනපදාගතො|
  count |10|
    block |යදා මං භකුටිං කත්‌වා රාජපුත්‌තී උදික්‌ඛති|
    block |ආළාරිකො තදා හොමි රඤ්‌ඤො මද්‌දස්‌සන්‌තෙපුරෙ|
  count |11|
    block |යදා උම්‌හයමානා මං රාජපුත්‌තී උදික්‌ඛති|
    block |නාළාරිකො තදා හොමි රාජා හොමි තදා කුසො|
  count |12|
    block |සචෙ හි වචනං සච්‌චං නෙමිත්‌තානං භවිස්‌සති|
    block |නෙව මෙ ත්‌වං පතී අස්‌ස කාමං ඡින්‌දන්‌තු සත්‌තධා|
  count |13|
    block |සචෙ හි වචනං සච්‌චං අඤ්‌ඤෙසං යදි වා මමං|
    block |නෙව තුය්‌හං පතී අත්‌ථි අඤ්‌ඤො සීහස්‌සරා කුසා|
  count |14|
    block |නෙක්‌ඛං ගීවං තෙ කාරෙස්‌සං පත්‌වා ඛුජ්‌ජෙ කුසාවතිං|
    block |සචෙ මං නාගනාසූරූ ඔලොකෙය්‍ය පභාවතී|
  count |15|
    block |නෙක්‌ඛං ගීවං තෙ කාරෙස්‌සං පත්‌වා ඛුජ්‌ජෙ කුසාවතිං|
    block |සචෙ මං නාගනාසූරූ ආලපෙය්‍ය පභාවතී|
  count |16|
    block |නෙක්‌ඛං ගීවං තෙ කාරෙස්‌සං පත්‌වා ඛුජ්‌ජෙ කුසාවතිං|
    block |සචෙ මං නාගනාසූරූ උම්‌හායෙය්‍ය පභාවතී|
  count |17|
    block |නෙක්‌ඛං ගීවං තෙ කාරෙස්‌සං පත්‌වා ඛුජ්‌ජෙ කුසාවතිං|
    block |සචෙ මං නාගනාසූරූ පම්‌හායෙය්‍ය පභාවතී|
  count |18|
    block |නෙක්‌ඛං ගීවං තෙ කාරෙස්‌සං පත්‌වා ඛුජ්‌ජෙ කුසාවතිං|
    block |සචෙ මෙ නාගනාසූරූ පාණීහි උපසම්‌ඵුසෙ|
  count |19|
    block |න හි නූනායං රාජපුත්‌තී කුසෙ සාතම්‌පි වින්‌දති|
    block |ආළාරිකෙ භතෙ පොසෙ වෙතනෙන අනත්‌ථිකෙ|
  count |20|
    block |න හි නූනායං සා ඛුජ්‌ජා ලභති ජිව්‌හාය ඡෙදනං|
    block |සුනිසිතෙන සත්‌ථෙන එවං දුබ්‌භාසිතං භණං|
  count |21|
    block |මා නං රූපෙන පාමෙසි ආරොහෙන පභාවති|
    block |මහායසොති කත්‌වාන කරස්‌සු රුචිරෙ පියං|
  count |22|
    block |මා නං රූපෙන පාමෙසි ආරොහෙන පභාවති|
    block |මහද්‌ධනොති කත්‌වාන කරස්‌සු රුචිරෙ පියං|
  count |23|
    block |මා නං රූපෙන පාමෙසි ආරොහෙන පභාවති|
    block |මහබ්‌බලොති කත්‌වාන කරස්‌සු රුචිරෙ පියං|
  count |24|
    block |මා නං රූපෙන පාමෙසි ආරොහෙන පභාවති|
    block |මහාරට්‌ඨොති කත්‌වාන කරස්‌සු රුචිරෙ පියං|
  count |25|
    block |මා නං රූපෙන පාමෙසි ආරොහෙන පභාවති|
    block |මහාරාජාති කත්‌වාන කරස්‌සු රුචිරෙ පියං|
  count |26|
    block |මා නං රූපෙන පාමෙසි ආරොහෙන පභාවති|
    block |සීහස්‌සරොති කත්‌වාන කරස්‌සු රුචිරෙ පියං|
  count |27|
    block |මා නං රූපෙන පාමෙසි ආරොහෙන පභාවති|
    block |වග්‌ගුස්‌සරොති කත්‌වාන කරස්‌සු රුචිරෙ පියං|
  count |28|
    block |මා නං රූපෙන පාමෙසි ආරොහෙන පභාවති|
    block |බින්‌දුස්‌සරොති කත්‌වාන කරස්‌සු රුචිරෙ පියං|
  count |29|
    block |මා නං රූපෙන පාමෙසි ආරොහෙන පභාවති|
    block |මඤ්‌ජුස්‌සරොති කත්‌වාන කරස්‌සු රුචිරෙ පියං|
  count |30|
    block |මා නං රූපෙන පාමෙසි ආරොහෙන පභාවති|
    block |මධුස්‌සරොති කත්‌වාන කරස්‌සු රුචිරෙ පියං|
  count |31|
    block |මා නං රූපෙන පාමෙසි ආරොහෙන පභාවති|
    block |සතසිප්‌පොති කත්‌වාන කරස්‌සු රුචිරෙ පියං|
  count |32|
    block |මා නං රූපෙන පාමෙසි ආරොහෙන පභාවති|
    block |ඛත්‌තියොතිපි කත්‌වාන කරස්‌සු රුචිරෙ පියං|
  count |33|
    block |මා නං රූපෙන පාමෙසි ආරොහෙන පභාවති|
    block |කුසරාජාති කත්‌වාන කරස්‌සු රුචිරෙ පියං|
  count |34|
    block |එතෙ නාගා උපත්‌ථද්‌ධා සබ්‌බෙ තිට්‌ඨන්‌ති වම්‌මිතා|
    block |පුරා මද්‌දන්‌ති පාකාරං ආනෙන්‌තෙතං පභාවතිං|
  count |35|
    block |සත්‌ත බිලෙ කරිත්‌වාන අහමෙතං පභාවතිං|
    block |ඛත්‌තියානං පදස්‌සාමි යෙ මං හන්‌තුං ඉධාගතා|
  count |36|
    block |අවුට්‌ඨහි රාජපුත්‌තී සාමා කොසෙය්‍යවාසිනී|
    block |අස්‌සුපුණ්‌ණෙහි නෙත්‌තෙහි දාසීගණපුරක්‌ඛතා|
  count |37|
    block |තං නූන කක්‌කූපනිසෙවිතං මුඛං ආදාසදන්‌තාථරුපච්‌චවෙක්‌ඛිතං|
    block |සුභං සුනෙත්‌තං විරජං අනඞ්‌ගණං ඡුද්‌ධං වනෙ ඨස්‌සති ඛත්‌තියෙහි|
  count |38|
    block |තෙ නූන මෙ අසිතෙ වෙල්‌ලිතග්‌ගෙ කෙසෙ මුදූ චන්‌දනසාරලිත්‌තෙ|
    block |සමාකුලෙ සීවථිකාය මජ්‌ඣෙ පාදෙහි ගිජ්‌ඣා පරිකඩ්‌ඪිස්‌සන්‌ති|
  count |39|
    block |තා නූන මෙ තම්‌බනඛා සුලොමා බාහා මුදූ චන්‌දනසාරලිත්‌තා|
    block |ඡින්‌නා වනෙ උජ්‌ඣිතා ඛත්‌තියෙහි ගය්‌හ ධඞ්‌කො ගච්‌ඡති යෙන කාමං|
  count |40|
    block |තෙ නූන තාලූපනිභෙ අලම්‌බෙ නිසෙවිතෙ කාසිකචන්‌දනෙන|
    block |ථනෙසු මෙ ලම්‌බිස්‌සති සිඞ්‌ගාලො මාතූව පුත්‌තො තරුණො තනූජො|
  count |41|
    block |තං නූන සොණිං පුථුලං සුකොට්‌ටිතං නිසෙවිතං කඤ්‌චනමෙඛලාහි|
    block |ඡින්‌නං වනෙ ඛත්‌තියෙහී අවත්‌ථං සිඞ්‌ගාලසඞ්‌ඝා පරිකඩ්‌ඪිස්‌සන්‌ති|
  count |42|
    block |සොණා ධඞ්‌කා සිඞ්‌ගාලා ච යෙ චඤ්‌ඤෙ සන්‌ති දාඨිනො|
    block |අජරා නූන හෙස්‌සන්‌ති භක්‌ඛයිත්‌වා පභාවතිං|
  count |43|
    block |සචෙ මංසානි හරිංසු ඛත්‌තියා දූරගාමිනො|
    block |අට්‌ඨීනි අම්‌ම යාචිත්‌වා අනුපථෙ දහාථ නං|
  count |44|
    block |ඛෙත්‌තානි අම්‌ම කාරෙත්‌වා කණිකාරෙත්‌ථ රොපය|
    block |යදා තෙ පුප්‌ඵිතා අස්‌සු හෙමන්‌තානං හිමච්‌චයෙ|
    block |සරෙය්‍යාථ මමං අම්‌ම එවංවණ්‌ණා පභාවතී|
  count |45|
    block |තස්‌සා මාතා උදට්‌ඨාසි ඛත්‌තියා දෙවවණ්‌ණිනී|
    block |දිස්‌වා අසිඤ්‌ච සූනඤ්‌ච රඤ්‌ඤො මද්‌දස්‌සන්‌තෙපුරෙ|
  count |46|
    block |ඉමිනා නූන අසිනා සුසඤ්‌ඤං තනුමජ්‌ඣිමං|
    block |ධීතරං මද්‌ද හන්‌ත්‌වාන ඛත්‌තියානං පදස්‌සසි|
  count |47|
    block |න මෙ අකාසි වචනං අත්‌ථකාමාය පුත්‌තිකෙ|
    block |සාජ්‌ජ ලොහිතසඤ්‌ඡන්‌නා ගච්‌ඡසි යමසාධනං|
  count |48|
    block |එවමාපජ්‌ජතී පොසො පාපියඤ්‌ච නිගච්‌ඡති|
    block |යො වෙ හිතානං වචනං න කරොති අත්‌ථදස්‌සිනං|
  count |49|
    block |සචෙ ච අජ්‌ජ ධාරෙසි කුමාරං චාරුදස්‌සනං|
    block |කුසෙන ජාතං ඛත්‌තියං සුවණ්‌ණමණිමෙඛලං|
    block |පූජිතං ඤාතිසඞ්‌ඝෙහි න ගච්‌ඡසි යමක්‌ඛයං|
  count |50|
    block |යත්‌ථස්‌සු භෙරී නදති කුඤ්‌ජරො ච නිකූජති|
    block |ඛත්‌තියානං කුලෙ භද්‌දෙ කිං නු සුඛතරං තතො|
  count |51|
    block |අස්‌සො ච සිසති ද්‌වාරෙ කුමාරො උපරොදති|
    block |ඛත්‌තියානං කුලෙ භද්‌දෙ කිං නු සුඛතරං තතො|
  count |52|
    block |මයූරකොඤ්‌චාභිරුදෙ කොකිලාභිනිකූජිතෙ|
    block |ඛත්‌තියානං කුලෙ භද්‌දෙ කිං නු සුඛතරං තතො|
  count |53|
    block |කහං නු සො සත්‌තුමද්‌දනො පරරට්‌ඨප්‌පමද්‌දනො|
    block |කුසො සොළාරපඤ්‌ඤාණො යො නො දුක්‌ඛා පමොචයෙ|
  count |54|
    block |ඉධෙව සො සත්‌තුමද්‌දනො පරරට්‌ඨප්‌පමද්‌දනො|
    block |කුසො සොළාරපඤ්‌ඤාණො යො තෙ සබ්‌බෙ වධිස්‌සති|
  count |55|
    block |උම්‌මත්‌තිකා නු භණසි අන්‌ධබාලා පභාසසි|
    block |කුසො චෙ ආගතො අස්‌ස කිං න ජානෙමු තං මයං|
  count |56|
    block |එසො ආළාරිකො පොසො කුමාරීපුරමන්‌තරෙ|
    block |දළ්‌හං කත්‌වාන සංවෙල්‌ලිං කුම්‌භිං ධොවති ඔණතො|
  count |57|
    block |වෙණී ත්‌වමසි චණ්‌ඩාලී අදූසි කුලගන්‌ධිනී|
    block |කථං මද්‌දකුලෙ ජාතා දාසං කයිරාසි කාමුකං|
  count |58|
    block |නම්‌හි වෙණී න චණ්‌ඩාලී න චම්‌හි කුලගන්‌ධිනී|
    block |ඔක්‌කාකපුත්‌තො භද්‌දන්‌තෙ ත්‌වං නු දාසොති මඤ්‌ඤසි|
  count |59|
    block |යො බ්‍රාහ්‌මණසහස්‌සානි සදා භොජෙති වීසතිං|
    block |ඔක්‌කාකපුත්‌තො භද්‌දන්‌තෙ ත්‌වං නු දාසොති මඤ්‌ඤසි|
  count |60|
    block |යස්‌ස නාගසහස්‌සානි සදා යොජෙන්‌ති වීසතිං|
    block |ඔක්‌කාකපුත්‌තො භද්‌දන්‌තෙ ත්‌වං නු දාසොති මඤ්‌ඤසි|
  count |61|
    block |යස්‌ස අස්‌සසහස්‌සානි සදා යොජෙන්‌ති වීසතිං|
    block |ඔක්‌කාකපුත්‌තො භද්‌දන්‌තෙ ත්‌වං නු දාසොති මඤ්‌ඤසි|
  count |62|
    block |යස්‌ස රථසහස්‌සානි සදා යොජෙන්‌ති වීසතිං|
    block |ඔක්‌කාකපුත්‌තො භද්‌දන්‌තෙ ත්‌වං නු දාසොති මඤ්‌ඤසි|
    block |යස්‌ස උසභසහස්‌සානි සදා යොජෙන්‌ති වීසතිං|
    block |ඔක්‌කාකපුත්‌තො භද්‌දන්‌තෙ ත්‌වං නු දාසොති මඤ්‌ඤසි|
  count |63|
    block |යස්‌ස ධෙනුසහස්‌සානි සදා දුහන්‌ති වීසතිං|
    block |ඔක්‌කාකපුත්‌තො භද්‌දන්‌තෙ ත්‌වං නු දාසොති මඤ්‌ඤසි|
  count |64|
    block |තග්‌ඝ තෙ දුක්‌කටං බාලෙ යං ඛත්‌තියං මහබ්‌බලං|
    block |නාගං මණ්‌ඩූකවණ්‌ණෙන න නං අක්‌ඛාසිධාගතං|
  count |65|
    block |අපරාධං මහාරාජ ත්‌වං නො ඛම රථෙසභ|
    block |යං තං අඤ්‌ඤාතවෙසෙන නාඤ්‌ඤාසිම්‌හා ඉධාගතං|
  count |66|
    block |මාදිසස්‌ස න තං ඡන්‌නං යොහං ආළාරිකො භවෙ|
    block |ත්‌වඤ්‌ඤෙව මෙ පසීදස්‌සු නත්‌ථි තෙ දෙව දුක්‌කටං|
  count |67|
    block |ගච්‌ඡ බාලෙ ඛමාපෙහි කුසරාජං මහබ්‌බලං|
    block |ඛමාපිතො කුසො රාජා සො තෙ දස්‌සති ජීවිතං|
  count |68|
    block |පිතුස්‌ස වචනං සුත්‌වා දෙවවණ්‌ණී පභාවතී|
    block |සිරසා අග්‌ගහී පාදෙ කුසරාජං මහබ්‌බලං|
  count |69|
    block |යාමා රත්‍යො අතික්‌කන්‌තා තාමා දෙව තයා විනා|
    block |වන්‌දෙ තෙ සිරසා පාදෙ මා මෙ කුජ්‌ඣං රථෙසභ|
  count |70|
    block |සබ්‌බං තෙ පටිජානාමි මහාරාජ සුණොහි මෙ|
    block |න චාපි අප්‌පියං තුය්‌හං කරෙය්‍යාමි අහං පුන|
  count |71|
    block |එවං චෙ යාචමානාය වචනං මෙ න කාහසි|
    block |ඉදානි මං තාතො හන්‌ත්‌වා ඛත්‌තියානං පදස්‌සති|
  count |72|
    block |එවං තෙ යාචමානාය කිං න කාහාමි තෙ වචො|
    block |විකුද්‌ධො ත්‍යස්‌මි කල්‍යාණි මා ත්‌වං භායි පභාවති|
  count |73|
    block |සබ්‌බං තෙ පටිජානාමි රාජපුත්‌ති සුණොහි මෙ|
    block |න චාපි අප්‌පියං තුය්‌හං කරෙය්‍යාමි අහං පුන|
  count |74|
    block |තව කාමා හි සුස්‌සොණි පහු දුක්‌ඛං තිතික්‌ඛිසං|
    block |බහුං මද්‌දකුලං හන්‌ත්‌වා නයිතුං තං පභාවති|
  count |75|
    block |යොජයන්‌තු රථෙ අස්‌සෙ නානාචිත්‌තෙ සමාහිතෙ|
    block |අථ දක්‌ඛථ මෙ වෙගං විධමන්‌තස්‌ස සත්‌තවො|
  count |76|
    block |තඤ්‌ච තත්‌ථ උදික්‌ඛිංසු රඤ්‌ඤො මද්‌දස්‌සන්‌තෙපුරෙ|
    block |විජම්‌භමානං සීහංව ඵොටෙන්‌තං දිගුණං භුජං|
  count |77|
    block |හත්‌ථික්‌ඛන්‌ධඤ්‌ච ආරුය්‌හ ආරොපෙත්‌වා පභාවතිං|
    block |සඞ්‌ගාමං ඔතරිත්‌වාන සීහනාදං නදී කුසො|
  count |78|
    block |තස්‌ස තං නදතො සුත්‌වා සීහස්‌සෙවිතරෙ මිගා|
    block |ඛත්‌තියා විපලායිංසු කුසසද්‌දභයට්‌ටිතා|
  count |79|
    block |හත්‌ථාරොහා අනීකට්‌ඨා රථිකා පත්‌තිකාරකා|
    block |අඤ්‌ඤමඤ්‌ඤස්‌ස ඡින්‌දන්‌ති කුසසද්‌දභයට්‌ටිතා|
  count |80|
    block |තස්‌මිං සඞ්‌ගාමසීසස්‌මිං පස්‌සිත්‌වා හට්‌ඨ මානසො|
    block |කුසස්‌ස රඤ්‌ඤො දෙවින්‌දො අදා වෙරොචනං මණිං|
  count |81|
    block |සො තං විජිත්‌වා සඞ්‌ගාමං ලද්‌ධා වෙරොචනං මණිං|
    block |හත්‌ථික්‌ඛන්‌ධගතො රාජා පාවෙක්‌ඛි නගරං පුරං|
  count |82|
    block |ජීවග්‌ගාහං ගහෙත්‌වාන බන්‌ධිත්‌වා සත්‌ත ඛත්‌තියෙ|
    block |සසුරස්‌සුපනාමෙසි ඉමෙ තෙ දෙව සත්‌තවො|
  count |83|
    block |සබ්‌බෙව තෙ වසං ගතා අමිත්‌තා විහතා තව|
    block |කාමං කරොහි තෙ තයා මුඤ්‌ච වා තෙ හනස්‌සු වා|
  count |84|
    block |තුය්‌හෙව සත්‌තවො එතෙ න හි තෙ මය්‌හ සත්‌තවො|
    block |ත්‌වඤ්‌ඤෙව නො මහාරාජ මුඤ්‌ච වා තෙ හනස්‌සු වා|
  count |85|
    block |ඉමා තෙ ධීතරො සත්‌ත දෙවකඤ්‌ඤූපමා සුභා|
    block |දදාහි නෙසං එකෙකං හොන්‌තු ජාමාතරො තව|
  count |86|
    block |අම්‌හාකඤ්‌චෙව තාසඤ්‌ච ත්‌වං නො සබ්‌බෙසමිස්‌සරො|
    block |ත්‌වඤ්‌ඤෙව නො මහාරාජ දෙහි නෙසං යදිච්‌ඡසි|
  count |87|
    block |එකමෙකස්‌ස එකෙකං අදා සීහස්‌සරො කුසො|
    block |ඛත්‌තියානං තදා තෙසං රඤ්‌ඤො මද්‌දස්‌ස ධීතරො|
  count |88|
    block |පීණිතා තෙන ලාභෙන තුට්‌ඨා සීහස්‌සරෙ කුසෙ|
    block |සකරට්‌ඨානි පායිංසු ඛත්‌තියා සත්‌ත තාවදෙ|
  count |89|
    block |පභාවතිඤ්‌ච ආදාය මණිං වෙරොචනං සුභං|
    block |කුසාවතිං කුසො රාජා අගමාසි මහබ්‌බලො|
  count |90|
    block |ත්‍යස්‌සු එකරථෙ යන්‌තා පවිසන්‌තා කුසාවතිං|
    block |සමානා වණ්‌ණරූපෙන නාඤ්‌ඤමඤ්‌ඤාතිරොචිසුං|
  count |91|
    block |මාතා පුත්‌තෙන සඞ්‌ගච්‌ඡි උභයො ච ජයම්‌පතී|
    block |සමග්‌ගා තෙ තදා ආසුං ඵීතං ධරණිමාවසුන්‌ති|
  stand |කුසජාතකං පඨමං|
  count |  |
  block |සොණනන්‌දජාතකං|
  count |92|
    block |දෙවතා නුසි ගන්‌ධබ්‌බො අදු සක්‌කො පුරින්‌දදො|
    block |මනුස්‌සභූතො ඉද්‌ධිමා කථං ජානෙමු තං මයං|
  count |93|
    block |නාපි දෙවො න ගන්‌ධබ්‌බො නාපි සක්‌කො පුරින්‌දදො|
    block |මනුස්‌සභූතො ඉද්‌ධිමා එවං ජානාහි භාරධ|
  count |94|
    block |කතරූපමිදං භොතො වෙය්‍යාවච්‌චං අනප්‌පකං|
    block |දෙවම්‌හි වස්‌සමානම්‌හි අනොවස්‌සං භවං අකා|
  count |95|
    block |තතො වාතාතපෙ ඝොරෙ සීතච්‌ඡායං භවං අකා|
    block |තතො අමිත්‌තමජ්‌ඣෙසු සරතාණං භවං අකා|
  count |96|
    block |තතො ඵීතානි රට්‌ඨානි වසිනො තෙ භවං අකා|
    block |තතො එකසතං ඛත්‍යෙ අනුයන්‌තෙ භවං අකා|
  count |97|
    block |පතීතාස්‌සු මයං භොතො වද තං භඤ්‌ජ මිච්‌ඡසි|
    block |හත්‌ථියානං අස්‌සරථං නාරියො ච අලඞ්‌කතා|
    block |නිවෙසනානි රම්‌මානි මයං භොතො දදාමසෙ|
  count |98|
    block |අථ වඞ්‌ගෙ වා මගධෙ මයං භොතො දදාමසෙ|
    block |අථ වා අස්‌සකාවන්‌තී සුමනා දම්‌ම තෙ මයං|
  count |99|
    block |උපඩ්‌ඪං වාපි රජ්‌ජස්‌ස මයං භොතො දදාමසෙ|
    block |සචෙ තෙ අත්‌ථො රජ්‌ජෙන අනුසාස යදිච්‌ඡසි|
  count |100|
    block |න මෙ අත්‌ථොපි රජ්‌ජෙන නගරෙන ධනෙන වා|
    block |අථොපි ජනපදෙන අත්‌ථො මය්‌හං න විජ්‌ජති|
  count |101|
    block |භොතොව රට්‌ඨෙ විජිතෙ අරඤ්‌ඤෙ අත්‌ථි අස්‌සමො|
    block |පිතා මය්‌හං ජනෙත්‌තී ච උභො සම්‌මන්‌ති අස්‌සමෙ|
  count |102|
    block |තෙසාහං පුබ්‌බාචරියෙසු පුඤ්‌ඤං න ලභාමි කාතවෙ|
    block |භවන්‌තං අජ්‌ඣාවරං කත්‌වා සොණං යාචෙමු සංවරං|
  count |103|
    block |කරොමි තෙ තං වචනං යං මං භණසි බ්‍රාහ්‌මණ|
    block |එතඤ්‌ච ඛො නො අක්‌ඛාහි කීවන්‌තො හොන්‌තු යාචකා|
  count |104|
    block |පරොසතං ජානපදා මහාසාලා ච බ්‍රාහ්‌මණා|
    block |ඉමෙ ච ඛත්‌තියා සබ්‌බෙ අභිජාතා යසස්‌සිනො|
    block |භවඤ්‌ච රාජා මනොජො අලං හෙස්‌සන්‌ති යාචකා|
  count |105|
    block |හත්‌ථී අස්‌සෙ ච යොජෙන්‌තු රථං සන්‌නය්‌හ සාරථි|
    block |ආබන්‌ධනානි ගණ්‌හාථ පාදාසුස්‌සාරයද්‌ධජෙ|
    block |අස්‌සමං තං ගමිස්‌සාමි යත්‌ථ සම්‌මති කොසියො|
  count |106|
    block |තතො ච රාජා පායාසි සෙනාය චතුරඞ්‌ගිනී|
    block |අගමා අස්‌සමං රම්‌මං යත්‌ථ සම්‌මති කොසියො|
  count |107|
    block |කස්‌ස කාදම්‌බයො කාජො වෙහාසං චතුරඞ්‌ගුලං|
    block |අංසං අසම්‌ඵුසං එති උදහාරාය ගච්‌ඡතො|
  count |108|
    block |අහං සොණො මහාරාජ තාපසො සහිතබ්‌බතො|
    block |භරාමි මාතාපිතරො රත්‌තින්‌දිවමතන්‌දිතො|
  count |109|
    block |වනෙ ඵලඤ්‌ච මූලඤ්‌ච ආහරිත්‌වා දිසම්‌පති|
    block |පොසෙමි මාතාපිතරො පුබ්‌බෙ කතමනුස්‌සරං|
  count |110|
    block |ඉච්‌ඡාම අස්‌සමං ගන්‌තුං යත්‌ථ සම්‌මති කොසියො|
    block |මග්‌ගං නො සොණ අක්‌ඛාහි යෙන ගච්‌ඡෙමු අස්‌සමං|
  count |111|
    block |අයං එකපදී රාජ යෙනෙතං මෙඝසන්‌නිභං|
    block |කොවිළාරෙහි සඤ්‌ඡන්‌නං එත්‌ථ සම්‌මති කොසියො|
  count |112|
    block |ඉදං වත්‌වාන පක්‌කාමි තරමානො මහාඉසි|
    block |වෙහාසෙ අන්‌තලික්‌ඛස්‌මිං අනුසාසිත්‌වාන ඛත්‌තියෙ|
  count |113|
    block |අස්‌සමං පරිමජ්‌ජිත්‌වා පඤ්‌ඤපෙත්‌වාන ආසනං|
    block |පණ්‌ණසාලං පවිසිත්‌වා පිතරං පටිබොධයි|
  count |114|
    block |ඉමෙ ආයන්‌ති රාජානො අභිජාතා යසස්‌සිනො|
    block |අස්‌සමා නික්‌ඛමිත්‌වාන නිසීද ත්‌වං මහාඉසෙ|
  count |115|
    block |තස්‌ස තං වචනං සුත්‌වා තරමානො මහාඉසි|
    block |අස්‌සමා නික්‌ඛමිත්‌වාන සද්‌වාරම්‌හි උපාවිසි|
  count |116|
    block |තඤ්‌ච දිස්‌වාන ආයන්‌තං ජලන්‌තංරිව තෙජසා|
    block |ඛත්‍යසඞ්‌ඝපරිබ්‍යූළ්‌හං කොසියො එතදබ්‍රවි|
  count |117|
    block |කස්‌ස භෙරී මුදිඞ්‌ගා ච සඞ්‌ඛා පණවදින්‌දිමා|
    block |පුරතො පටිපන්‌නානි හාසයන්‌තා රථෙසභං|
  count |118|
    block |කස්‌ස කඤ්‌චනපට්‌ටෙන පුථුනා විජ්‌ජුවණ්‌ණිනා|
    block |යුවා කලාපසන්‌නද්‌ධො කො එති සිරියා ජලං|
  count |119|
    block |උක්‌කාමුඛපහට්‌ඨංව ඛදිරඞ්‌ගාරසන්‌නිභං|
    block |මුඛඤ්‌ච රුචිරා භාති කො එති සිරියා ජලං|
  count |120|
    block |කස්‌ස පග්‌ගහිතං ඡත්‌තං සසලාකං මනොරමං|
    block |ආදිච්‌චරංසාවරණං කො එති සිරියා ජලං|
  count |121|
    block |කස්‌ස අඞ්‌ගං පරිග්‌ගය්‌හ වාළබීජනිමුත්‌තමං|
    block |චරන්‌ති වරපුඤ්‌ඤස්‌ස හත්‌ථික්‌ඛන්‌ධෙන ආයතො|
  count |122|
    block |කස්‌ස සෙතානි ඡත්‌තානි ආජානීයා ච වම්‌මිතා|
    block |සමන්‌තා පරිකිරෙන්‌ති කො එති සිරියා ජලං|
  count |123|
    block |කස්‌ස එකසතං ඛත්‍යා අනුයන්‌තා යසස්‌සිනො|
    block |සමන්‌තානුපරියන්‌ති කො එති සිරියා ජලං|
  count |124|
    block |හත්‌ථි අස්‌සරථ පත්‌ති සෙනා ච චතුරඞ්‌ගිනී|
    block |සමන්‌තානුපරියන්‌ති කො එති සිරියා ජලං|
  count |125|
    block |කස්‌සෙසා මහතී සෙනා පිට්‌ඨිතො අනුවත්‌තති|
    block |අක්‌ඛොභණී අපරියන්‌තා සාගරස්‌සෙව ඌමියො|
  count |126|
    block |රාජාභිරාජා මනොජො ඉන්‌දොව ජයතං පති|
    block |නන්‌දස්‌සජ්‌ඣාවරං එති අස්‌සමං බ්‍රහ්‌මචාරිනං|
  count |127|
    block |තස්‌සෙසා මහතී සෙනා පිට්‌ඨිතො අනුවත්‌තති|
    block |අක්‌ඛොභණී අපරියන්‌තා සාගරස්‌සෙව ඌමියො|
  count |128|
    block |අනුලිත්‌තා චන්‌දනෙන කාසිකුත්‌තමධාරිනො|
    block |සබ්‌බෙ පඤ්‌ජලිකා හුත්‌වා ඉසීනං අජ්‌ඣුපාගමුං|
  count |129|
    block |කච්‌චි නු භොතො කුසලං කච්‌චි භොතො අනාමයං|
    block |කච්‌චි උඤ්‌ඡෙන යාපෙථ කච්‌චි මූලඵලා බහූ|
  count |130|
    block |කච්‌චි ඩංසා මකසා ච අප්‌පමෙව සරීසපා|
    block |වනෙ වාළමිගාකිණ්‌ණෙ කච්‌චි හිංසා න විජ්‌ජති|
  count |131|
    block |කුසලඤ්‌චෙව නො රාජ අථො රාජ අනාමයං|
    block |අථො උඤ්‌ඡෙන යාපෙම අථො මූලඵලා බහූ|
  count |132|
    block |අථො ඩංසා මකසා ච අප්‌පමෙව සරීසපා|
    block |වනෙ වාළමිගාකිණ්‌ණෙ හිංසා මය්‌හං න විජ්‌ජති|
  count |133|
    block |බහූනි වස්‌සපූගානි අස්‌සමෙ සම්‌මතං ඉධ|
    block |නාභිජානාමි උප්‌පන්‌නං ආබාධං අමනොරමං|
  count |134|
    block |ස්‌වාගතං තෙ මහාරාජ අථො තෙ අදුරාගතං|
    block |ඉස්‌සරොසි අනුප්‌පත්‌තො යං ඉධත්‌ථි පවෙදය|
  count |135|
    block |තින්‌දුකානි පියාලානි මධුකෙ කාසුමාරියො|
    block |ඵලානි ඛුද්‌දකප්‌පානි භුඤ්‌ජ රාජ වරං වරං|
  count |136|
    block |ඉදම්‌පි පානීයං සීතං ආභතං ගිරිගබ්‌භරා|
    block |තතො පිව මහාරාජ සචෙ ත්‌වං අභිකඞ්‌ඛසි|
  count |137|
    block |පටිග්‌ගහිතං යං දින්‌නං සබ්‌බස්‌ස අග්‌ඝියං කතං|
    block |නන්‌දස්‌සාපි නිසාමෙථ වචනං සො පවක්‌ඛති|
  count |138|
    block |අජ්‌ඣාවරම්‌හා නන්‌දස්‌ස භොතො සන්‌තිකමාගතා|
    block |සුණාතු භවං වචනං නන්‌දස්‌ස පරිසාය ච|
  count |139|
    block |පරොසතං ජානපදා මහාසාලා ච බ්‍රාහ්‌මණා|
    block |ඉමෙ ච ඛත්‌තියා සබ්‌බෙ අභිජාතා යසස්‌සිනො|
    block |භවඤ්‌ච රාජා මනොජො අනුමඤ්‌ඤන්‌තු මෙ වචො|
  count |140|
    block |යෙ ච සන්‌ති සමීතාරො යක්‌ඛානි ඉධ මස්‌සමෙ|
    block |අරඤ්‌ඤෙ භූතභබ්‍යානි සුණන්‌තු වචනං මම|
  count |141|
    block |නමො කත්‌වාන භූතානං ඉසිං වක්‌ඛාමි සුබ්‌බතං|
    block |සො ත්‍යාහං දක්‌ඛිණා බාහු තව කොසිය සම්‌මතො|
  count |142|
    block |පිතරං මෙ ජනෙත්‌තිඤ්‌ච භත්‌තුකාමස්‌ස මෙ සතො|
    block |වීර පුඤ්‌ඤමිදං ඨානං මා මං කොසිය වාරය|
  count |143|
    block |සබ්‌භි හෙතං උපඤ්‌ඤාතං මමෙතං උපනිස්‌සජ|
    block |උට්‌ඨානපාරිචරියාය දීඝරත්‌තං තයා කතං|
    block |මාතාපිතූසු පුඤ්‌ඤානි මම ලොකදදො භව|
  count |144|
    block |තථෙව සන්‌ති මනුජා ධම්‌මෙ ධම්‌මපදං විදූ|
    block |මග්‌ගො සග්‌ගස්‌ස ලොකස්‌ස යථා ජානාසි ත්‌වං ඉසෙ|
  count |145|
    block |උට්‌ඨානපාරිචරියාය මාතාපිතුසුඛාවහං|
    block |තං මං පුඤ්‌ඤා නිවාරෙති අරියමග්‌ගාවරො නරො|
  count |146|
    block |සුණන්‌තු භොන්‌තො වචනං භාතුරජ්‌ඣාවරා මම|
    block |කුලවංසං මහාරාජ පොරාණං පරිහාපයං|
    block |අධම්‌මචාරී ජෙට්‌ඨෙසු නිරයං සොපපජ්‌ජති|
  count |147|
    block |යෙ ච ධම්‌මස්‌ස කුසලා පොරාණස්‌ස දිසම්‌පති|
    block |චාරිත්‌තෙන ච සම්‌පන්‌නා න තෙ ගච්‌ඡන්‌ති දුග්‌ගතිං|
  count |148|
    block |මාතාපිතා ච භාතා ච භගිනී ඤාතිබන්‌ධවා|
    block |සබ්‌බෙ ජෙට්‌ඨස්‌ස තෙ භාරා එවං ජානාහි භාරධ|
  count |149|
    block |ආදියිත්‌වා ගරුං භාරං නාවිකො විය උස්‌සහෙ|
    block |ධම්‌මඤ්‌ච නප්‌පමජ්‌ජාමි ජෙට්‌ඨො චස්‌මි රථෙසභ|
  count |150|
    block |අධිගමා තමෙ ඤාණං ජාලංව ජාතවෙදතො|
    block |එවමෙව නො භවං ධම්‌මං කොසියො පවිදංසයි|
  count |151|
    block |යථා උදයමාදිච්‌චො වාසුදෙවො පභඞ්‌කරො|
    block |පාණීනං පවිදංසෙති රූපං කල්‍යාණපාපකං|
    block |එවමෙව නො භවං ධම්‌මං කොසියො පවිදංසයි|
  count |152|
    block |එවං මෙ යාචමානස්‌ස අඤ්‌ජලිං නාවබුජ්‌ඣථ|
    block |තව පද්‌ධචරො හෙස්‌සං වුට්‌ඨිතො පරිචාරකො|
  count |153|
    block |අද්‌ධා නන්‌ද විජානාසි සද්‌ධම්‌මං සබ්‌භි දෙසිතං|
    block |අරියො අරියසමාචාරො බාළ්‌හං ත්‌වං මම රුච්‌චසි|
  count |154|
    block |භවන්‌තං වදාමි භොතිඤ්‌ච සුණාථ වචනං මම|
    block |නායං භාරො භාරමතො අහු මය්‌හං කුදාචනං|
  count |155|
    block |තං මං උපට්‌ඨිතං සන්‌තං මාතාපිතුසුඛාවහං|
    block |නන්‌දො අජ්‌ඣාවරං කත්‌වා උපට්‌ඨානාය යාචති|
  count |156|
    block |යො වෙ ඉච්‌ඡති කාමෙන සන්‌තානං බ්‍රහ්‌මචාරිනං|
    block |නන්‌දං වො වරථ එකො කං නන්‌දො උපතිට්‌ඨතු|
  count |157|
    block |තයා තාත අනුඤ්‌ඤාතා සොණ තං නිස්‌සිතා මයං|
    block |උපඝාතුං ලභෙ නන්‌දං මුද්‌ධනි බ්‍රහ්‌මචාරිනං|
  count |158|
    block |අස්‌සත්‌ථස්‌සෙව තරුණං පවාළං මාලුතෙරිතං|
    block |චිරස්‌සං නන්‌දං දිස්‌වාන හදයං මෙ පවෙධති|
  count |159|
    block |යදා සුත්‌තාපි සුපිනෙ නන්‌දං පස්‌සාමි ආගතං|
    block |උදග්‌ගා සුමනා හොමි නන්‌දො නො ආගතො අයං|
  count |160|
    block |යදා ච පටිබුජ්‌ඣිත්‌වා නන්‌දං පස්‌සාමි නාගතං|
    block |භිය්‍යො ආවිසතී සොකො දොමනස්‌සඤ්‌චනප්‌පකං|
  count |161|
    block |සාහං අජ්‌ජ චිරස්‌සම්‌පි නන්‌දං පස්‌සාමි ආගතං|
    block |භත්‌තුච්‌ච මය්‌හඤ්‌ච පියො නන්‌දො නො පාවිසී ඝරං|
  count |162|
    block |පිතුපි නන්‌දො සුප්‌පියො යං නන්‌දො නප්‌පවසෙ ඝරා|
    block |ලභතූ තාත නන්‌දො තං මං නන්‌දො උපතිට්‌ඨතු|
  count |163|
    block |අනුකම්‌පිකා පතිට්‌ඨා ච පුබ්‌බෙ රසදදී ච නො|
    block |මග්‌ගො සග්‌ගස්‌ස ලොකස්‌ස මාතා තං වරතෙ ඉසෙ|
  count |164|
    block |පුබ්‌බෙ රසදදී ගොත්‌තී මාතා පුඤ්‌ඤූපසංහිතා|
    block |මග්‌ගො සග්‌ගස්‌ස ලොකස්‌ස මාතා තං වරතෙ ඉසෙ|
  count |165|
    block |ආකඞ්‌ඛමානා පුත්‌තඵලං දෙවතාය නමස්‌සති|
    block |නක්‌ඛත්‌තානි ච පුච්‌ඡති උතුසංවච්‌ඡරානි ච|
  count |166|
    block |තස්‌සා උතුම්‌හි න්‌හාතාය හොති ගබ්‌භස්‌ස වොක්‌කමො|
    block |තෙන දොහළිනී හොති සුහදා තෙන වුච්‌චති|
  count |167|
    block |සංවච්‌ඡරං වා ඌනං වා පරිහරිත්‌වා විජායති|
    block |තෙන සා ජනයන්‌තීති ජනෙත්‌ති තෙන වුච්‌චති|
  count |168|
    block |ථනඛීරෙන ගීතෙන අඞ්‌ගපාවුරණෙන ච|
    block |රොදන්‌තං පුත්‌තං තොසෙති තොසෙන්‌තී තෙන වුච්‌චති|
  count |169|
    block |තතො වාතාතපෙ ඝොරෙ මමං කත්‌වා උදික්‌ඛති|
    block |දාරකං අප්‌පජානන්‌තං පොසෙන්‌තී තෙන වුච්‌චති|
  count |170|
    block |යඤ්‌ච මාතුධනං හොති යඤ්‌ච හොති පිතුද්‌ධනං|
    block |උභයම්‌පෙතස්‌ස ගොපෙති අපි පුත්‌තස්‌ස නො සියා|
  count |171|
    block |එවං පුත්‌ත අදුං පුත්‌ත ඉති මාතා විහඤ්‌ඤති|
    block |පමත්‌තං පරදාරෙසු නිසීථෙ පත්‌තයොබ්‌බනෙ|
    block |සායං පුත්‌තං අනායන්‌තං ඉති මාතා විහඤ්‌ඤති|
  count |172|
    block |එවං කිච්‌ඡා භතො පොසො මාතු අපරිචාරකො|
    block |මාතරි මිච්‌ඡා චරිත්‌වාන නිරයං සොපපජ්‌ජති|
  count |173|
    block |එවං කිච්‌ඡා භතො පොසො පිතු අපරිචාරකො|
    block |පිතරි මිච්‌ඡා චරිත්‌වාන නිරයං සොපපජ්‌ජති|
  count |174|
    block |ධනාපි ධනකාමානං නස්‌සති ඉති මෙ සුතං|
    block |මාතරං අපරිචරිත්‌වාන කිච්‌ඡං වා සො නිගච්‌ඡති|
  count |175|
    block |ධනාපි ධනකාමානං නස්‌සති ඉති මෙ සුතං|
    block |පිතරං අපරිචරිත්‌වාන කිච්‌ඡං වා සො නිගච්‌ඡති|
  count |176|
    block |ආනන්‌දො ච පමොදො ච සදා හසිතකීළිතං|
    block |මාතරං පරිචරිත්‌වාන ලබ්‌භමෙතං විජානතො|
  count |177|
    block |ආනන්‌දො ච පමොදො ච සදා හසිතකීළිතං|
    block |පිතරං පරිචරිත්‌වාන ලබ්‌භමෙතං විජානතො|
  count |178|
    block |දානඤ්‌ච පෙය්‍යවජ්‌ජඤ්‌ච අත්‌ථචරියා ච යා ඉධ|
    block |සමානත්‌තතා ච ධම්‌මෙසු තත්‌ථ තත්‌ථ යථාරහං|
    block |එතෙ ඛො සඞ්‌ගහා ලොකෙ රථස්‌සාණීව යායතො|
  count |179|
    block |එතෙ ච සඞ්‌ගහා නාස්‌සු න මාතා පුත්‌තකාරණා|
    block |ලභෙථ මානං පූජං වා පිතා වා පුත්‌තකාරණා|
  count |180|
    block |යස්‌මා ච සඞ්‌ගහා එතෙ සම්‌මපෙක්‌ඛන්‌ති පණ්‌ඩිතා|
    block |තස්‌මා මහත්‌තං පප්‌පොන්‌ති පාසංසා ච භවන්‌ති තෙ|
  count |181|
    block |බ්‍රහ්‌මාති මාතාපිතරො පුබ්‌බාචරියාති වුච්‌චරෙ|
    block |ආහුනෙය්‍යා ච පුත්‌තානං පජාය අනුකම්‌පකා|
  count |182|
    block |තස්‌මා හි නෙ නමස්‌සෙය්‍ය සක්‌කරෙය්‍ය ච පණ්‌ඩිතො|
    block |අන්‌නෙන අථො පානෙන වත්‌ථෙන සයනෙන ච|
    block |උච්‌ඡාදනෙන න්‌හාපනෙන පාදානං ධොවනෙන ච|
  count |183|
    block |තාය නං පාරිචරියාය මාතාපිතූසු පණ්‌ඩිතා|
    block |ඉධෙව නං පසංසන්‌ති පෙච්‌ච සග්‌ගෙ පමොදතීති|
    block |අථ සත්‌තතිමම්‌හි නිපාතවරෙ සභාවන්‌තු කුසාවතිරාජවරො|
    block |අථ සොණසුනන්‌දවරො ච පුන අභිවාසිතසත්‌තතිමම්‌හි සුතෙති|
  stand |සොණනන්‌දජාතකං දුතියං|
  stand |සත්‌තතිනිපාතං නිට්‌ඨිතං|
  block |තස්‌සුද්‌දානං|
