block |යසවග්‌ගො|
  block |යසත්‌ථෙරඅපදානං|
    count |1|
      block |මහාසමුද්‌දං ඔග්‌ගය්‌හ භවනං මෙ සුනිම්‌මිතං|
      block |සුනිම්‌මිතා පොක්‌ඛරණී චක්‌කවාකූපකූජිතා|
    count |2|
      block |මන්‌දාරකෙහි සඤ්‌ඡන්‌නා පදුමුප්‌පලකෙහි ච|
      block |නදී ච සන්‌දතෙ තත්‌ථ සුපතිත්‌ථා මනොරමා|
    count |3|
      block |මච්‌ඡකච්‌ඡපසඤ්‌ඡන්‌නා නානාදිජසමොත්‌ථටා|
      block |මයූරකොඤ්‌චාභිරුදා කොකිලාදීහි වග්‌ගුහි|
    count |4|
      block |පාරෙවතා රවිහංසා චක්‌කවාකා නදීචරා|
      block |තිත්‌තිරා සාළිකා චෙත්‌ථ පාවකා ජීවංජීවකා|
    count |5|
      block |හංසාකොඤ්‌චාභිනදිතා කොසියා පිඞ්‌ගලා බහූ|
      block |සත්‌තරතනසම්‌පන්‌නා මණිමුත්‌තපවාළිකා|
    count |6|
      block |සබ්‌බෙ සොණ්‌ණමයා රුක්‌ඛා නානාඛන්‌ධසමෙරිතා|
      block |උජ්‌ජොතෙන්‌ති දිවාරත්‌තිං භවනං සබ්‌බකාලිකං|
    count |7|
      block |සට්‌ඨිතුරියසහස්‌සානි සායං පාතො පවජ්‌ජරෙ|
      block |සොළසිත්‌ථිසහස්‌සානි පරිවාරෙන්‌ති මං සදා|
    count |8|
      block |අභිනික්‌ඛම්‌ම භවනා සුමෙධං ලොකනායකං|
      block |පසන්‌නචිත්‌තො සුමනො වන්‌දයිං තං මහායසං|
    count |9|
      block |සම්‌බුද්‌ධං අභිවාදෙත්‌වා සසඞ්‌ඝං තං නිමන්‌තයිං|
      block |අධිවාසෙසි සො ධීරො සුමෙධො ලොකනායකො|
    count |10|
      block |මම ධම්‌මකථං කත්‌වා උය්‍යොජෙසි මහාමුනි|
      block |සම්‌බුද්‌ධං අභිවාදෙත්‌වා භවනං මෙ උපාගමිං|
    count |11|
      block |ආමන්‌තයිං පරිජනං සබ්‌බෙ සන්‌නිපතුං තදා|
      block |පුබ්‌බණ්‌හසමයං බුද්‌ධො භවනං ආගමිස්‌සති|
    count |12|
      block |ලාභා අම්‌හං සුලද්‌ධා නො යෙ වසාම තවන්‌තිකෙ|
      block |මයම්‌පි බුද්‌ධසෙට්‌ඨස්‌ස පූජයිස්‌සාම සත්‌ථුනො|
    count |13|
      block |අන්‌නං පානං පට්‌ඨපෙත්‌වා කාලං ආරොචයිං අහං|
      block |වසීසතසහස්‌සෙහි උපෙසි ලොකනායකො|
    count |14|
      block |පඤ්‌චඞ්‌ගිකෙහි තුරියෙහි පච්‌චුග්‌ගමමකාසහං|
      block |සබ්‌බසොණ්‌ණමයෙ පීඨෙ නිසීදි පුරිසුත්‌තමො|
    count |15|
      block |උපරිච්‌ඡදනං ආසි සබ්‌බසොණ්‌ණමයං තදා|
      block |බීජනීයො පවායන්‌ති භික්‌ඛුසඞ්‌ඝං අනුත්‌තරං|
    count |16|
      block |පහූතෙනන්‌නපානෙන භික්‌ඛුසඞ්‌ඝං අතප්‌පයිං|
      block |පච්‌චෙකදුස්‌සයුගලෙ භික්‌ඛුසඞ්‌ඝස්‌සදාසහං|
    count |17|
      block |යං වදෙති සුමෙධො සො ආහුතීනං පටිග්‌ගහො|
      block |භික්‌ඛුසඞ්‌ඝෙ නිසීදිත්‌වා ඉමා ගාථා අභාසථ|
    count |18|
      block |යො මං අන්‌නෙන පානෙන සබ්‌බෙ ඉමෙ ච තප්‌පයි|
      block |තමහං කිත්‌තයිස්‌සාමි සුණාථ මම භාසතො|
    count |19|
      block |අට්‌ඨාරසෙ කප්‌පසතෙ දෙවලොකෙ රමිස්‌සති|
      block |සහස්‌සක්‌ඛත්‌තුං රාජායං චක්‌කවත්‌තී භවිස්‌සති|
    count |20|
      block |උපගච්‌ඡති යං යොනිං දෙවත්‌තං අථ මානුසං|
      block |සබ්‌බසොණ්‌ණමයං තස්‌ස ඡදනං ධාරයිස්‌සති|
    count |21|
      block |තිංසකප්‌පසහස්‌සම්‌හි ඔක්‌කාකකුලසම්‌භවො|
      block |ගොතමො නාම ගොත්‌තෙන සත්‌ථා ලොකෙ භවිස්‌සති|
    count |22|
      block |තස්‌ස ධම්‌මෙසු දායාදො ඔරසො ධම්‌මනිම්‌මිතො|
      block |සබ්‌බාසවෙ පරිඤ්‌ඤාය නිබ්‌බායිස්‌සතිනාසවො|
    count |23|
      block |භික්‌ඛුසඞ්‌ඝෙ නිසීදිත්‌වා සීහනාදං නදිස්‌සති|
      block |චිතකෙ ඡත්‌තං ධාරෙන්‌ති හෙට්‌ඨා ඡත්‌තම්‌හි ඩය්‌හථ|
    count |24|
      block |සාමඤ්‌ඤං මෙ අනුප්‌පත්‌තං කිලෙසා ඣාපිතා මයා|
      block |මණ්‌ඩපෙ රුක්‌ඛමූලෙ වා සන්‌තාසො මෙ න විජ්‌ජති|
    count |25|
      block |තිංසකප්‌පසහස්‌සම්‌හි යං දානමදදිං තදා|
      block |දුග්‌ගතිං නාභිජානාමි සබ්‌බදානස්‌සිදං ඵලං|
    count |26|
      block |කිලෙසා ඣාපිතා මය්‌හං භවා සබ්‌බෙ සමූහතා|
      block |නාගොව බන්‌ධනං ඡෙත්‌වා විහරාමි අනාසවො|
    count |27|
      block |ස්‌වාගතං වත මෙ ආසි මම බුද්‌ධස්‌ස සන්‌තිකෙ|
      block |තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනං|
    count |28|
      block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
      block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
    block |ඉත්‌ථං සුදං ආයස්‌මා යසො ථෙරො ඉමා ගාථායො අභාසිත්‌ථාති|
    stand |යසත්‌ථෙරස්‌සාපදානං පඨමං|
  block |නදීකස්‌සපත්‌ථෙරඅපදානං|
    count |29|
      block |පදුමුත්‌තරස්‌ස භගවතො ලොකජෙට්‌ඨස්‌ස තාදිනො|
      block |පිණ්‌ඩචාරං චරන්‌තස්‌ස වාරතො උත්‌තමං යසං|
      block |අග්‌ගඵලං ගහෙත්‌වාන අදාසිං සත්‌ථුනො අහං|
    count |30|
      block |තෙන කම්‌මෙන දෙවින්‌දො ලොකජෙට්‌ඨො නරාසභො|
      block |සම්‌පත්‌තොම්‌හි අචලං ඨානං හිත්‌වා ජයපරාජයං|
    count |31|
      block |සතසහස්‌සිතො කප්‌පෙ යං ඵලං අදදිං තදා|
      block |දුග්‌ගතිං නාභිජානාමි අග්‌ගදානස්‌සිදං ඵලං|
    count |32|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |33|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |34|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    stand |ඉත්‌ථං සුදං ආයස්‌මා නදීකස්‌සපො ථෙරො ඉමා ගාථායො|
    block |අභාසිත්‌ථාති|
    stand |නදීකස්‌සපත්‌ථෙරස්‌සාපදානං දුතියං|
  block |ගයාකස්‌සපත්‌ථෙරඅපදානං|
    count |35|
      block |අජිනචම්‌මවත්‌ථොහං ඛාරිභාරධරො තදා|
      block |ඛාරිකං හාරයිත්‌වාන කොලං අහාසි අස්‌සමං|
    count |36|
      block |භගවා තම්‌හි සමයෙ එකො අදුතියො ජිනො|
      block |මමස්‌සමං උපාගච්‌ඡි ජොතෙන්‌තො සබ්‌බකාලිකං|
    count |37|
      block |සකං චිත්‌තං පසාදෙත්‌වා අභිවාදෙත්‌වාන සුබ්‌බතං|
      block |උභො හත්‌ථෙහි පග්‌ගය්‌හ කොලං බුද්‌ධස්‌සදාසහං|
    count |38|
      block |එකතිංසෙ ඉතො කප්‌පෙ යං ඵලං අදදිං තදා|
      block |දුග්‌ගතිං නාභිජානාමි කොලදානස්‌සිදං ඵලං|
    count |39|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |40|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |41|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    stand |ඉත්‌ථං සුදං ආයස්‌මා ගයාකස්‌සපො ථෙරො ඉමා ගාථායො|
    block |අභාසිත්‌ථාති|
    stand |ගයාකස්‌සපත්‌ථෙරස්‌සාපදානං තතියං|
  block |කිමිලත්‌ථෙරඅපදානං|
    count |42|
      block |නිබ්‌බුතෙ කකුසන්‌ධම්‌හි බ්‍රාහ්‌මණම්‌හි වුසීමති|
      block |ගහෙත්‌වා සලලං මාලං මණ්‌ඩපං කාරයිං අහං|
    count |43|
      block |තාවතිංසං ගතො සන්‌තො ලභිම්‌හ බ්‍යම්‌හමුත්‌තමං|
      block |අඤ්‌ඤෙ දෙවෙතිරොචාමි පුඤ්‌ඤකම්‌මස්‌සිදං ඵලං|
    count |44|
      block |දිවා වා යදි වා රත්‌තිං චඞ්‌කමන්‌තො ඨිතො චහං|
      block |ඡන්‌නො සලලපුප්‌ඵෙහි පුඤ්‌ඤකම්‌මස්‌සිදං ඵලං|
    count |45|
      block |ඉමස්‌මිංයෙව කප්‌පම්‌හි යං බුද්‌ධමභිපූජයිං|
      block |දුග්‌ගතිං නාභිජානාමි බුද්‌ධපූජායිදං ඵලං|
    count |46|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |47|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |48|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    stand |ඉත්‌ථං සුදං ආයස්‌මා කිමිලො ථෙරො ඉමා ගාථායො|
    block |අභාසිත්‌ථාති|
    stand |කිමිලත්‌ථෙරස්‌සාපදානං චතුත්‌ථං|
  block |වජ්‌ජීපුත්‌තත්‌ථෙරඅපදානං|
    count |49|
      block |සහස්‌සරංසී භගවා සයම්‌භූ අපරාජිතො|
      block |විවෙකා වුට්‌ඨහිත්‌වාන ගොචරායාභිනික්‌ඛමි|
    count |50|
      block |ඵලහත්‌ථො අහං දිස්‌වා උපගච්‌ඡිං නරාසභං|
      block |පසන්‌නචිත්‌තො සුමනො සවණ්‌ටං අදදිං ඵලං|
    count |51|
      block |චතුන්‌නවුතිතො කප්‌පෙ යං ඵලං අදදිං තදා|
      block |දුග්‌ගතිං නාභිජානාමි ඵලදානස්‌සිදං ඵලං|
    count |52|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |53|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |54|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    stand |ඉත්‌ථං සුදං ආයස්‌මා වජ්‌ජීපුත්‌තො ථෙරො ඉමා ගාථායො|
    block |අභාසිත්‌ථාති|
    stand |වජ්‌ජීපුත්‌තත්‌ථෙරස්‌සාපදානං පඤ්‌චමං|
  block |උත්‌තරත්‌ථෙරඅපදානං|
    count |55|
      block |සුමෙධො නාම සම්‌බුද්‌ධො බාත්‌තිංසවරලක්‌ඛණො|
      block |විවෙකකාමො භගවා හිමවන්‌තමුපාගමි|
    count |56|
      block |අජ්‌ඣොගාහෙත්‌වා හිමවන්‌තං අග්‌ගො කාරුණිකො මුනි|
      block |පල්‌ලඞ්‌කං ආභුජිත්‌වාන නිසීදි පුරිසුත්‌තමො|
    count |57|
      block |විජ්‌ජධරො තදා ආසිං අන්‌තලික්‌ඛචරො අහං|
      block |තිසූලං සුගතං ගය්‌හ ගච්‌ඡාමි අම්‌බරෙ තදා|
    count |58|
      block |පබ්‌බතග්‌ගෙ යථා අග්‌ගි පුණ්‌ණමායෙව චන්‌දිමා|
      block |වනං ඔභාසතෙ බුද්‌ධො සාලරාජාව ඵුල්‌ලිතො|
    count |59|
      block |වනග්‌ගා නික්‌ඛමිත්‌වාන බුද්‌ධරංසීභිධාවරෙ|
      block |නළග්‌ගිවණ්‌ණසඞ්‌කාසා දිස්‌වා චිත්‌තං පසාදයිං|
    count |60|
      block |විචිනං අද්‌දසං පුප්‌ඵං කණිකාරං දෙවගන්‌ධිකං|
      block |තීණි පුප්‌ඵානි ආදාය බුද්‌ධසෙට්‌ඨමපූජයිං|
    count |61|
      block |බුද්‌ධස්‌ස ආනුභාවෙන තීණි පුප්‌ඵානි මෙ තදා|
      block |උද්‌ධං වණ්‌ටා අධොපත්‌තා ඡායං කුබ්‌බන්‌ති සත්‌ථුනො|
    count |62|
      block |තෙන කම්‌මෙන සුකතෙන චෙතනාපණිධීහි ච|
      block |ජහිත්‌වා මානුසං දෙහං තාවතිංසමගච්‌ඡහං|
    count |63|
      block |තත්‌ථ මෙ සුකතං බ්‍යම්‌හං කණිකාරීති ඤායති|
      block |සට්‌ඨියොජනමුබ්‌බෙධං තිංසයොජනවිත්‌ථතං|
    count |64|
      block |සහස්‌සකණ්‌ඩං සතභෙණ්‌ඩු ධජාලු හරිතාමයං|
      block |සතසහස්‌සනිය්‍යූහා බ්‍යම්‌හෙ පාතුභවිංසු මෙ|
    count |65|
      block |සොණ්‌ණමයා මණිමයා ලොහිතඞ්‌කමයාපි ච|
      block |ඵලිකාපි ච පල්‌ලඞ්‌කා යෙනිච්‌ඡකා යදිච්‌ඡකා|
    count |66|
      block |මහාරහඤ්‌ච සයනං තූලිකා විකතීයුතං|
      block |උද්‌ධලොමිඤ්‌ච එකන්‌තං බිම්‌බොහනසමායුතං|
    count |67|
      block |භවනා නික්‌ඛමිත්‌වාන චරන්‌තො දෙවචාරිකං|
      block |යථා ඉච්‌ඡාමි ගමනං දෙවසඞ්‌ඝපුරක්‌ඛතො|
    count |68|
      block |පුප්‌ඵස්‌ස හෙට්‌ඨා තිට්‌ඨාමි උපරිච්‌ඡදනං මම|
      block |සමන්‌තා යොජනසතං කණිකාරෙහි ඡාදිතං|
    count |69|
      block |සට්‌ඨිතුරියසහස්‌සානි සායපාතං උපට්‌ඨහුං|
      block |පරිවාරෙන්‌ති මං නිච්‌චං රත්‌තින්‌දිවමතන්‌දිතා|
    count |70|
      block |තත්‌ථ නච්‌චෙහි ගීතෙහි තාලෙහි වාදිතෙහි ච|
      block |රමාමි ඛිඩ්‌ඩා රතියා මොදාමි කාමකාමහං|
    count |71|
      block |තත්‌ථ භුත්‌වා පිවිත්‌වා ච මොදාමි තිදසෙ තදා|
      block |නාරීගණෙහි සහිතො මොදාමි බ්‍යම්‌හමුත්‌තමෙ|
    count |72|
      block |සතානං පඤ්‌චක්‌ඛත්‌තුඤ්‌ච දෙවරජ්‌ජමකාරයිං|
      block |සතානං තීණික්‌ඛත්‌තුඤ්‌ච චක්‌කවත්‌තී අහොසහං|
      block |පදෙසරජ්‌ජං විපුලං ගණනාතො අසඞ්‌ඛියං|
    count |73|
      block |භවෙ භවෙ සංසරන්‌තො මහාභොගං ලභාමහං|
      block |භොගෙ මෙ ඌනතා නත්‌ථි බුද්‌ධපූජායිදං ඵලං|
    count |74|
      block |දුවෙ භවෙ සංසරාමි දෙවත්‌තෙ අථ මානුසෙ|
      block |අඤ්‌ඤං ගතිං න ජානාමි බුද්‌ධපූජායිදං ඵලං|
    count |75|
      block |දුවෙ කුලෙ පජායාමි ඛත්‌තියෙ චාපි බ්‍රාහ්‌මණෙ|
      block |නීචෙ කුලෙ න ජායාමි බුද්‌ධපූජායිදං ඵලං|
    count |76|
      block |හත්‌ථියානං අස්‌සයානං සිවිකං සන්‌දමානිකං|
      block |ලභාමි සබ්‌බමෙවෙතං බුද්‌ධපූජායිදං ඵලං|
    count |77|
      block |දාසීගණං දාසගණං නාරියො සමලඞ්‌කතා|
      block |ලභාමි සබ්‌බමෙවෙතං බුද්‌ධපූජායිදං ඵලං|
    count |78|
      block |කොසෙය්‍යකම්‌බලියානි ඛොමකප්‌පාසිකානි ච|
      block |ලභාමි සබ්‌බමෙවෙතං බුද්‌ධපූජායිදං ඵලං|
    count |79|
      block |නවවත්‌ථං නවඵලං නවග්‌ගරසභොජනං|
      block |ලභාමි සබ්‌බමෙවෙතං බුද්‌ධපූජායිදං ඵලං|
    count |80|
      block |ඉමං ඛාද ඉමං භුඤ්‌ජ ඉමම්‌හි සයනෙ සය|
      block |ලභාමි සබ්‌බමෙවෙතං බුද්‌ධපූජායිදං ඵලං|
    count |81|
      block |සබ්‌බත්‌ථ පූජිතො හොමි යසො අච්‌චුග්‌ගතො මම|
      block |මහාපක්‌ඛො සදා හොමි අභෙජ්‌ජපරිසො සදා|
      block |ඤාතීනං උත්‌තමො හොමි බුද්‌ධපූජායිදං ඵලං|
    count |82|
      block |සීතං උණ්‌හං න ජානාමි පරිළාහො න විජ්‌ජති|
      block |අථො චෙතසිකං දුක්‌ඛං හදයෙ මෙ න විජ්‌ජති|
    count |83|
      block |සුවණ්‌ණවණ්‌ණො හුත්‌වාන සංසරාමි භවාභවෙ|
      block |වෙවණ්‌ණියං න ජානාමි බුද්‌ධපූජායිදං ඵලං|
    count |84|
      block |දෙවලොකා චවිත්‌වාන සුක්‌කමූලෙන චොදිතො|
      block |සාවත්‌ථියං පුරෙ ජාතො මහාසාලෙසු අඩ්‌ඪකෙ|
    count |85|
      block |පඤ්‌ච කාමගුණෙ හිත්‌වා පබ්‌බජිං අනගාරියං|
      block |ජාතියා සත්‌තවස්‌සොහං අරහත්‌තමපාපුණිං|
    count |86|
      block |උපසම්‌පදායී බුද්‌ධො ගුණමඤ්‌ඤාය චක්‌ඛුමා|
      block |තරුණො පූජනීයොහං බුද්‌ධපූජායිදං ඵලං|
    count |87|
      block |දිබ්‌බචක්‌ඛුවිසුද්‌ධං මෙ සමාධිකුසලො අහං|
      block |අභිඤ්‌ඤාපාරමිප්‌පත්‌තො බුද්‌ධපූජායිදං ඵලං|
    count |88|
      block |පටිසම්‌භිදා අනුප්‌පත්‌තො ඉද්‌ධිපාදෙසු කොවිදො|
      block |ධම්‌මෙසු පාරමිප්‌පත්‌තො බුද්‌ධපූජායිදං ඵලං|
    count |89|
      block |තිංසකප්‌පසහස්‌සම්‌හි යං බුද්‌ධමභිපූජයිං|
      block |දුග්‌ගතිං නාභිජානාමි බුද්‌ධපූජායිදං ඵලං|
    count |90|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |91|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |92|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    stand |ඉත්‌ථං සුදං ආයස්‌මා උත්‌තරො ථෙරො ඉමා ගාථායො|
    block |අභාසිත්‌ථාති|
    stand |උත්‌තරත්‌ථෙරස්‌සාපදානං ඡට්‌ඨං|
  block |අපරඋත්‌තරත්‌ථෙරඅපදානං|
    count |93|
      block |නිබ්‌බුතෙ ලොකනාථම්‌හි සිද්‌ධත්‌ථෙ ලොකනායකෙ|
      block |මම ඤාතී සමානෙත්‌වා ධාතුපූජං අකාසහං|
    count |94|
      block |චතුන්‌නවුතිතො කප්‌පෙ යං ධාතුමභිපූජයිං|
      block |දුග්‌ගතිං නාභිජානාමි ධාතුපූජායිදං ඵලං|
    count |95|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |96|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |97|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    stand |ඉත්‌ථං සුදං ආයස්‌මා අපරඋත්‌තරත්‌ථෙරො ඉමා ගාථායො|
    block |අභාසිත්‌ථාති|
    stand |අපරස්‌ස උත්‌තරත්‌ථෙරස්‌සාපදානං සත්‌තමං|
  block |භද්‌දජිත්‌ථෙරඅපදානං|
    count |98|
      block |ඔගය්‌හ යං පොක්‌ඛරණිං නානාකුඤ්‌ජරසෙවිතං|
      block |උද්‌ධරාමි භිසං තත්‌ථ ඝාසහෙතු අහං තදා|
    count |99|
      block |භගවා තම්‌හි සමයෙ පදුමුත්‌තරසව්‌හයො|
      block |රත්‌තම්‌බරධරො බුද්‌ධො ගච්‌ඡතෙ අනිලඤ්‌ජසෙ|
    count |100|
      block |ධුනන්‌තො පංසුකූලානි සද්‌දං අස්‌සොසහං තදා|
      block |උද්‌ධං නිජ්‌ඣායමානොහං අද්‌දසං ලොකනායකං|
    count |101|
      block |තත්‌ථෙව ඨිතකො සන්‌තො ආයාචිං ලොකනායකං|
      block |මධුං භිසෙහි සහිතං ඛීරං සප්‌පිං මුළාලිකං|
    count |102|
      block |පටිග්‌ගණ්‌හාතු මෙ බුද්‌ධො අනුකම්‌පාය චක්‌ඛුමා|
      block |තතො කාරුණිකො සත්‌ථා ඔරොහිත්‌වා මහායසො|
    count |103|
      block |පටිග්‌ගණ්‌හි මම භික්‌ඛං අනුකම්‌පාය චක්‌ඛුමා|
      block |පටිග්‌ගහෙත්‌වා සම්‌බුද්‌ධො අකා මෙ අනුමොදනං|
    count |104|
      block |සුඛී හොතු මහාපුඤ්‌ඤ ගති තුය්‌හං සමිජ්‌ඣතු|
      block |ඉමිනා භිසදානෙන ලභස්‌සු විපුලං සුඛං|
    count |105|
      block |ඉදං වත්‌වාන සම්‌බුද්‌ධො ජලජුත්‌තමනාමකො|
      block |භික්‌ඛමාදාය සම්‌බුද්‌ධො ආකාසෙනාගමා ජිනො|
    count |106|
      block |තතො භිසං ගහෙත්‌වාන අගච්‌ඡිං මම අස්‌සමං|
      block |භිසං රුක්‌ඛෙ ලග්‌ගෙත්‌වාන මම දානං අනුස්‌සරිං|
    count |107|
      block |මහාවාතො උට්‌ඨහිත්‌වා සඤ්‌චාලෙසි වනං තදා|
      block |ආකාසො අභිනාදිත්‌ථ අසනී ච ඵලී තදා|
    count |108|
      block |තතො මෙ අසනීපාතො මත්‌ථකෙ නිපතී තදා|
      block |සොහං නිසින්‌නකො සන්‌තො තත්‌ථ කාලඞ්‌කතො අහං|
    count |109|
      block |පුඤ්‌ඤකම්‌මෙන සඤ්‌ඤුත්‌තො තුසිතං උපපජ්‌ජහං|
      block |කළෙවරං මෙ පතිතං දෙවලොකෙ රමාමහං|
    count |110|
      block |ඡළසීතිසහස්‌සානි නාරියො සමලඞ්‌කතා|
      block |සායං පාතං උපට්‌ඨන්‌ති භිසදානස්‌සිදං ඵලං|
    count |111|
      block |මනුස්‌සයොනිමාගන්‌ත්‌වා සුඛිතො හොමහං තදා|
      block |භොගා මෙ ඌනතා නත්‌ථි භිසදානස්‌සිදං ඵලං|
    count |112|
      block |අනුකම්‌පිතකො තෙන දෙවදෙවෙන තාදිනා|
      block |සබ්‌බාසවපරික්‌ඛීණා නත්‌ථි දානි පුනබ්‌භවො|
    count |113|
      block |සතසහස්‌සිතො කප්‌පෙ යං භිසං අදදිං තදා|
      block |දුග්‌ගතිං නාභිජානාමි භිසදානස්‌සිදං ඵලං|
    count |114|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |115|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |116|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    stand |ඉත්‌ථං සුදං ආයස්‌මා භද්‌දජිත්‌ථෙරො ඉමා ගාථායො|
    block |අභාසිත්‌ථාති|
    stand |භද්‌දජිත්‌ථෙරස්‌සාපදානං අට්‌ඨමං|
  block |සිවකත්‌ථෙරඅපදානං|
    count |117|
      block |එසනාය චරන්‌තස්‌ස විපස්‌සිස්‌ස මහෙසිනො|
      block |රිත්‌තකං පත්‌තං දිස්‌වාන කුම්‌මාසං පූරයිං අහං|
    count |118|
      block |එකනවුතිතො කප්‌පෙ යං භික්‌ඛමදදිං තදා|
      block |දුග්‌ගතිං නාභිජානාමි කුම්‌මාසස්‌ස ඉදං ඵලං|
    count |119|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |120|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |121|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    stand |ඉත්‌ථං සුදං ආයස්‌මා සිවකත්‌ථෙරො ඉමා ගාථායො|
    block |අභාසිත්‌ථාති|
    stand |සිවකත්‌ථෙරස්‌සාපදානං නවමං|
  block |උපවානත්‌ථෙරඅපදානං|
    count |122|
      block |පදුමුත්‌තරො නාම ජිනො සබ්‌බධම්‌මාන පාරගූ|
      block |ජලිත්‌වා අග්‌ගික්‌ඛන්‌ධොව සම්‌බුද්‌ධො පරිනිබ්‌බුතො|
    count |123|
      block |මහාජනා සමාගම්‌ම පූජයිත්‌වා තථාගතං|
      block |චිතං කත්‌වාන සුගතං සරීරං අභිරොපයුං|
    count |124|
      block |සරීරකිච්‌චං කත්‌වාන ධාතුං තත්‌ථ සමානයුං|
      block |සදෙවමනුස්‌සා සබ්‌බෙ බුද්‌ධථූපං අකංසු තෙ|
    count |125|
      block |පඨමා කඤ්‌චනමයා දුතියා ච මණිමයා|
      block |තතියා රූපියමයා චතුත්‌ථී ඵලිකාමයා|
    count |126|
      block |තත්‌ථ පඤ්‌චමිකා චෙව ලොහිතඞ්‌කමයා අහු|
      block |ඡට්‌ඨා මසාරගල්‌ලස්‌ස සබ්‌බං රතනමයූපරි|
    count |127|
      block |ජඞ්‌ඝා මණිමයා ආසි වෙදිකා රතනාමයා|
      block |සබ්‌බසොණ්‌ණමයො ථූපො උද්‌ධං යොජනමුග්‌ගතො|
    count |128|
      block |දෙවා තත්‌ථ සමාගන්‌ත්‌වා එකතො මන්‌තයුං තදා|
      block |මයම්‌පි ථූපං කස්‌සාම ලොකනාථස්‌ස තාදිනො|
    count |129|
      block |ධාතු ආවෙණිකා නත්‌ථි සරීරං එකපිණ්‌ඩිතං|
      block |ඉමම්‌හි බුද්‌ධථූපම්‌හි කස්‌සාම කඤ්‌චුකං මයං|
    count |130|
      block |දෙවා සත්‌තහි රත්‌නෙහි අඤ්‌ඤං වඩ්‌ඪෙසුං යොජනං|
      block |ථූපො ද්‌වියොජනුබ්‌බෙධො තිමිරං බ්‍යපහන්‌ති සො|
    count |131|
      block |නාගා තත්‌ථ සමාගන්‌ත්‌වා එකතො මන්‌තයුං තදා|
      block |මනුස්‌සා චෙව දෙවා ච බුද්‌ධථූපං අකංසු තෙ|
    count |132|
      block |මා නො පමත්‌තා අස්‌සුම්‌හ අප්‌පමත්‌තා සදෙවකා|
      block |මයම්‌පි ථූපං කස්‌සාම ලොකනාථස්‌ස තාදිනො|
    count |133|
      block |ඉන්‌දනීලං මහානීලං අථො ජොතිරසං මණිං|
      block |එකතො සන්‌නිපාතෙත්‌වා බුද්‌ධථූපං අඡාදයුං|
    count |134|
      block |සබ්‌බං මණිමයං ආසි යාවතා බුද්‌ධචෙතියං|
      block |තියොජනසමුබ්‌බෙධං ආලොකකරණං තදා|
    count |135|
      block |ගරුළා ච සමාගන්‌ත්‌වා එකතො මන්‌තයුං තදා|
      block |මනුස්‌සා දෙවනාගා ච බුද්‌ධපූජං අකංසු තෙ|
    count |136|
      block |මා නො පමත්‌තා අස්‌සුම්‌හ අප්‌පමත්‌තා සදෙවකා|
      block |මයම්‌පි ථූපං කස්‌සාම ලොකනාථස්‌ස තාදිනො|
    count |137|
      block |සබ්‌බං මණිමයං ථූපං අකරුං තෙ ච කඤ්‌චුකං|
      block |යොජනං තෙපි වඩ්‌ඪෙසුං ආයතං බුද්‌ධචෙතියං|
    count |138|
      block |චතුයොජනමුබ්‌බෙධො බුද්‌ධථූපො විරොචති|
      block |ඔභාසෙති දිසා සබ්‌බා සතරංසීව උග්‌ගතො|
    count |139|
      block |කුම්‌භණ්‌ඩා ච සමාගන්‌ත්‌වා එකතො මන්‌තයුං තදා|
      block |මනුස්‌සා චෙව දෙවා ච නාගා ච ගරුළා තථා|
    count |140|
      block |පච්‌චෙකං බුද්‌ධසෙට්‌ඨස්‌ස අකංසු ථූපමුත්‌තමං|
      block |මා නො පමත්‌තා අස්‌සුම්‌හ අප්‌පමත්‌තා සදෙවකා|
    count |141|
      block |මයම්‌පි ථූපං කස්‌සාම ලොකනාථස්‌ස තාදිනො|
      block |රතනෙහි ඡාදෙස්‌සාම ආයතං බුද්‌ධචෙතියං|
    count |142|
      block |යොජනං තෙපි වඩ්‌ඪෙසුං ආයතං බුද්‌ධචෙතියං|
      block |පඤ්‌චයොජනමුබ්‌බෙධො ථූපො ඔභාසතෙ තදා|
    count |143|
      block |යක්‌ඛා තත්‌ථ සමාගන්‌ත්‌වා එකතො මන්‌තයුං තදා|
      block |මනුස්‌සා දෙවනාගා ච ගරුළා ච කුම්‌භණ්‌ඩකා|
    count |144|
      block |පච්‌චෙකං බුද්‌ධසෙට්‌ඨස්‌ස අකංසු ථූපමුත්‌තමං|
      block |මා නො පමත්‌තා අස්‌සුම්‌හ අප්‌පමත්‌තා සදෙවකා|
    count |145|
      block |මයම්‌පි ථූපං කස්‌සාම ලොකනාථස්‌ස තාදිනො|
      block |ඵලිකා ඡාදයිස්‌සාම ආයතං බුද්‌ධචෙතියං|
    count |146|
      block |යොජනං තෙපි වඩ්‌ඪෙසුං ආයතං බුද්‌ධචෙතියං|
      block |ඡයොජනිකමුබ්‌බෙධො ථූපො ඔභාසතෙ තදා|
    count |147|
      block |ගන්‌ධබ්‌බා ච සමාගන්‌ත්‌වා එකතො මන්‌තයුං තදා|
      block |මනුජා දෙවතා නාගා කුම්‌භණ්‌ඩා ගරුළා තථා|
    count |148|
      block |සබ්‌බෙ අකංසු බුද්‌ධථූපං මයමෙත්‌ථ අකාරකා|
      block |මයම්‌පි ථූපං කස්‌සාම ලොකනාථස්‌ස තාදිනො|
    count |149|
      block |වෙදියො සත්‌ත කත්‌වාන ධජං ඡත්‌තං අකංසු තෙ|
      block |සබ්‌බසොණ්‌ණමයං ථූපං ගන්‌ධබ්‌බා කාරයුං තදා|
    count |150|
      block |සත්‌තයොජනමුබ්‌බෙධො ථූපො ඔභාසතෙ තදා|
      block |රත්‌තින්‌දිවා න ඤායන්‌ති ආලොකො හොති සබ්‌බදා|
    count |151|
      block |අභිභොන්‌ති න තස්‌සාභා චන්‌දසූරා සතාරකා|
      block |සමන්‌තා යොජනසතෙ පදීපොපි න පජ්‌ජලි|
    count |152|
      block |තෙන කාලෙන යෙ කෙචි ථූපං පූජෙන්‌ති මානුසා|
      block |න තෙ ථූපං ආරුහන්‌ති අම්‌බරෙ උක්‌ඛිපන්‌ති තෙ|
    count |153|
      block |දෙවෙහි ඨපිතො යක්‌ඛො අභිසම්‌මතනාමකො|
      block |ධජං වා පුප්‌ඵදාමං වා අභිරොපෙති උත්‌තරිං|
    count |154|
      block |න තෙ පස්‌සන්‌ති තං යක්‌ඛං දාමං පස්‌සන්‌ති ගච්‌ඡතො|
      block |එවං පස්‌සිත්‌වා ගච්‌ඡන්‌තා සබ්‌බෙ ගච්‌ඡන්‌ති සුග්‌ගතිං|
    count |155|
      block |විරුද්‌ධා යෙ පාවචනෙ පසන්‌නා යෙ ච සාසනෙ|
      block |පාටිහීරං දට්‌ඨුකාමා ථූපං පූජෙන්‌ති මානුසා|
    count |156|
      block |නගරෙ හංසවතියා අහොසිං භතකො තදා|
      block |ආමොදිතං ජනං දිස්‌වා එවං චින්‌තෙසහං තදා|
    count |157|
      block |උළාරො භගවා නෙසො යස්‌ස ධාතුඝරෙ දිසං|
      block |ඉමා ච ජනතා තුට්‌ඨා කාරං කුබ්‌බං න තප්‌පරෙ|
    count |158|
      block |අහම්‌පි කාරං කස්‌සාමි ලොකනාථස්‌ස තාදිනො|
      block |තස්‌ස ධම්‌මෙසු දායාදො භවිස්‌සාමි අනාගතෙ|
    count |159|
      block |සුධොතං රජකෙනාහං උත්‌තරෙය්‍යං පටං මම|
      block |වෙළග්‌ගෙ ආලග්‌ගෙත්‌වාන ධජං උක්‌ඛිපිමම්‌බරෙ|
    count |160|
      block |අභිසම්‌මතකො ගය්‌හ අම්‌බරෙ හාසි මෙ ධජං|
      block |වාතෙරිතං ධජං දිස්‌වා භිය්‍යො හාසං ජනෙසහං|
    count |161|
      block |තත්‌ථ චිත්‌තං පසාදෙත්‌වා සමණං උපසඞ්‌කමිං|
      block |තං භික්‌ඛුං අභිවාදෙත්‌වා විපාකං පුච්‌ඡහං ධජෙ|
    count |162|
      block |සො මෙ කථෙසි ආනන්‌දී පීතිසඤ්‌ජනනං මම|
      block |තස්‌ස ධජස්‌ස විපාකං අනුභොස්‌සසි සබ්‌බදා|
    count |163|
      block |හත්‌ථිඅස්‌සරථාපත්‌තී සෙනා ච චතුරඞ්‌ගිනී|
      block |පරිවාරෙස්‌සන්‌ති තං නිච්‌චං ධජදානස්‌සිදං ඵලං|
    count |164|
      block |සට්‌ඨිතුරියසහස්‌සානි භෙරියො සමලඞ්‌කතා|
      block |පරිවාරෙස්‌සන්‌ති තං නිච්‌චං ධජදානස්‌සිදං ඵලං|
    count |165|
      block |ඡළසීතිසහස්‌සානි නාරියො සමලඞ්‌කතා|
      block |විචිත්‌තවත්‌ථාභරණා ආමුක්‌කමණිකුණ්‌ඩලා|
    count |166|
      block |ආළාරපම්‌හා හසුලා සුසඤ්‌ඤා තනුමජ්‌ඣිමා|
      block |පරිවාරෙස්‌සන්‌ති තං නිච්‌චං ධජදානස්‌සිදං ඵලං|
    count |167|
      block |තිංසකප්‌පසහස්‌සානි දෙවලොකෙ රමිස්‌සසි|
      block |අසීතික්‌ඛත්‌තුං දෙවින්‌දො දෙවරජ්‌ජං කරිස්‌සසි|
    count |168|
      block |සහස්‌සක්‌ඛත්‌තුං රාජා ච චක්‌කවත්‌තී භවිස්‌සති|
      block |පදෙසරජ්‌ජං විපුලං ගණනාතො අසඞ්‌ඛියං|
    count |169|
      block |කප්‌පසතසහස්‌සම්‌හි ඔක්‌කාකකුලසම්‌භවො|
      block |ගොතමො නාම ගොත්‌තෙන සත්‌ථා ලොකෙ භවිස්‌සති|
    count |170|
      block |දෙවලොකා චවිත්‌වාන සුක්‌කමූලෙන චොදිතො|
      block |පුඤ්‌ඤකම්‌මෙන සඤ්‌ඤුත්‌තො බ්‍රහ්‌මබන්‌ධු භවිස්‌සසි|
    count |171|
      block |අසීතිකොටිං ඡඩ්‌ඩෙත්‌වා දාසෙ කම්‌මකරෙ බහූ|
      block |ගොතමස්‌ස භගවතො සාසනෙ පබ්‌බජිස්‌සසි|
    count |172|
      block |ආරාධයිත්‌වා සම්‌බුද්‌ධං ගොතමං සක්‍යපුඞ්‌ගවං|
      block |උපවානොති නාමෙන හෙස්‌සසි සත්‌ථු සාවකො|
    count |173|
      block |සතසහස්‌සෙ කතං කම්‌මං ඵලං දස්‌සෙසි මෙ ඉධ|
      block |සුමුත්‌තො සරවෙගොව කිලෙසෙ ඣාපයිං මම|
    count |174|
      block |චක්‌කවත්‌තිස්‌ස සන්‌තස්‌ස චාතුද්‌දීපිස්‌සරස්‌ස මෙ|
      block |තීණි යොජනානි සාමන්‌තා උස්‌සීයන්‌ති ධජා සදා|
    count |175|
      block |සතසහස්‌සිතො කප්‌පෙ යං කම්‌මමකරිං තදා|
      block |දුග්‌ගතිං නාභිජානාමි ධජදානස්‌සිදං ඵලං|
    count |176|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |177|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |178|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    stand |ඉත්‌ථං සුදං ආයස්‌මා උපවානත්‌ථෙරො ඉමා ගාථායො|
    block |අභාසිත්‌ථාති|
    stand |උපවානත්‌ථෙරස්‌සාපදානං දසමං|
  block |රට්‌ඨපාලත්‌ථෙරඅපදානං|
    count |179|
      block |පදුමුත්‌තරස්‌ස භගවතො ලොකජෙට්‌ඨස්‌ස තාදිනො|
      block |වරනාගො මයා දින්‌නො ඊසාදන්‌තො උරූළ්‌හවා|
    count |180|
      block |සෙතච්‌ඡත්‌තොපසොභිතො සකප්‌පනො සහත්‌ථිපො|
      block |අග්‌ඝාපෙත්‌වාන තං සබ්‌බං සඞ්‌ඝාරාමං අකාරයිං|
    count |181|
      block |චතුපඤ්‌ඤාසසහස්‌සානි පාසාදෙ කාරයිං අහං|
      block |මහොඝදානං කරිත්‌වාන නිය්‍යාදෙසිං මහෙසිනො|
    count |182|
      block |අනුමොදි මහාවීරො සයම්‌භූ අග්‌ගපුග්‌ගලො|
      block |සබ්‌බෙ ජනෙ හාසයන්‌තො දෙසෙසි අමතං පදං|
    count |183|
      block |තං මෙ බුද්‌ධො වියාකාසි ජලජුත්‌තමනාමකො|
      block |භික්‌ඛුසඞ්‌ඝෙ නිසීදිත්‌වා ඉමා ගාථා අභාසථ|
    count |184|
      block |චතුපඤ්‌ඤාසසහස්‌සානි පාසාදෙ කාරයී අයං|
      block |කථයිස්‌සාමි විපාකං සුණාථ මම භාසතො|
    count |185|
      block |අට්‌ඨාරසසහස්‌සානි කූටාගාරා භවිස්‌සරෙ|
      block |බ්‍යම්‌හුත්‌තමම්‌හි නිබ්‌බත්‌තා සබ්‌බසොණ්‌ණමයා ච තෙ|
    count |186|
      block |පඤ්‌ඤාසක්‌ඛත්‌තුං දෙවින්‌දො දෙවරජ්‌ජං කරිස්‌සති|
      block |අට්‌ඨපඤ්‌ඤාසක්‌ඛත්‌තුඤ්‌ච චක්‌කවත්‌තී භවිස්‌සති|
    count |187|
      block |කප්‌පසතසහස්‌සම්‌හි ඔක්‌කාකකුලසම්‌භවො|
      block |ගොතමො නාම ගොත්‌තෙන සත්‌ථා ලොකෙ භවිස්‌සති|
    count |188|
      block |දෙවලොකා චවිත්‌වාන සුක්‌කමූලෙන චොදිතො|
      block |අඩ්‌ඪෙ කුලෙ මහාභොගෙ නිබ්‌බත්‌තිස්‌සති තාවදෙ|
    count |189|
      block |සො පච්‌ඡා පබ්‌බජිත්‌වාන සුක්‌කමූලෙන චොදිතො|
      block |රට්‌ඨපාලොති නාමෙන හෙස්‌සති සත්‌ථු සාවකො|
    count |190|
      block |පධානපහිතත්‌තො සො උපසන්‌තො නිරූපධි|
      block |සබ්‌බාසවෙ පරිඤ්‌ඤාය නිබ්‌බායිස්‌සතිනාසවො|
    count |191|
      block |උට්‌ඨාය අභිනික්‌ඛම්‌ම ජහිතා භොගසම්‌පදා|
      block |ඛෙළපිණ්‌ඩෙව භොගම්‌හි පෙමං මය්‌හං න විජ්‌ජති|
    count |192|
      block |වීරියං මෙ ධුරධොරය්‌හං යොගක්‌ඛෙමාධිවාහනං|
      block |ධාරෙමි අන්‌තිමං දෙහං සම්‌මාසම්‌බුද්‌ධසාසනෙ|
    count |193|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |194|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |195|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
      block |යසො නදීකස්‌සපො ච ගයාකිමිලවජ්‌ජිනො|
      block |දුවෙ උත්‌තරා භද්‌දජී සිවකො උපවාහනො|
      block |රට්‌ඨපාලො එකසතං ගාථානං පඤ්‌චනවුති|
    stand |ඉත්‌ථං සුදං ආයස්‌මා රට්‌ඨපාලො ථෙරො ඉමා ගාථායො|
    block |අභාසිත්‌ථාති|
    stand |රට්‌ඨපාලත්‌ථෙරස්‌සාපදානං එකාදසමං|
    stand |යසවග්‌ගො ඡපඤ්‌ඤාසමො|
    block |තස්‌සුද්‌දානං|
    stand |ථෙරාපදානං සමත්‌තං|
    stand |එත්‌තාවතා බුද්‌ධාපදානඤ්‌ච පච්‌චෙකාපදානඤ්‌ච ථෙරාපදානඤ්‌ච|
    block |සමත්‌තානි|
    stand |නමො තස්‌ස භගවතො අරහතො සම්‌මාසම්‌බුද්‌ධස්‌සඛුද්‌දකනිකායෙ|
