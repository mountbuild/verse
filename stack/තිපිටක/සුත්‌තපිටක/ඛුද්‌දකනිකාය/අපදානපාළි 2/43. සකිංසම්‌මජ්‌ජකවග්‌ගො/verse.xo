block |සකිංසම්‌මජ්‌ජකවග්‌ගො|
  stand |නමො තස්‌ස භගවතො අරහතො සම්‌මාසම්‌බුද්‌ධස්‌සඛුද්‌දකනිකායෙ|
  block |දුතියො භාගො|
    block |සකිංසම්‌මජ්‌ජකත්‌ථෙරඅපදානං|
      count |1|
        block |විපස්‌සිනො භගවතො පාටලිං බොධිමුත්‌තමං|
        block |දිස්‌වාව තං පාදපග්‌ගං තත්‌ථ චිත්‌තං පසාදයිං|
      count |2|
        block |සම්‌මජ්‌ජනිං ගහෙත්‌වාන බොධිං සම්‌මජ්‌ජි තාවදෙ|
        block |සම්‌මජ්‌ජිත්‌වාන තං බොධිං අවන්‌දිං පාටලිං අහං|
      count |3|
        block |තත්‌ථ චිත්‌තං පසාදෙත්‌වා සිරෙ කත්‌වාන අඤ්‌ජලිං|
        block |නමස්‌සමානො තං බොධිං ගඤ්‌ඡිං පටිකුටිං අහං|
      count |4|
        block |තාදිමග්‌ගෙන ගච්‌ඡාමි සරන්‌තො බොධිමුත්‌තමං|
        block |අජගරො මං පීළෙසි ඝොරරූපො මහබ්‌බලො|
      count |5|
        block |ආසන්‌නෙ මෙ කතං කම්‌මං ඵලෙන තොසයී මමං|
        block |කළෙවරං මෙ ගිලති දෙවලොකෙ රමාමහං|
      count |6|
        block |අනාවිලං මම චිත්‌තං විසුද්‌ධං පණ්‌ඩරං සදා|
        block |සොකසල්‌ලං න ජානාමි චිත්‌තසන්‌තාපනං මම|
      count |7|
        block |කුට්‌ඨං ගණ්‌ඩො කිලාසො ච අපමාරො විතච්‌ඡිකා|
        block |දද්‌දු කණ්‌ඩු ච මෙ නත්‌ථි ඵලං සම්‌මජ්‌ජනායිදං|
      count |8|
        block |සොකො ච පරිදෙවො ච හදයෙ මෙ න විජ්‌ජති|
        block |අභන්‌තං උජුකං චිත්‌තං ඵලං සම්‌මජ්‌ජනායිදං|
      count |9|
        block |සමාධීසු න මජ්‌ජාමි විසදං හොති මානසං|
        block |යං යං සමාධිමිච්‌ඡාමි සො සො සම්‌පජ්‌ජතෙ මමං|
      count |10|
        block |රජනීයෙ න රජ්‌ජාමි අථො දුස්‌සනියෙසු ච|
        block |මොහනීයෙ න මුය්‌හාමි ඵලං සම්‌මජ්‌ජනායිදං|
      count |11|
        block |එකනවුතිතො කප්‌පෙ යං කම්‌මමකරිං තදා|
        block |දුග්‌ගතිං නාභිජානාමි ඵලං සම්‌මජ්‌ජනායිදං|
      count |12|
        block |කිලෙසා ඣාපිතා මය්‌හං භවා සබ්‌බෙ සමූහතා|
        block |නාගොව බන්‌ධනං ඡෙත්‌වා විහරාමි අනාසවො|
      count |13|
        block |ස්‌වාගතං වත මෙ ආසි මම බුද්‌ධස්‌ස සන්‌තිකෙ|
        block |තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනං|
      count |14|
        block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
        block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
      stand |ඉත්‌ථං සුදං ආයස්‌මා සකිංසම්‌මජ්‌ජකො ථෙරො ඉමා ගාථායො|
      block |අභාසිත්‌ථාති|
      stand |සකිංසම්‌මජ්‌ජකත්‌ථෙරස්‌සාපදානං පඨමං|
    block |එකදුස්‌සදායකත්‌ථෙරඅපදානං|
      count |15|
        block |නගරෙ හංසවතියා අහොසිං තිණහාරකො|
        block |තිණහාරෙන ජීවාමි තෙන පොසෙමි දාරකෙ|
      count |16|
        block |පදුමුත්‌තරො නාම ජිනො සබ්‌බධම්‌මාන පාරගූ|
        block |තමන්‌ධකාරං නාසෙත්‌වා උප්‌පජ්‌ජි ලොකනායකො|
      count |17|
        block |සකෙ ඝරෙ නිසීදිත්‌වා එවං චින්‌තෙසි තාවදෙ|
        block |බුද්‌ධො ලොකෙ සමුප්‌පන්‌නො දෙය්‍යධම්‌මො න විජ්‌ජති|
      count |18|
        block |ඉදං මෙ සාටකං එකං නත්‌ථි මෙ කොචි දායකො|
        block |දුක්‌ඛො නිරයසම්‌ඵස්‌සො රොපයිස්‌සාමි දක්‌ඛිණං|
      count |19|
        block |එවාහං චින්‌තයිත්‌වාන සකං චිත්‌තං පසාදයිං|
        block |එකං දුස්‌සං ගහෙත්‌වාන බුද්‌ධසෙට්‌ඨස්‌සදාසහං|
      count |20|
        block |එකං දුස්‌සං දදිත්‌වාන උක්‌කුට්‌ඨිං සම්‌පවත්‌තයිං|
        block |යදි බුද්‌ධො තුවං වීර තාරෙහි මං මහාමුනි|
      count |21|
        block |පදුමුත්‌තරො ලොකවිදූ ආහුතීනං පටිග්‌ගහො|
        block |මම දානං පකිත්‌තෙන්‌තො අකා මෙ අනුමොදනං|
      count |22|
        block |ඉමිනා එකදුස්‌සෙන චෙතනාපණිධීහි ච|
        block |කප්‌පසතසහස්‌සානි විනිපාතං න ගච්‌ඡසි|
      count |23|
        block |ඡත්‌තිංසක්‌ඛත්‌තුං දෙවින්‌දො දෙවරජ්‌ජං කරිස්‌සසි|
        block |තෙත්‌තිංසක්‌ඛත්‌තුං රාජා ච චක්‌කවත්‌තී භවිස්‌සසි|
      count |24|
        block |පදෙසරජ්‌ජං විපුලං ගණනාතො අසඞ්‌ඛියං|
        block |දෙවලොකෙ මනුස්‌සෙ වා සංසරන්‌තො තුවං භවෙ|
      count |25|
        block |රූපවා ගුණසම්‌පන්‌නො අනවක්‌කන්‌තදෙහවා|
        block |අක්‌ඛොභං අමිතං දුස්‌සං ලභිස්‌සසි යදිච්‌ඡකං|
      count |26|
        block |ඉදං වත්‌වාන සම්‌බුද්‌ධො ජලජුත්‌තමනාමකො|
        block |නභං අබ්‌භුග්‌ගමී වීරො හංසරාජාව අම්‌බරෙ|
      count |27|
        block |යං යං යොනුපපජ්‌ජාමි දෙවත්‌තං අථ මානුසං|
        block |භොගෙ මෙ ඌනතා නත්‌ථි එකදුස්‌සස්‌සිදං ඵලං|
      count |28|
        block |පදුද්‌ධාරෙ පදුද්‌ධාරෙ දුස්‌සං නිබ්‌බත්‌තතෙ මමං|
        block |හෙට්‌ඨා දුස්‌සම්‌හි තිට්‌ඨාමි උපරිච්‌ඡදනං මම|
      count |29|
        block |චක්‌කවාළං උපාදාය සකානනං සපබ්‌බතං|
        block |ඉච්‌ඡමානො චහං අජ්‌ජ දුස්‌සෙහච්‌ඡාදයෙය්‍ය තං|
      count |30|
        block |තෙනෙව එකදුස්‌සෙන සංසරන්‌තො භවාභවෙ|
        block |සුවණ්‌ණවණ්‌ණො හුත්‌වාන සංසරාමි භවාභවෙ|
      count |31|
        block |විපාකං විඑකදුස්‌සස්‌ස නාජ්‌ඣගං කත්‌ථචික්‌ඛයං|
        block |අයං මෙ අන්‌තිමා ජාති විපච්‌චති ඉධාපි මෙ|
      count |32|
        block |සතසහස්‌සිතො කප්‌පෙ යං දුස්‌සමදදිං තදා|
        block |දුග්‌ගතිං නාභිජානාමි එකදුස්‌සස්‌සිදං ඵලං|
      count |33|
        block |කිලෙසා ඣාපිතා මය්‌හං…පෙ … විහරාමි අනාසවො|
      count |34|
        block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
      count |35|
        block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
        block |ඉත්‌ථං සුදං ආයස්‌මා එකදුස්‌සදායකො ථෙරො ඉමා ගාථායො අභාසිත්‌ථාති|
      stand |එකදුස්‌සදායකත්‌ථෙරස්‌සාපදානං දුතියං|
    block |එකාසනදායකත්‌ථෙරඅපදානං|
      count |36|
        block |හිමවන්‌තස්‌සාවිදූරෙ ගොසිතො නාම පබ්‌බතො|
        block |අස්‌සමො සුකතො මය්‌හං පණ්‌ණසාලා සුමාපිතා|
      count |37|
        block |නාරදො නාම නාමෙන කස්‌සපො ඉති මං විදූ|
        block |සුද්‌ධිමග්‌ගං ගවෙසන්‌තො වසාමි ගොසිතෙ තදා|
      count |38|
        block |පදුමුත්‌තරො නාම ජිනො සබ්‌බධම්‌මාන පාරගූ|
        block |විවෙකකාමො සම්‌බුද්‌ධො අගඤ්‌ඡි අනිලඤ්‌ජසා|
      count |39|
        block |වනග්‌ගෙ ගච්‌ඡමානස්‌ස දිස්‌වා රංසිං මහෙසිනො|
        block |කට්‌ඨමඤ්‌චං පඤ්‌ඤාපෙත්‌වා අජිනඤ්‌ච අපත්‌ථරිං|
      count |40|
        block |ආසනං පඤ්‌ඤාපෙත්‌වාන සිරෙ කත්‌වාන අඤ්‌ජලිං|
        block |සොමනස්‌සං පවෙදිත්‌වා ඉදං වචනමබ්‍රවිං|
      count |41|
        block |සල්‌ලකත්‌තො මහාවීර ආතුරානං තිකිච්‌ඡකො|
        block |මමං රොගපරෙතස්‌ස තිකිච්‌ඡං දෙහි නායක|
      count |42|
        block |කල්‌ලත්‌ථිකා යෙ පස්‌සන්‌ති බුද්‌ධසෙට්‌ඨ තුවං මුනෙ|
        block |ධුවත්‌ථසිද්‌ධිං පප්‌පොන්‌ති එතෙසං අජරො භවෙ|
      count |43|
        block |න මෙ දෙය්‍යධම්‌මො අත්‌ථි පවත්‌තඵලභොජිහං|
        block |ඉදං මෙ ආසනං අත්‌ථි නිසීද කට්‌ඨමඤ්‌චකෙ|
      count |44|
        block |නිසීදි තත්‌ථ භගවා අසම්‌භීතොව කෙසරී|
        block |මුහුත්‌තං වීතිනාමෙත්‌වා ඉදං වචනමබ්‍රවි|
      count |45|
        block |විසට්‌ඨො හොහි මා භායි ලද්‌ධො ජොතිරසො තයා|
        block |යං තුය්‌හං පත්‌ථිතං සබ්‌බං පරිපූරිස්‌සතිනාගතෙ|
      count |46|
        block |න මොඝං තං කතං තුය්‌හං පුඤ්‌ඤක්‌ඛෙත්‌තෙ අනුත්‌තරෙ|
        block |සක්‌කා උද්‌ධරිතුං අත්‌තා යස්‌ස චිත්‌තං පණීහිතං|
      count |47|
        block |ඉමිනාසනදානෙන චෙතනාපණිධීහි ච|
        block |කප්‌පසතසහස්‌සානි විනිපාතං න ගච්‌ඡසි|
      count |48|
        block |පඤ්‌ඤාසක්‌ඛත්‌තුං දෙවින්‌දො දෙවරජ්‌ජං කරිස්‌සසි|
        block |අසීතික්‌ඛත්‌තුං රාජා ච චක්‌කවත්‌තී භවිස්‌සසි|
      count |49|
        block |පදෙසරජ්‌ජං විපුලං ගණනාතො අසඞ්‌ඛියං|
        block |සබ්‌බත්‌ථ සුඛිතො හුත්‌වා සංසාරෙ සංසරිස්‌සසි|
      count |50|
        block |ඉදං වත්‌වාන සම්‌බුද්‌ධො ජලජුත්‌තමනාමකො|
        block |නභං අබ්‌භුග්‌ගමී වීරො හංසරාජාව අම්‌බරෙ|
      count |51|
        block |හත්‌ථියානං අස්‌සයානං සරථං සන්‌දමානිකං|
        block |ලභාමි සබ්‌බමෙවෙතං එකාසනස්‌සිදං ඵලං|
      count |52|
        block |කානනං පවිසිත්‌වාපි යදා ඉච්‌ඡාමි ආසනං|
        block |මම සඞ්‌කප්‌පමඤ්‌ඤාය පල්‌ලඞ්‌කො උපතිට්‌ඨති|
      count |53|
        block |වාරිමජ්‌ඣගතො සන්‌තො යදා ඉච්‌ඡාමි ආසනං|
        block |මම සඞ්‌කප්‌පමඤ්‌ඤාය පල්‌ලඞ්‌කො උපතිට්‌ඨති|
      count |54|
        block |යං යං යොනුපපජ්‌ජාමි දෙවත්‌තං අථ මානුසං|
        block |පල්‌ලඞ්‌කසතසහස්‌සානි පරිවාරෙන්‌ති මං සදා|
      count |55|
        block |දුවෙ භවෙ සංසරාමි දෙවත්‌තෙ අථ මානුසෙ|
        block |දුවෙ කුලෙ පජායාමි ඛත්‌තියෙ අථ බ්‍රාහ්‌මණෙ|
      count |56|
        block |එකාසනං දදිත්‌වාන පුඤ්‌ඤක්‌ඛෙත්‌තෙ අනුත්‌තරෙ|
        block |ධම්‌මපල්‌ලඞ්‌කමාදාය විහරාමි අනාසවො|
      count |57|
        block |සතසහස්‌සිතො කප්‌පෙ යං දානමදදිං තදා|
        block |දුග්‌ගතිං නාභිජානාමි එකාසනස්‌සිදං ඵලං|
      count |58|
        block |කිලෙසා ඣාපිතා මය්‌හං…පෙ … විහරාමි අනාසවො|
      count |59|
        block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
      count |60|
        block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
      stand |ඉත්‌ථං සුදං ආයස්‌මා එකාසනදායකො ථෙරො ඉමා ගාථායො|
      block |අභාසිත්‌ථාති|
      stand |එකාසනදායකත්‌ථෙරස්‌සාපදානං තතියං|
    block |සත්‌තකදම්‌බපුප්‌ඵියත්‌ථෙරඅපදානං|
      count |61|
        block |හිමවන්‌තස්‌සාවිදූරෙ කුක්‌කුටො නාම පබ්‌බතො|
        block |තම්‌හි පබ්‌බතපාදම්‌හි සත්‌ත බුද්‌ධා වසිංසු තෙ|
      count |62|
        block |කදම්‌බං පුප්‌ඵිතං දිස්‌වා පග්‌ගහෙත්‌වාන අඤ්‌ජලිං|
        block |සත්‌ත මාලා ගහෙත්‌වාන පුඤ්‌ඤචිත්‌තෙන ඔකිරිං|
      count |63|
        block |තෙන කම්‌මෙන සුකතෙන චෙතනාපණිධීහි ච|
        block |ජහිත්‌වා මානුසං දෙහං තාවතිංසමගච්‌ඡහං|
      count |64|
        block |චතුන්‌නවුතිතො කප්‌පෙ යං කම්‌මමකරිං තදා|
        block |දුග්‌ගතිං නාභිජානාමි බුද්‌ධපූජායිදං ඵලං|
      count |65|
        block |කිලෙසා ඣාපිතා මය්‌හං…පෙ … විහරාමි අනාසවො|
      count |66|
        block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
      count |67|
        block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
      stand |ඉත්‌ථං සුදං ආයස්‌මා සත්‌තකදම්‌බපුප්‌ඵියො ථෙරො ඉමා|
      block |ගාථායො අභාසිත්‌ථාති|
      stand |සත්‌තකදම්‌බපුප්‌ඵියත්‌ථෙරස්‌සාපදානං චතුත්‌ථං|
    block |කොරණ්‌ඩපුප්‌ඵියත්‌ථෙරඅපදානං|
      count |68|
        block |වනකම්‌මිකො පුරෙ ආසිං පිතුමාතුමතෙනහං|
        block |පසුමාරෙන ජීවාමි කුසලං මෙ න විජ්‌ජති|
      count |69|
        block |මම ආසයසාමන්‌තා තිස්‌සො ලොකග්‌ගනායකො|
        block |පදානි තීණි දස්‌සෙසි අනුකම්‌පාය චක්‌ඛුමා|
      count |70|
        block |අක්‌කන්‌තෙ ච පදෙ දිස්‌වා තිස්‌සනාමස්‌ස සත්‌ථුනො|
        block |හට්‌ඨො හට්‌ඨෙන චිත්‌තෙන පදෙ චිත්‌තං පසාදයිං|
      count |71|
        block |කොරණ්‌ඩං පුප්‌ඵිතං දිස්‌වා පාදපං ධරණීරුහං|
        block |සකොසකං ගහෙත්‌වාන පදසෙට්‌ඨමපූජයිං|
      count |72|
        block |තෙන කම්‌මෙන සුකතෙන චෙතනාපණිධීහි ච|
        block |ජහිත්‌වා මානුසං දෙහං තාවතිංසමගච්‌ඡහං|
      count |73|
        block |යං යං යොනුපපජ්‌ජාමි දෙවත්‌තං අථ මානුසං|
        block |කොරණ්‌ඩවණ්‌ණකොයෙව සුප්‌පභාසො භවාමහං|
      count |74|
        block |ද්‌වෙනවුතෙ ඉතො කප්‌පෙ යං කම්‌මමකරිං තදා|
        block |දුග්‌ගතිං නාභිජානාමි පදපූජායිදං ඵලං|
      count |75|
        block |කිලෙසා ඣාපිතා මය්‌හං…පෙ … විහරාමි අනාසවො|
      count |76|
        block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
      count |77|
        block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
        block |ඉත්‌ථං සුදං ආයස්‌මා කොරණ්‌ඩපුප්‌ඵියො ථෙරො ඉමා ගාථායො අභාසිත්‌ථාති|
      stand |කොරණ්‌ඩපුප්‌ඵියත්‌ථෙරස්‌සාපදානං පඤ්‌චමං|
    block |ඝතමණ්‌ඩදායකත්‌ථෙරඅපදානං|
      count |78|
        block |සුචින්‌තිතං භගවන්‌තං ලොකජෙට්‌ඨං නරාසභං|
        block |උපවිට්‌ඨං මහාරඤ්‌ඤං වාතාබාධෙන පීළිතං|
      count |79|
        block |දිස්‌වා චිත්‌තං පසාදෙත්‌වා ඝතමණ්‌ඩමුපානයිං|
        block |කතත්‌තා ආචිතත්‌තා ච ගඞ්‌ගා භාගීරථී අයං|
      count |80|
        block |මහාසමුද්‌දා චත්‌තාරො ඝතං සම්‌පජ්‌ජරෙ මම|
        block |අයඤ්‌ච පථවී ඝොරා අප්‌පමාණා අසඞ්‌ඛියා|
      count |81|
        block |මම සඞ්‌කප්‌පමඤ්‌ඤාය භවතෙ මධුසක්‌කරා|
        block |චාතුද්‌දීපා ඉමෙ රුක්‌ඛා පාදපා ධරණීරුහා|
      count |82|
        block |මම සඞ්‌කප්‌පමඤ්‌ඤාය කප්‌පරුක්‌ඛා භවන්‌ති තෙ|
        block |පඤ්‌ඤාසක්‌ඛත්‌තුං දෙවින්‌දො දෙවරජ්‌ජමකාරයිං|
      count |83|
        block |එකපඤ්‌ඤාසක්‌ඛත්‌තුඤ්‌ච චක්‌කවත්‌තී අහොසහං|
        block |පදෙසරජ්‌ජං විපුලං ගණනාතො අසඞ්‌ඛියං|
      count |84|
        block |චතුන්‌නවුතිතො කප්‌පෙ යං දානමදදිං තදා|
        block |දුග්‌ගතිං නාභිජානාමි ඝතමණ්‌ඩස්‌සිදං ඵලං|
      count |85|
        block |කිලෙසා ඣාපිතා මය්‌හං…පෙ … විහරාමි අනාසවො|
      count |86|
        block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
      count |87|
        block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
      stand |ඉත්‌ථං සුදං ආයස්‌මා ඝතමණ්‌ඩදායකො ථෙරො ඉමා ගාථායො|
      block |අභාසිත්‌ථාති|
      stand |ඝතමණ්‌ඩදායකත්‌ථෙරස්‌සාපදානං ඡට්‌ඨං|
    block |එකධම්‌මස්‌සවනියත්‌ථෙරඅපදානං|
      count |88|
        block |පදුමුත්‌තරො නාම ජිනො සබ්‌බධම්‌මාන පාරගූ|
        block |චතුසච්‌චං පකාසෙන්‌තො සන්‌තාරෙසි බහුං ජනං|
      count |89|
        block |අහං තෙන සමයෙන ජටිලො උග්‌ගතාපනො|
        block |ධුනන්‌තො වාකචීරානි ගච්‌ඡාමි අම්‌බරෙ තදා|
      count |90|
        block |බුද්‌ධසෙට්‌ඨස්‌ස උපරි ගන්‌තුං න විසහාමහං|
        block |පක්‌ඛීව සෙලමාසජ්‌ජ ගමනං න ලභාමහං|
      count |91|
        block |උදකෙ වොක්‌කමිත්‌වාන එවං ගච්‌ඡාමි අම්‌බරෙ|
        block |න මෙ ඉදං භූතපුබ්‌බං ඉරියාපථවිකොපනං|
      count |92|
        block |හන්‌ද මෙතං ගවෙසිස්‌සං අප්‌පෙවත්‌ථං ලභෙය්‍යහං|
        block |ඔරොහන්‌තො අන්‌තලික්‌ඛා සද්‌දමස්‌සොසි සත්‌ථුනො|
      count |93|
        block |සරෙන රජනීයෙන සවනීයෙන වග්‌ගුනා|
        block |අනිච්‌චතං කථෙන්‌තස්‌ස තඤ්‌ඤෙව උග්‌ගහිං තදා|
        block |අනිච්‌චසඤ්‌ඤමුග්‌ගය්‌හ අගමාසිං මමස්‌සමං|
      count |94|
        block |යාවතායුං වසිත්‌වාන තත්‌ථ කාලඞ්‌කතො අහං|
        block |චරිමෙ වත්‌තමානම්‌හි සද්‌ධම්‌මස්‌සවනං සරිං|
      count |95|
        block |තෙන කම්‌මෙන සුකතෙන චෙතනාපණිධීහි ච|
        block |ජහිත්‌වා මානුසං දෙහං තාවතිංසමගච්‌ඡහං|
      count |96|
        block |තිංසකප්‌පසහස්‌සානි දෙවලොකෙ රමිං අහං|
        block |එකපඤ්‌ඤාසක්‌ඛත්‌තුඤ්‌ච දෙවරජ්‌ජමකාරයිං|
      count |97|
        block |එකවීසතික්‌ඛත්‌තුඤ්‌ච චක්‌කවත්‌තී අහොසහං|
        block |පදෙසරජ්‌ජං විපුලං ගණනාතො අසඞ්‌ඛියං|
      count |98|
        block |අනුභොමි සකං පුඤ්‌ඤං සුඛිතොහං භවාභවෙ|
        block |අනුස්‌සරාමි තං සඤ්‌ඤං සංසරන්‌තො භවාභවෙ|
        block |න කොටිං පටිවිජ්‌ඣාමි නිබ්‌බානං අච්‌චුතං පදං|
      count |99|
        block |පිතුගෙහෙ නිසීදිත්‌වා සමණො භාවිතින්‌ද්‍රියො|
        block |කථංස පරිදීපෙන්‌තො අනිච්‌චතමුදාහරි|
      count |100|
        block |අනිච්‌චා වත සඞ්‌ඛාරා උප්‌පාදවයධම්‌මිනො|
        block |උප්‌පජ්‌ජිත්‌වා නිරුජ්‌ඣන්‌ති තෙසං වූපසමො සුඛො|
      count |101|
        block |සහ ගාථං සුණිත්‌වාන පුබ්‌බසඤ්‌ඤමනුස්‌සරිං|
        block |එකාසනෙ නිසීදිත්‌වා අරහත්‌තමපාපුණිං|
      count |102|
        block |ජාතියා සත්‌තවස්‌සෙන අරහත්‌තමපාපුණිං|
        block |උපසම්‌පාදයී බුද්‌ධො ධම්‌මස්‌සවනස්‌සිදං ඵලං|
      count |103|
        block |සතසහස්‌සිතො කප්‌පෙ යං ධම්‌මමසුණිං තදා|
        block |දුග්‌ගතිං නාභිජානාමි ධම්‌මස්‌සවනස්‌සිදං ඵලං|
      count |104|
        block |කිලෙසා ඣාපිතා මය්‌හං…පෙ … විහරාමි අනාසවො|
      count |105|
        block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
      count |106|
        block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
      stand |ඉත්‌ථං සුදං ආයස්‌මා එකධම්‌මස්‌සවනියො ථෙරො ඉමා|
      block |ගාථායො අභාසිත්‌ථාති|
      stand |එකධම්‌මස්‌සවනියත්‌ථෙරස්‌සාපදානං සත්‌තමං|
    block |සුචින්‌තිතත්‌ථෙරඅපදානං|
      count |107|
        block |නගරෙ හංසවතියා අහොසිං කස්‌සකො තදා|
        block |කසිකම්‌මෙන ජීවාමි තෙන පොසෙමි දාරකෙ|
      count |108|
        block |සුසම්‌පන්‌නං තදා ඛෙත්‌තං ධඤ්‌ඤං මෙ ඵලිනං අහු|
        block |පාකකාලෙ ච සම්‌පත්‌තෙ එවං චින්‌තෙසහං තදා|
      count |109|
        block |නච්‌ඡන්‌නං නප්‌පතිරූපං ජානන්‌තස්‌ස ගුණාගුණං|
        block |යොහං සඞ්‌ඝෙ අදත්‌වාන අග්‌ගං භුඤ්‌ජෙය්‍ය චෙ තදා|
      count |110|
        block |අයං බුද්‌ධො අසමසමො ද්‌වත්‌තිංසවරලක්‌ඛණො|
        block |තතො පභාවිතො සඞ්‌ඝො පුඤ්‌ඤක්‌ඛෙත්‌තො අනුත්‌තරො|
      count |111|
        block |තත්‌ථ දස්‌සාමහං දානං නවසස්‌සං පුරෙ පුරෙ|
        block |එවාහං චින්‌තයිත්‌වාන හට්‌ඨො පීණිතමානසො|
      count |112|
        block |ඛෙත්‌තතො ධඤ්‌ඤමාහත්‌වා සම්‌බුද්‌ධං උපසඞ්‌කමිං|
        block |උපසඞ්‌කම්‌ම සම්‌බුද්‌ධං ලොකජෙට්‌ඨං නරාසභං|
        block |වන්‌දිත්‌වා සත්‌ථුනො පාදෙ ඉදං වචනමබ්‍රවිං|
      count |113|
        block |නවසස්‌සඤ්‌ච සම්‌පන්‌නං ආයාගොසි ච ත්‌වං මුනෙ|
        block |අනුකම්‌පමුපාදාය අධිවාසෙහි චක්‌ඛුම|
      count |114|
        block |පදුමුත්‌තරො ලොකවිදූ ආහුතීනං පටිග්‌ගහො|
        block |මම සඞ්‌කප්‌පමඤ්‌ඤාය ඉදං වචනමබ්‍රවි|
      count |115|
        block |චත්‌තාරො ච පටිපන්‌නා චත්‌තාරො ච ඵලෙ ඨිතා|
        block |එස සඞ්‌ඝො උජුභූතො පඤ්‌ඤාසීලසමාහිතො|
        block |යජන්‌තානං මනුස්‌සානං පුඤ්‌ඤපෙක්‌ඛාන පාණිනං|
      count |116|
        block |කරොතොපධිකං පුඤ්‌ඤං සඞ්‌ඝෙ දින්‌නං මහප්‌ඵලං|
        block |තස්‌මිං සඞ්‌ඝෙව දාතබ්‌බං තව සස්‌සං තථෙතරං|
      count |117|
        block |සඞ්‌ඝතො උද්‌දිසිත්‌වාන භික්‌ඛූ නෙත්‌වාන සංඝරං|
        block |පටියත්‌තං ඝරෙ සන්‌තං භික්‌ඛුසඞ්‌ඝස්‌ස දෙහි ත්‌වං|
      count |118|
        block |සඞ්‌ඝතො උද්‌දිසිත්‌වාන භික්‌ඛූ නෙත්‌වාන සංඝරං|
        block |යං ඝරෙ පටියත්‌තං මෙ භික්‌ඛුසඞ්‌ඝස්‌සදාසහං|
      count |119|
        block |තෙන කම්‌මෙන සුකතෙන චෙතනාපණිධීහි ච|
        block |ජහිත්‌වා මානුසං දෙහං තාවතිංසමගච්‌ඡහං|
      count |120|
        block |තත්‌ථ මෙ සුකතං බ්‍යම්‌හං සොවණ්‌ණං සප්‌පභස්‌සරං|
        block |සට්‌ඨියොජනමුබ්‌බෙධං තිංසයොජනවිත්‌ථතං|
      stand |එකූනවීසතිමං භාණවාරං|
      count |121|
        block |ආකිණ්‌ණං භවනං මය්‌හං නාරීගණසමාකුලං|
        block |තත්‌ථ භුත්‌වා පිවිත්‌වා ච වසාමි තිදසෙ අහං|
      count |122|
        block |සතානං තීණික්‌ඛත්‌තුඤ්‌ච දෙවරජ්‌ජමකාරයිං|
        block |සතානං පඤ්‌චක්‌ඛත්‌තුඤ්‌ච චක්‌කවත්‌තී අහොසහං|
        block |පදෙසරජ්‌ජං විපුලං ගණනාතො අසඞ්‌ඛියං|
      count |123|
        block |භවාභවෙ සංසරන්‌තො ලභාමි අමිතං ධනං|
        block |භොගෙ මෙ ඌනතා නත්‌ථි නවසස්‌සස්‌සිදං ඵලං|
      count |124|
        block |හත්‌ථියානං අස්‌සයානං සිවිකං සන්‌දමානිකං|
        block |ලභාමි සබ්‌බමෙවෙතං නවසස්‌සස්‌සිදං ඵලං|
      count |125|
        block |නවවත්‌ථං නවඵලං නවග්‌ගරසභොජනං|
        block |ලභාමි සබ්‌බමෙවෙතං නවසස්‌සස්‌සිදං ඵලං|
      count |126|
        block |කොසෙය්‍යකම්‌බලියානි ඛොමකප්‌පාසිකානි ච|
        block |ලභාමි සබ්‌බමෙවෙතං නවසස්‌සස්‌සිදං ඵලං|
      count |127|
        block |දාසීගණං දාසගණං නාරියො ච අලඞ්‌කතා|
        block |ලභාමි සබ්‌බමෙවෙතං නවසස්‌සස්‌සිදං ඵලං|
      count |128|
        block |න මං සීතං වා උණ්‌හං වා පරිළාහො න විජ්‌ජති|
        block |අථො චෙතසිකං දුක්‌ඛං හදයෙ මෙ න විජ්‌ජති|
      count |129|
        block |ඉදං ඛාද ඉදං භුඤ්‌ජ ඉමම්‌හි සයනෙ සය|
        block |ලභාමි සබ්‌බමෙවෙතං නවසස්‌සස්‌සිදං ඵලං|
      count |130|
        block |අයං පච්‌ඡිමකො දානි චරිමො වත්‌තතෙ භවො|
        block |අජ්‌ජාපි දෙය්‍යධම්‌මො මෙ ඵලං තොසෙසි සබ්‌බදා|
      count |131|
        block |නවසස්‌සං දදිත්‌වාන සඞ්‌ඝෙ ගණවරුත්‌තමෙ|
        block |අට්‌ඨානිසංසෙ අනුභොමි කම්‌මානුච්‌ඡවිකෙ මම|
      count |132|
        block |වණ්‌ණවා යසවා හොමි මහාභොගො අනීතිකො|
        block |මහාපක්‌ඛො සදා හොමි අභෙජ්‌ජපරිසො සදා|
      count |133|
        block |සබ්‌බෙ මං අපචායන්‌ති යෙ කෙචි පථවිස්‌සිතා|
        block |දෙය්‍යධම්‌මා ච යෙ කෙචි පුරෙ පුරෙ ලභාමහං|
      count |134|
        block |භික්‌ඛුසඞ්‌ඝස්‌ස වා මජ්‌ඣෙ බුද්‌ධසෙට්‌ඨස්‌ස සම්‌මුඛා|
        block |සබ්‌බෙපි සමතික්‌කම්‌ම දෙන්‌ති මමෙව දායකා|
      count |135|
        block |පඨමං නවසස්‌සඤ්‌හි දත්‌වා සඞ්‌ඝෙ ගණුත්‌තමෙ|
        block |ඉමානිසංසෙ අනුභොමි නවසස්‌සස්‌සිදං ඵලං|
      count |136|
        block |සතසහස්‌සිතො කප්‌පෙ යං දානමදදිං තදා|
        block |දුග්‌ගතිං නාභිජානාමි නවසස්‌සස්‌සිදං ඵලං|
      count |137|
        block |කිලෙසා ඣාපිතා මය්‌හං…පෙ … විහරාමි අනාසවො|
      count |138|
        block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
      count |139|
        block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
      stand |ඉත්‌ථං සුදං ආයස්‌මා සුචින්‌තිතො ථෙරො ඉමා ගාථායො|
      block |අභාසිත්‌ථාති|
      stand |සුචින්‌තිතත්‌ථෙරස්‌සාපදානං අට්‌ඨමං|
    block |සොවණ්‌ණකිඞ්‌කණියත්‌ථෙරඅපදානං|
      count |140|
        block |සද්‌ධාය අභිනික්‌ඛම්‌ම පබ්‌බජිං අනගාරියං|
        block |වාකචීරධරො ආසිං තපොකම්‌මමපස්‌සිතො|
      count |141|
        block |අත්‌ථදස්‌සී තු භගවා ලොකජෙට්‌ඨො නරාසභො|
        block |උප්‌පජ්‌ජි තම්‌හි සමයෙ තාරයන්‌තො මහාජනං|
      count |142|
        block |බලඤ්‌ච වත මෙ ඛීණං බ්‍යාධිනා පරමෙන තං|
        block |බුද්‌ධසෙට්‌ඨං සරිත්‌වාන පුලිනෙ ථූපමුත්‌තමං|
      count |143|
        block |කරිත්‌වා හට්‌ඨචිත්‌තොහං සහත්‌ථෙන සමොකිරිං|
        block |සොණ්‌ණකිඞ්‌කණිපුප්‌ඵානි උදග්‌ගමනසො අහං|
      count |144|
        block |සම්‌මුඛා විය සම්‌බුද්‌ධං ථූපං පරිචරිං අහං|
        block |තෙන චෙතොපසාදෙන අත්‌ථදස්‌සිස්‌ස තාදිනො|
      count |145|
        block |දෙවලොකං ගතො සන්‌තො ලභාමි විපුලං සුඛං|
        block |සුවණ්‌ණවණ්‌ණො තත්‌ථාසිං බුද්‌ධපූජායිදං ඵලං|
      count |146|
        block |අසීතිකොටියො මය්‌හං නාරියො සමලඞ්‌කතා|
        block |සදා මය්‌හං උපට්‌ඨන්‌ති බුද්‌ධපූජායිදං ඵලං|
      count |147|
        block |සට්‌ඨිතුරියසහස්‌සානි භෙරියො පණවානි ච|
        block |සඞ්‌ඛා ච ඩිණ්‌ඩිමා තත්‌ථ වග්‌ගූ වජ්‌ජන්‌ති දුන්‌දුභී|
      count |148|
        block |චුල්‌ලාසීතිසහස්‌සානි හත්‌ථිනො සමලඞ්‌කතා|
        block |තිධාපභින්‌නමාතඞ්‌ගා කුඤ්‌ජරා සට්‌ඨිහායනා|
      count |149|
        block |හෙමජාලාභිසඤ්‌ඡන්‌නා උපට්‌ඨානං කරොන්‌ති මෙ|
        block |බලකායෙ ගජෙ චෙව ඌනතා මෙ න විජ්‌ජති|
      count |150|
        block |සොණ්‌ණකිඞ්‌කණිපුප්‌ඵානං විපාකං අනුභොමහං|
        block |අට්‌ඨපඤ්‌ඤාසක්‌ඛත්‌තුඤ්‌ච දෙවරජ්‌ජමකාරයිං|
      count |151|
        block |එකසත්‌තතික්‌ඛත්‌තුඤ්‌ච චක්‌කවත්‌තී අහොසහං|
        block |පථබ්‍යා රජ්‌ජං එකසතං මහියා කාරයිං අහං|
      count |152|
        block |සො දානි අමතං පත්‌තො අසඞ්‌ඛතං සුදුද්‌දසං|
        block |සංයොජනපරික්‌ඛීණො නත්‌ථි දානි පුනබ්‌භවො|
      count |153|
        block |අට්‌ඨාරසෙ කප්‌පසතෙ යං පුප්‌ඵමභිරොපයිං|
        block |දුග්‌ගතිං නාභිජානාමි බුද්‌ධපූජායිදං ඵලං|
      count |154|
        block |කිලෙසා ඣාපිතා මය්‌හං…පෙ … විහරාමි අනාසවො|
      count |155|
        block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
      count |156|
        block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
      stand |ඉත්‌ථං සුදං ආයස්‌මා සොවණ්‌ණකිඞ්‌කණියො ථෙරො ඉමා|
      block |ගාථායො අභාසිත්‌ථාති|
      stand |සොවණ්‌ණකිඞ්‌කණියත්‌ථෙරස්‌සාපදානං නවමං|
    block |සොණ්‌ණකොන්‌තරිකත්‌ථෙරඅපදානං|
      count |157|
        block |මනොභාවනියං බුද්‌ධං අත්‌තදන්‌තං සමාහිතං|
        block |ඉරියමානං බ්‍රහ්‌මපථෙ චිත්‌තවූපසමෙ රතං|
      count |158|
        block |නිත්‌තිණ්‌ණඔඝං සම්‌බුද්‌ධං ඣායිං ඣානරතං මුනිං|
        block |උපතිත්‌ථං සමාපන්‌නං ඉන්‌දිවරදලප්‌පභං|
      count |159|
        block |අලාබුනොදකං ගය්‌හ බුද්‌ධසෙට්‌ඨං උපාගමිං|
        block |බුද්‌ධස්‌ස පාදෙ ධොවිත්‌වා අලාබුකමදාසහං|
      count |160|
        block |ආණාපෙසි ච සම්‌බුද්‌ධො පදුමුත්‌තරනාමකො|
        block |ඉමිනා දකමාහත්‌වා පාදමූලෙ ඨපෙහි මෙ|
      count |161|
        block |සාධූතිහං පටිස්‌සුත්‌වා සත්‌ථුගාරවතාය ච|
        block |දකං අලාබුනාහත්‌වා බුද්‌ධසෙට්‌ඨං උපාගමිං|
      count |162|
        block |අනුමොදි මහාවීරො චිත්‌තං නිබ්‌බාපයං මම|
        block |ඉමිනාලාබුදානෙන සඞ්‌කප්‌පො තෙ සමිජ්‌ඣතු|
      count |163|
        block |පන්‌නරසෙසු කප්‌පෙසු දෙවලොකෙ රමිං අහං|
        block |තිංසතික්‌ඛත්‌තුං රාජා ච චක්‌කවත්‌තී අහොසහං|
      count |164|
        block |දිවා වා යදි වා රත්‌තිං චඞ්‌කමන්‌තස්‌ස තිට්‌ඨතො|
        block |සොවණ්‌ණං කොන්‌තරං ගය්‌හ තිට්‌ඨතෙ පුරතො මම|
      count |165|
        block |බුද්‌ධස්‌ස දත්‌වානලාබුං ලභාමි සොණ්‌ණකොන්‌තරං|
        block |අප්‌පකම්‌පි කතං කාරං විපුලං හොති තාදිසු|
      count |166|
        block |සතසහස්‌සිතො කප්‌පෙ යංලාබුමදදිං තදා|
        block |දුග්‌ගතිං නාභිජානාමි අලාබුස්‌ස ඉදං ඵලං|
      count |167|
        block |කිලෙසා ඣාපිතා මය්‌හං…පෙ … විහරාමි අනාසවො|
      count |168|
        block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
      count |169|
        block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
        block |සකිංසම්‌මජ්‌ජකො ථෙරො එකදුස්‌සී එකාසනී|
        block |කදම්‌බකොරණ්‌ඩකදො ඝතස්‌සවනිකොපි ච|
        block |සුචින්‌තිකො කිඞ්‌කණිකො සොණ්‌ණකොන්‌තරිකොපි ච|
        block |එකගාථාසතඤ්‌චෙත්‌ථ එකසත්‌තතිමෙව ච|
      stand |ඉත්‌ථං සුදං ආයස්‌මා සොණ්‌ණකොන්‌තරිකො ථෙරො ඉමා|
      block |ගාථායො අභාසිත්‌ථාති|
      stand |සොණ්‌ණකොන්‌තරිකත්‌ථෙරස්‌සාපදානං දසමං|
      stand |සකිංසම්‌මජ්‌ජකවග්‌ගො තෙචත්‌තාලීසමො|
      block |තස්‌සුද්‌දානං|
