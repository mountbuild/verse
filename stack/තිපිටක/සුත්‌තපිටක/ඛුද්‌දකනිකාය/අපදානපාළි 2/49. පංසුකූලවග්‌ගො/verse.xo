block |පංසුකූලවග්‌ගො|
  block |පංසුකූලසඤ්‌ඤකත්‌ථෙරඅපදානං|
    count |1|
      block |තිස්‌සො නාමාසි භගවා සයම්‌භූ අග්‌ගපුග්‌ගලො|
      block |පංසුකූලං ඨපෙත්‌වාන විහාරං පාවිසී ජිනො|
    count |2|
      block |විනතං ධනුමාදාය භක්‌ඛත්‌ථාය චරිං අහං|
      block |මණ්‌ඩලග්‌ගං ගහෙත්‌වාන කානනං පාවිසිං අහං|
    count |3|
      block |තත්‌ථද්‌දසං පංසුකූලං දුමග්‌ගෙ ලග්‌ගිතං තදා|
      block |චාපං තත්‌ථෙව නික්‌ඛිප්‌ප සිරෙ කත්‌වාන අඤ්‌ජලිං|
    count |4|
      block |පසන්‌නචිත්‌තො සුමනො විපුලාය ච පීතියා|
      block |බුද්‌ධසෙට්‌ඨං සරිත්‌වාන පංසුකූලං අවන්‌දහං|
    count |5|
      block |ද්‌වෙනවුතෙ ඉතො කප්‌පෙ පංසුකූලමවන්‌දහං|
      block |දුග්‌ගතිං නාභිජානාමි වන්‌දනාය ඉදං ඵලං|
    count |6|
      block |කිලෙසා ඣාපිතා මය්‌හං භවා සබ්‌බෙ සමූහතා|
      block |නාගොව බන්‌ධනං ඡෙත්‌වා විහරාමි අනාසවො|
    count |7|
      block |ස්‌වාගතං වත මෙ ආසි මම බුද්‌ධස්‌ස සන්‌තිකෙ|
      block |තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනං|
    count |8|
      block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
      block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
    stand |ඉත්‌ථං සුදං ආයස්‌මා පංසුකූලසඤ්‌ඤකො ථෙරො ඉමා ගාථායො|
    block |අභාසිත්‌ථාති|
    stand |පංසුකූලසඤ්‌ඤකත්‌ථෙරස්‌සාපදානං පඨමං|
  block |බුද්‌ධසඤ්‌ඤකත්‌ථෙරඅපදානං|
    count |9|
      block |අජ්‌ඣායකො මන්‌තධරො තිණ්‌ණං වෙදාන පාරගූ|
      block |ලක්‌ඛණෙ ඉතිහාසෙ ච සනිඝණ්‌ඩුසකෙටුභෙ|
    count |10|
      block |නදීසොතපටිභාගා සිස්‌සා ආයන්‌ති මෙ තදා|
      block |තෙසාහං මන්‌තෙ වාචෙමි රත්‌තින්‌දිවමතන්‌දිතො|
    count |11|
      block |සිද්‌ධත්‌ථො නාම සම්‌බුද්‌ධො ලොකෙ උප්‌පජ්‌ජි තාවදෙ|
      block |තමන්‌ධකාරං නාසෙත්‌වා ඤාණාලොකං පවත්‌තයි|
    count |12|
      block |මම අඤ්‌ඤතරො සිස්‌සො සිස්‌සානං සො කථෙසි මෙ|
      block |සුත්‌වාන තෙ එතමත්‌ථං ආරොචෙසුං මමං තදා|
    count |13|
      block |බුද්‌ධො ලොකෙ සමුප්‌පන්‌නො සබ්‌බඤ්‌ඤූ ලොකනායකො|
      block |තස්‌සානුවත්‌තති ජනො ලාභො අම්‌හං න විජ්‌ජති|
    count |14|
      block |අධිච්‌චුප්‌පත්‌තිකා බුද්‌ධා චක්‌ඛුමන්‌තො මහායසා|
      block |යංනූනාහං බුද්‌ධසෙට්‌ඨං පස්‌සෙය්‍යං ලොකනායකං|
    count |15|
      block |අජිනං මෙ ගහෙත්‌වාන වාකචීරං කමණ්‌ඩලුං|
      block |අස්‌සමා අභිනික්‌ඛම්‌ම සිස්‌සෙ ආමන්‌තයිං අහං|
    count |16|
      block |ඔදුම්‌බරිකපුප්‌ඵංව චන්‌දම්‌හි සසකං යථා|
      block |වායසානං යථා ඛීරං දුල්‌ලභො ලොකනායකො|
    count |17|
      block |බුද්‌ධො ලොකම්‌හි උප්‌පන්‌නො මනුස්‌සත්‌තම්‌පි දුල්‌ලභං|
      block |උභොසු විජ්‌ජමානෙසු සවනඤ්‌ච සුදුල්‌ලභං|
    count |18|
      block |බුද්‌ධො ලොකෙ සමුප්‌පන්‌නො චක්‌ඛුං ලච්‌ඡාම නො භවං|
      block |එථ සබ්‌බෙ ගමිස්‌සාම සම්‌මාසම්‌බුද්‌ධසන්‌තිකං|
    count |19|
      block |කමණ්‌ඩලුධරා සබ්‌බෙ ඛරාජිනනිවාසිනො|
      block |තෙ ජටා භාරභරිතා නික්‌ඛමුං විපිනා තදා|
    count |20|
      block |යුගමත්‌තං පෙක්‌ඛමානා උත්‌තමත්‌ථං ගවෙසිනො|
      block |ආසත්‌තිදොසරහිතා අසම්‌භීතාව කෙසරී|
    count |21|
      block |අප්‌පකිච්‌චා අලොලුප්‌පා නිපකා සන්‌තවුත්‌තිනො|
      block |උඤ්‌ඡාය චරමානා තෙ බුද්‌ධසෙට්‌ඨමුපාගමුං|
    count |22|
      block |දියඩ්‌ඪයොජනෙ සෙසෙ බ්‍යාධි මෙ උපපජ්‌ජථ|
      block |බුද්‌ධසෙට්‌ඨං සරිත්‌වාන තත්‌ථ කාලඞ්‌කතො අහං|
    count |23|
      block |චතුන්‌නවුතිතො කප්‌පෙ යං සඤ්‌ඤමලභිං තදා|
      block |දුග්‌ගතිං නාභිජානාමි බුද්‌ධසඤ්‌ඤායිදං ඵලං|
    count |24|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |25|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |26|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    stand |ඉත්‌ථං සුදං ආයස්‌මා බුද්‌ධසඤ්‌ඤකො ථෙරො ඉමා ගාථායො|
    block |අභාසිත්‌ථාති|
    stand |බුද්‌ධසඤ්‌ඤකත්‌ථෙරස්‌සාපදානං දුතියං|
  block |භිසදායකත්‌ථෙරඅපදානං|
    count |27|
      block |ඔගය්‌හ යං පොක්‌ඛරණිං නානාකුඤ්‌ජරසෙවිතං|
      block |උද්‌ධරාමි භිසං තත්‌ථ ඝාසහෙතු අහං තදා|
    count |28|
      block |භගවා තම්‌හි සමයෙ පදුමුත්‌තරසව්‌හයො|
      block |රත්‌තම්‌බරධරො බුද්‌ධො ගච්‌ඡති අනිලඤ්‌ජසෙ|
    count |29|
      block |ධුනන්‌තො පංසුකූලානි සද්‌දමස්‌සොසහං තදා|
      block |උද්‌ධං නිජ්‌ඣායමානොහං අද්‌දසං ලොකනායකං|
    count |30|
      block |තත්‌ථෙව ඨිතකො සන්‌තො ආයාචිං ලොකනායකං|
      block |මධුං භිසෙහි සවති ඛීරං සප්‌පිං මුළාලිභි|
    count |31|
      block |පටිග්‌ගණ්‌හාතු මෙ බුද්‌ධො අනුකම්‌පාය චක්‌ඛුමා|
      block |තතො කාරුණිකො සත්‌ථා ඔරුහිත්‌වා මහායසො|
    count |32|
      block |පටිග්‌ගණ්‌හි මමං භික්‌ඛං අනුකම්‌පාය චක්‌ඛුමා|
      block |පටිග්‌ගහෙත්‌වා සම්‌බුද්‌ධො අකා මෙ අනුමොදනං|
    count |33|
      block |සුඛී හොතු මහාපුඤ්‌ඤ ගති තුය්‌හං සමිජ්‌ඣතු|
      block |ඉමිනා භිසදානෙන ලභස්‌සු විපුලං සුඛං|
    count |34|
      block |ඉදං වත්‌වාන සම්‌බුද්‌ධො ජලජුත්‌තමනාමකො|
      block |භික්‌ඛමාදාය සම්‌බුද්‌ධො අම්‌බරෙනාගමා ජිනො|
    count |35|
      block |තතො භිසං ගහෙත්‌වාන ආගච්‌ඡිං මම අස්‌සමං|
      block |භිසං රුක්‌ඛෙ ලගෙත්‌වාන මම දානමනුස්‌සරිං|
    count |36|
      block |මහාවාතො වුට්‌ඨහිත්‌වා සඤ්‌චාලෙසි වනං තදා|
      block |ආකාසො අභිනාදිත්‌ථ අසනියා ඵලන්‌තියා|
    count |37|
      block |තතො මෙ අසනිපාතො මත්‌ථකෙ නිපතී තදා|
      block |සොහං නිසින්‌නකො සන්‌තො තත්‌ථ කාලඞ්‌කතො අහුං|
    count |38|
      block |පුඤ්‌ඤකම්‌මෙන සංයුත්‌තො තුසිතං උපපජ්‌ජහං|
      block |කළෙවරං මෙ පතිතං දෙවලොකෙ රමිං අහං|
    count |39|
      block |ඡළසීතිසහස්‌සානි නාරියො සමලඞ්‌කතා|
      block |සායපාතං උපට්‌ඨන්‌ති භිසදානස්‌සිදං ඵලං|
    count |40|
      block |මනුස්‌සයොනිමාගන්‌ත්‌වා සුඛිතො හොමහං සදා|
      block |භොගෙ මෙ ඌනතා නත්‌ථි භිසදානස්‌සිදං ඵලං|
    count |41|
      block |අනුකම්‌පිතකො තෙන දෙවදෙවෙන තාදිනා|
      block |සබ්‌බාසවා පරික්‌ඛීණා නත්‌ථි දානි පුනබ්‌භවො|
    count |42|
      block |සතසහස්‌සිතො කප්‌පෙ යං භිසං අදදිං තදා|
      block |දුග්‌ගතිං නාභිජානාමි භිසදානස්‌සිදං ඵලං|
    count |43|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |44|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |45|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    stand |ඉත්‌ථං සුදං ආයස්‌මා භිසදායකො ථෙරො ඉමා ගාථායො|
    block |අභාසිත්‌ථාති|
    stand |භිසදායකත්‌ථෙරස්‌සාපදානං තතියං|
  block |ඤාණථවිකත්‌ථෙරඅපදානං|
    count |46|
      block |දක්‌ඛිණෙ හිමවන්‌තස්‌ස සුකතො අස්‌සමො මම|
      block |උත්‌තමත්‌ථං ගවෙසන්‌තො වසාමි විපිනෙ තදා|
    count |47|
      block |ලාභාලාභෙන සන්‌තුට්‌ඨො මූලෙන ච ඵලෙන ච|
      block |අන්‌වෙසන්‌තො ආචරියං වසාමි එකකො අහං|
    count |48|
      block |සුමෙධො නාම සම්‌බුද්‌ධො ලොකෙ උප්‌පජ්‌ජි තාවදෙ|
      block |චතුසච්‌චං පකාසෙති උද්‌ධරන්‌තො මහාජනං|
    count |49|
      block |නාහං සුණොමි සම්‌බුද්‌ධං නපි මෙ කොචි සංසති|
      block |අට්‌ඨවස්‌සෙ අතික්‌කන්‌තෙ අස්‌සොසිං ලොකනායකං|
    count |50|
      block |අග්‌ගිදාරුං නීහරිත්‌වා සම්‌මජ්‌ජිත්‌වාන අස්‌සමං|
      block |ඛාරිභාරං ගහෙත්‌වාන නික්‌ඛමිං විපිනා අහං|
    count |51|
      block |එකරත්‌තිං වසන්‌තොහං ගාමෙසු නිගමෙසු ච|
      block |අනුපුබ්‌බෙන චන්‌දවතිං තදාහං උපසඞ්‌කමිං|
    count |52|
      block |භගවා තම්‌හි සමයෙ සුමෙධො ලොකනායකො|
      block |උද්‌ධරන්‌තො බහූ සත්‌තෙ දෙසෙති අමතං පදං|
    count |53|
      block |ජනකායමතික්‌කම්‌ම වන්‌දිත්‌වා ජිනසාගරං|
      block |එකංසං අජිනං කත්‌වා සන්‌ථවිං ලොකනායකං|
    count |54|
      block |තුවං සත්‌ථා ච කෙතු ච ධජො යූපො ච පාණිනං|
      block |පරායනො පතිට්‌ඨා ච දීපො ච ද්‌විපදුත්‌තමො|
    stand |එකවීසතිමං භාණවාරං|
    count |55|
      block |නෙපුඤ්‌ඤො දස්‌සනෙ වීරො තාරෙසි ජනතං තුවං|
      block |නත්‌ථඤ්‌ඤො තාරකො ලොකෙ තවුත්‌තරිතරො මුනෙ|
    count |56|
      block |සක්‌කා ථෙවෙ කුසග්‌ගෙන පමෙතුං සාගරුත්‌තමෙ|
      block |නත්‌වෙව තව සබ්‌බඤ්‌ඤු ඤාණං සක්‌කා පමෙතවෙ|
    count |57|
      block |තුලදණ්‌ඩෙ ඨපෙත්‌වාන මහිං සක්‌කා ධරෙතවෙ|
      block |නත්‌වෙව තව පඤ්‌ඤාය පමාණමත්‌ථි චක්‌ඛුම|
    count |58|
      block |ආකාසො මිනිතුං සක්‌කා රජ්‌ජුයා අඞ්‌ගුලෙන වා|
      block |නත්‌වෙව තව සබ්‌බඤ්‌ඤු සීලං සක්‌කා පමෙතවෙ|
    count |59|
      block |මහාසමුද්‌දෙ උදකං ආකාසො ච වසුන්‌ධරා|
      block |පරිමෙය්‍යානි එතානි අප්‌පමෙය්‍යොසි චක්‌ඛුම|
    count |60|
      block |ඡහි ගාථාහි සබ්‌බඤ්‌ඤුං කිත්‌තයිත්‌වා මහායසං|
      block |අඤ්‌ජලිං පග්‌ගහෙත්‌වාන තුණ්‌හී අට්‌ඨාසහං තදා|
    count |61|
      block |යං වදන්‌ති සුමෙධොති භූරිපඤ්‌ඤං සුමෙධසං|
      block |භික්‌ඛුසඞ්‌ඝෙ නිසීදිත්‌වා ඉමා ගාථා අභාසථ|
    count |62|
      block |යො මෙ ඤාණං පකිත්‌තෙසි විප්‌පසන්‌නෙන චෙතසා|
      block |තමහං කිත්‌තයිස්‌සාමි සුණාථ මම භාසතො|
    count |63|
      block |සත්‌තසත්‌තති කප්‌පානි දෙවලොකෙ රමිස්‌සති|
      block |සහස්‌සක්‌ඛත්‌තුං දෙවින්‌දො දෙවරජ්‌ජං කරිස්‌සති|
    count |64|
      block |අනෙකසතක්‌ඛත්‌තුඤ්‌ච චක්‌කවත්‌තී භවිස්‌සති|
      block |පදෙසරජ්‌ජං විපුලං ගණනාතො අසඞ්‌ඛියං|
    count |65|
      block |දෙවභූතො මනුස්‌සො වා පුඤ්‌ඤකම්‌මසමාහිතො|
      block |අනූනමනසඞ්‌කප්‌පො තික්‌ඛපඤ්‌ඤො භවිස්‌සති|
    count |66|
      block |තිංසකප්‌පසහස්‌සම්‌හි ඔක්‌කාකකුලසම්‌භවො|
      block |ගොතමො නාම ගොත්‌තෙන සත්‌ථා ලොකෙ භවිස්‌සති|
    count |67|
      block |අගාරා අභිනික්‌ඛම්‌ම පබ්‌බජිස්‌සති කිඤ්‌චනො|
      block |ජාතියා සත්‌තවස්‌සෙන අරහත්‌තං ඵුසිස්‌සති|
    count |68|
      block |යතො සරාමි අත්‌තානං යතො පත්‌තොස්‌මි සාසනං|
      block |එත්‌ථන්‌තරෙ න ජානාමි චෙතනං අමනොරමං|
    count |69|
      block |සංසරිත්‌වා භවෙ සබ්‌බෙ සම්‌පත්‌තානුභවිං අහං|
      block |භොගෙ මෙ ඌනතා නත්‌ථි ඵලං ඤාණස්‌ස ථොමනෙ|
    count |70|
      block |තියග්‌ගී නිබ්‌බුතා මය්‌හං භවා සබ්‌බෙ සමූහතා|
      block |සබ්‌බාසවා පරික්‌ඛීණා නත්‌ථි දානි පුනබ්‌භවො|
    count |71|
      block |තිංසකප්‌පසහස්‌සම්‌හි යං ඤාණමථවිං අහං|
      block |දුග්‌ගතිං නාභිජානාමි ඵලං ඤාණස්‌ස ථොමනෙ|
    count |72|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |73|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |74|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    stand |ඉත්‌ථං සුදං ආයස්‌මා ඤාණථවිකො ථෙරො ඉමා ගාථායො|
    block |අභාසිත්‌ථාති|
    stand |ඤාණථවිකත්‌ථෙරස්‌සාපදානං චතුත්‌ථං|
  block |චන්‌දනමාලියත්‌ථෙරඅපදානං|
    count |75|
      block |පඤ්‌ච කාමගුණෙ හිත්‌වා පියරූපෙ මනොරමෙ|
      block |අසීතිකොටියො හිත්‌වා පබ්‌බජිං අනගාරියං|
    count |76|
      block |පබ්‌බජිත්‌වාන කායෙන පාපකම්‌මං විවජ්‌ජයිං|
      block |වචීදුච්‌චරිතං හිත්‌වා නදීකූලෙ වසාමහං|
    count |77|
      block |එකකං මං විහරන්‌තං බුද්‌ධසෙට්‌ඨො උපාගමි|
      block |නාහං ජානාමි බුද්‌ධොති අකාසිං පටිසන්‌ථරං|
    count |78|
      block |කරිත්‌වා පටිසන්‌ථාරං නාමගොත්‌තමපුච්‌ඡහං|
      block |දෙවතානුසි ගන්‌ධබ්‌බො අදු සක්‌කො පුරින්‌දදො|
    count |79|
      block |කො වා ත්‌වං කස්‌ස වා පුත්‌තො මහාබ්‍රහ්‌මා ඉධාගතො|
      block |විරොචෙසි දිසා සබ්‌බා උදයං සූරියො යථා|
    count |80|
      block |සහස්‌සාරානි චක්‌කානි පාදෙ දිස්‌සන්‌ති මාරිස|
      block |කො වා ත්‌වං කස්‌ස වා පුත්‌තො කථං ජානෙමු තං මයං|
      block |නාමගොත්‌තං පවෙදෙහි සංසයං අපනෙහි මෙ|
    count |81|
      block |නම්‌හි දෙවො න ගන්‌ධබ්‌බො නම්‌හි සක්‌කො පුරින්‌දදො|
      block |බ්‍රහ්‌මභාවො ච මෙ නත්‌ථි එතෙසං උත්‌තමො අහං|
    count |82|
      block |අතීතො විසයං තෙසං දාලයිං කාමබන්‌ධනං|
      block |සබ්‌බෙ කිලෙසෙ ඣාපෙත්‌වා පත්‌තො සම්‌බොධිමුත්‌තමං|
    count |83|
      block |තස්‌ස වාචං සුණිත්‌වාහං ඉදං වචනමබ්‍රවිං|
      block |යදි බුද්‌ධොති සබ්‌බඤ්‌ඤූ නිසීද ත්‌වං මහාමුනෙ|
    count |84|
      block |තමහං පූජයිස්‌සාමි දුක්‌ඛස්‌සන්‌තකරො තුවං|
      block |පත්‌ථරිත්‌වා ජිනචම්‌මං අදාසි සත්‌ථුනො අහං|
    count |85|
      block |නිසීදි තත්‌ථ භගවා සීහොව ගිරිගබ්‌භරෙ|
      block |ඛිප්‌පං පබ්‌බතමාරුය්‌හ අම්‌බස්‌ස ඵලමග්‌ගහිං|
    count |86|
      block |සාලකල්‍යාණිකං පුප්‌ඵං චන්‌දනඤ්‌ච මහාරහං|
      block |ඛිප්‌පං පග්‌ගය්‌හ තං සබ්‌බං උපෙත්‌වා ලොකනායකං|
    count |87|
      block |ඵලං බුද්‌ධස්‌ස දත්‌වාන සාලපුප්‌ඵමපූජයිං|
      block |චන්‌දනං අනුලිම්‌පිත්‌වා අවන්‌දිං සත්‌ථුනො අහං|
    count |88|
      block |පසන්‌නචිත්‌තො සුමනො විපුලාය ච පීතියා|
      block |අජිනම්‌හි නිසීදිත්‌වා සුමෙධො ලොකනායකො|
    count |89|
      block |මම කම්‌මං පකිත්‌තෙසි හාසයන්‌තො මමං තදා|
      block |ඉමිනා ඵලදානෙන ගන්‌ධමාලෙහි චූභයං|
    count |90|
      block |පඤ්‌චවීසෙ කප්‌පසතෙ දෙවලොකෙ රමිස්‌සති|
      block |අනූනමනසඞ්‌කප්‌පො වසවත්‌තී භවිස්‌සති|
    count |91|
      block |ඡබ්‌බීසතිකප්‌පසතෙ මනුස්‌සත්‌තං ගමිස්‌සති|
      block |භවිස්‌සති චක්‌කවත්‌තී චාතුරන්‌තො මහිද්‌ධිකො|
    count |92|
      block |වෙභාරං නාම නගරං විස්‌සකම්‌මෙන මාපිතං|
      block |හෙස්‌සති සබ්‌බසොවණ්‌ණං නානාරතනභූසිතං|
    count |93|
      block |එතෙනෙව උපායෙන සංසරිස්‌සති සො භවෙ|
      block |සබ්‌බත්‌ථ පූජිතො හුත්‌වා දෙවත්‌තෙ අථ මානුසෙ|
    count |94|
      block |පච්‌ඡිමෙ භවෙ සම්‌පත්‌තෙ බ්‍රහ්‌මබන්‌ධු භවිස්‌සති|
      block |අගාරා අභිනික්‌ඛම්‌ම අනගාරී භවිස්‌සති|
      block |අභිඤ්‌ඤාපාරගූ හුත්‌වා නිබ්‌බායිස්‌සතිනාසවො|
    count |95|
      block |ඉදං වත්‌වාන සම්‌බුද්‌ධො සුමෙධො ලොකනායකො|
      block |මම නිජ්‌ඣායමානස්‌ස පක්‌කාමි අනිලඤ්‌ජසෙ|
    count |96|
      block |තෙන කම්‌මෙන සුකතෙන චෙතනාපණිධීහි ච|
      block |ජහිත්‌වා මානුසං දෙහං තාවතිංසමගච්‌ඡහං|
    count |97|
      block |තුසිතතො චවිත්‌වාන නිබ්‌බත්‌තිං මාතුකුච්‌ඡියං|
      block |භොගෙ මෙ ඌනතා නත්‌ථි යම්‌හි ගබ්‌භෙ වසාමහං|
    count |98|
      block |මාතුකුච්‌ඡිගතෙ මයි අන්‌නපානඤ්‌ච භොජනං|
      block |මාතුයා මම ඡන්‌දෙන නිබ්‌බත්‌තති යදිච්‌ඡකං|
    count |99|
      block |ජාතියා පඤ්‌චවස්‌සෙන පබ්‌බජිං අනගාරියං|
      block |ඔරොපිතම්‌හි කෙසම්‌හි අරහත්‌තමපාපුණිං|
    count |100|
      block |පුබ්‌බකම්‌මං ගවෙසන්‌තො ඔරෙන නාද්‌දසං අහං|
      block |තිංසකප්‌පසහස්‌සම්‌හි මම කම්‌මමනුස්‌සරිං|
    count |101|
      block |නමො තෙ පුරිසාජඤ්‌ඤ නමො තෙ පුරිසුත්‌තම|
      block |තව සාසනමාගම්‌ම පත්‌තොම්‌හි අචලං පදං|
    count |102|
      block |තිංසකප්‌පසහස්‌සම්‌හි යං බුද්‌ධමභිපූජයිං|
      block |දුග්‌ගතිං නාභිජානාමි බුද්‌ධපූජායිදං ඵලං|
    count |103|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |104|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |105|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    stand |ඉත්‌ථං සුදං ආයස්‌මා චන්‌දනමාලියො ථෙරො ඉමා ගාථායො|
    block |අභාසිත්‌ථාති|
    stand |චන්‌දනමාලියත්‌ථෙරස්‌සාපදානං පඤ්‌චමං|
  block |ධාතුපූජකත්‌ථෙරඅපදානං|
    count |106|
      block |නිබ්‌බුතෙ ලොකනාථම්‌හි සිද්‌ධත්‌ථෙ ලොකනායකෙ|
      block |මම ඤාතී සමානෙත්‌වා ධාතුපූජං අකාසහං|
    count |107|
      block |චතුන්‌නවුතිතො කප්‌පෙ යං ධාතුමභිපූජයිං|
      block |දුග්‌ගතිං නාභිජානාමි ධාතුපූජායිදං ඵලං|
    count |108|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |109|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |110|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    stand |ඉත්‌ථං සුදං ආයස්‌මා ධාතුපූජකො ථෙරො ඉමා ගාථායො|
    block |අභාසිත්‌ථාති|
    stand |ධාතුපූජකත්‌ථෙරස්‌සාපදානං ඡට්‌ඨං|
  block |පුලිනුප්‌පාදකත්‌ථෙරඅපදානං|
    count |111|
      block |පබ්‌බතෙ හිමවන්‌තම්‌හි දෙවලො නාම තාපසො|
      block |තත්‌ථ මෙ චඞ්‌කමො ආසි අමනුස්‌සෙහි මාපිතො|
    count |112|
      block |ජටාභාරෙන භරිතො කමණ්‌ඩලුධරො සදා|
      block |උත්‌තමත්‌ථං ගවෙසන්‌තො විපිනා නික්‌ඛමිං තදා|
    count |113|
      block |චුල්‌ලාසීතිසහස්‌සානි සිස්‌සා මය්‌හං උපට්‌ඨහුං|
      block |සකකම්‌මාභිපසුතා වසන්‌ති විපිනෙ තදා|
    count |114|
      block |අස්‌සමා අභිනික්‌ඛම්‌ම අකං පුලිනචෙතියං|
      block |නානාපුප්‌ඵං සමානෙත්‌වා තං චෙතියමපූජයිං|
    count |115|
      block |තත්‌ථ චිත්‌තං පසාදෙත්‌වා අස්‌සමං පවිසාමහං|
      block |සබ්‌බෙ සිස්‌සා සමාගන්‌ත්‌වා එතමත්‌ථං පුච්‌ඡිංසු මං|
    count |116|
      block |පුලිනෙන කතො ථූපො යං ත්‌වං දෙව මස්‌සති|
      block |මයම්‌පි ඤාතුමිච්‌ඡාම පුට්‌ඨො ආචික්‌ඛ නො තුවං|
    count |117|
      block |නිද්‌දිට්‌ඨා නු මන්‌තපදෙ චක්‌ඛුමන්‌තො මහායසා|
      block |තෙ ඛො අහං නමස්‌සාමි බුද්‌ධසෙට්‌ඨෙ මහායසෙ|
    count |118|
      block |කීදිසා තෙ මහාවීරා සබ්‌බඤ්‌ඤූ ලොකනායකා|
      block |කථංවණ්‌ණා කථංසීලා කීදිසා තෙ මහායසා|
    count |119|
      block |බාත්‌තිංසලක්‌ඛණා බුද්‌ධා චත්‌තාලීසදිජාපි ච|
      block |නෙත්‌තා ගොපඛුමා තෙසං ජිඤ්‌ජුකා ඵලසන්‌නිභා|
    count |120|
      block |ගච්‌ඡමානා ච තෙ බුද්‌ධා යුගමත්‌තඤ්‌ච පෙක්‌ඛරෙ|
      block |න තෙසං ජාණු නදති සන්‌ධිසද්‌දො න සුය්‍යති|
    count |121|
      block |ගච්‌ඡමානා ච සුගතා උද්‌ධරන්‌තාව ගච්‌ඡරෙ|
      block |පඨමං දක්‌ඛිණං පාදං බුද්‌ධානං එස ධම්‌මතා|
    count |122|
      block |අසම්‌භීතා ච තෙ බුද්‌ධා මිගරාජාව කෙසරී|
      block |නෙවුක්‌කංසෙන්‌ති අත්‌තානං නො ච වම්‌භෙන්‌ති පාණිනං|
    count |123|
      block |මානාවමානතො මුත්‌තා සමා සබ්‌බෙසු පාණිසු|
      block |අනත්‌තුක්‌කංසකා බුද්‌ධා බුද්‌ධානං එස ධම්‌මතා|
    count |124|
      block |උප්‌පජ්‌ජන්‌තා ච සම්‌බුද්‌ධා ආලොකං දස්‌සයන්‌ති තෙ|
      block |ඡප්‌පකාරං පකම්‌පෙන්‌ති කෙවලං වසුධං ඉමං|
    count |125|
      block |පස්‌සන්‌ති නිරයඤ්‌චෙතෙ නිබ්‌බාති නිරයො තදා|
      block |පවස්‌සති මහාමෙඝො බුද්‌ධානං එස ධම්‌මතා|
    count |126|
      block |ඊදිසා තෙ මහානාගා අතුලා ච මහායසා|
      block |වණ්‌ණතො අනතික්‌කන්‌තා අප්‌පමෙය්‍යා තථාගතා|
    count |127|
      block |අනුමොදිංසු මෙ වාක්‍යං සබ්‌බෙ සිස්‌සා සගාරවා|
      block |තථා ච පටිපජ්‌ජිංසු යථාසත්‌ති යථාබලං|
    count |128|
      block |පටිපූජෙන්‌ති පුලිනං සකකම්‌මාභිලාසිනො|
      block |සද්‌දහන්‌තා මම වාක්‍යං බුද්‌ධසක්‌කතමානසා|
    count |129|
      block |තදා චවිත්‌වා තුසිතා දෙවපුත්‌තො මහායසො|
      block |උප්‌පජ්‌ජි මාතුකුච්‌ඡිම්‌හි දසසහස්‌සි කම්‌පථ|
    count |130|
      block |අස්‌සමස්‌සාවිදූරම්‌හි චඞ්‌කමම්‌හි ඨිතො අහං|
      block |සබ්‌බෙ සිස්‌සා සමාගන්‌ත්‌වා ආගච්‌ඡුං මම සන්‌තිකෙ|
    count |131|
      block |උසභොව මහී නදති මිගරාජාව කූජති|
      block |සුසුමාරොව සළති කිං විපාකො භවිස්‌සති|
    count |132|
      block |යං පකිත්‌තෙමි සම්‌බුද්‌ධං සිකතාථූපසන්‌තිකෙ|
      block |සො දානි භගවා සත්‌ථා මාතුකුච්‌ඡිමුපාගමි|
    count |133|
      block |තෙසං ධම්‌මකථං වත්‌වා කිත්‌තයිත්‌වා මහාමුනිං|
      block |උය්‍යොජෙත්‌වා සකෙ සිස්‌සෙ පල්‌ලඞ්‌කමාභුජිං අහං|
    count |134|
      block |බලඤ්‌ච වත මෙ ඛීණං බ්‍යාධිනා පරමෙන තං|
      block |බුද්‌ධසෙට්‌ඨං සරිත්‌වාන තත්‌ථ කාලඞ්‌කතො අහං|
    count |135|
      block |සබ්‌බෙ සිස්‌සා සමාගන්‌ත්‌වා අකංසු චිතකං තදා|
      block |කළෙවරඤ්‌ච මෙ ගය්‌හ චිතකං අභිරොපයුං|
    count |136|
      block |චිතකං පරිවාරෙත්‌වා සීසෙ කත්‌වාන අඤ්‌ජලිං|
      block |සොකසල්‌ලපරෙතා තෙ වික්‌කන්‌දිංසු සමාගතා|
    count |137|
      block |තෙසං ලාලප්‌පමානානං අගමං චිතකං තදා|
      block |අහං ආචරියො තුම්‌හං මා සොචිත්‌ථ සුමෙධසා|
    count |138|
      block |සදත්‌ථෙ වායමෙය්‍යාථ රත්‌තින්‌දිවමතන්‌දිතා|
      block |මා වො පමත්‌තා අහුත්‌ථ ඛණො වො පටිපාදිතො|
    count |139|
      block |සකෙ සිස්‌සෙනුසාසිත්‌වා දෙවලොකං පුනාගමිං|
      block |අට්‌ඨාරස ච කප්‌පානි දෙවලොකෙ රමාමහං|
    count |140|
      block |සතානං පඤ්‌චක්‌ඛත්‌තුඤ්‌ච චක්‌කවත්‌තී අහොසහං|
      block |අනෙකසතක්‌ඛත්‌තුඤ්‌ච දෙවරජ්‌ජමකාරයිං|
    count |141|
      block |අවසෙසෙසු කප්‌පෙසු වොකිණ්‌ණො සංසරිං අහං|
      block |දුග්‌ගතිං නාභිජානාමි උප්‌පාදස්‌ස ඉදං ඵලං|
    count |142|
      block |යථා කොමුදිකෙ මාසෙ බහූ පුප්‌ඵන්‌ති පාදපා|
      block |තථෙවාහම්‌පි සමයෙ පුප්‌ඵිතොම්‌හි මහෙසිනා|
    count |143|
      block |වීරියං මෙ ධුරධොරය්‌හං යොගක්‌ඛෙමාධිවාහනං|
      block |නාගොව බන්‌ධනං ඡෙත්‌වා විහරාමි අනාසවො|
    count |144|
      block |සතසහස්‌සිතො කප්‌පෙ යං බුද්‌ධමභිකිත්‌තයිං|
      block |දුග්‌ගතිං නාභිජානාමි කිත්‌තනාය ඉදං ඵලං|
    count |145|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |146|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |147|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    stand |ඉත්‌ථං සුදං ආයස්‌මා පුලිනුප්‌පාදකො ථෙරො ඉමා ගාථායො|
    block |අභාසිත්‌ථාති|
    stand |පුලිනුප්‌පාදකත්‌ථෙරස්‌සාපදානං සත්‌තමං|
  block |තරණියත්‌ථෙරඅපදානං|
    count |148|
      block |අත්‌ථදස්‌සී තු භගවා සයම්‌භූ ලොකනායකො|
      block |විනතා නදියා තීරං උපාගච්‌ඡි තථාගතො|
    count |149|
      block |උදකා අභිනික්‌ඛම්‌ම කච්‌ඡපො වාරිගොචරො|
      block |බුද්‌ධං තාරෙතුකාමොහං උපෙසිං ලොකනායකං|
    count |150|
      block |අභිරූහතු මං බුද්‌ධො අත්‌ථදස්‌සී මහාමුනි|
      block |අහං තං තාරයිස්‌සාමි දුක්‌ඛස්‌සන්‌තකරො තුවං|
    count |151|
      block |මම සඞ්‌කප්‌පමඤ්‌ඤාය අත්‌ථදස්‌සී මහායසො|
      block |අභිරූහිත්‌වා මෙ පිට්‌ඨිං අට්‌ඨාසි ලොකනායකො|
    count |152|
      block |යතො සරාමි අත්‌තානං යතො පත්‌තොස්‌මි විඤ්‌ඤුතං|
      block |සුඛං මෙ තාදිසං නත්‌ථි ඵුට්‌ඨෙ පාදතලෙ යථා|
    count |153|
      block |උත්‌තරිත්‌වාන සම්‌බුද්‌ධො අත්‌ථදස්‌සී මහායසො|
      block |නදීතීරම්‌හි ඨත්‌වාන ඉමා ගාථා අභාසථ|
    count |154|
      block |යාවතා වත්‌තතෙ චිත්‌තං ගඞ්‌ගාසොතං තරාමහං|
      block |අයඤ්‌ච කච්‌ඡපො රාජා තාරෙසි මම පඤ්‌ඤවා|
    count |155|
      block |ඉමිනා බුද්‌ධතරණෙන මෙත්‌තචිත්‌තවතාය ච|
      block |අට්‌ඨාරසෙ කප්‌පසතෙ දෙවලොකෙ රමිස්‌සති|
    count |156|
      block |දෙවලොකා ඉධාගන්‌ත්‌වා සුක්‌කමූලෙන චොදිතො|
      block |එකාසනෙ නිසීදිත්‌වා කඞ්‌ඛාසොතං තරිස්‌සති|
    count |157|
      block |යථාපි භද්‌දකෙ ඛෙත්‌තෙ බීජං අප්‌පම්‌පි රොපිතං|
      block |සම්‌මාධාරෙ පවච්‌ඡන්‌තෙ ඵලං තොසෙති කස්‌සකං|
    count |158|
      block |තථෙවිදං බුද්‌ධඛෙත්‌තං සම්‌මාසම්‌බුද්‌ධදෙසිතං|
      block |සම්‌මාධාරෙ පවච්‌ඡන්‌තෙ ඵලං මං තොසයිස්‌සති|
    count |159|
      block |පධානපහිතත්‌තොම්‌හි උපසන්‌තො නිරූපධි|
      block |සබ්‌බාසවෙ පරිඤ්‌ඤාය විහරාමි අනාසවො|
    count |160|
      block |අට්‌ඨාරසෙ කප්‌පසතෙ යං කම්‌මමකරිං තදා|
      block |දුග්‌ගතිං නාභිජානාමි තරණාය ඉදං ඵලං|
    count |161|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |162|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |163|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    stand |ඉත්‌ථං සුදං ආයස්‌මා තරණියො ථෙරො ඉමා ගාථායො|
    block |අභාසිත්‌ථාති|
    stand |තරණියත්‌ථෙරස්‌සාපදානං අට්‌ඨමං|
  block |ධම්‌මරුචියත්‌ථෙරඅපදානං|
    count |164|
      block |යදා දීපඞ්‌කරො බුද්‌ධො සුමෙධං බ්‍යාකරී ජිනො|
      block |අපරිමෙය්‍යෙ ඉතො කප්‌පෙ අයං බුද්‌ධො භවිස්‌සති|
    count |165|
      block |ඉමස්‌ස ජනිකා මාතා මායා නාම භවිස්‌සති|
      block |පිතා සුද්‌ධොදනො නාම අයං හෙස්‌සති ගොතමො|
    count |166|
      block |පධානං පදහිත්‌වාන කත්‌වා දුක්‌කරකාරිකං|
      block |අස්‌සත්‌ථමූලෙ සම්‌බුද්‌ධො බුජ්‌ඣිස්‌සති මහායසො|
    count |167|
      block |උපතිස්‌සො කොලිතො ච අග්‌ගා හෙස්‌සන්‌ති සාවකා|
      block |ආනන්‌දො නාම නාමෙන උපට්‌ඨිස්‌සතිමං ජිනං|
    count |168|
      block |ඛෙමා උප්‌පලවණ්‌ණා ච අග්‌ගා හෙස්‌සන්‌ති සාවිකා|
      block |චිත්‌තො ආළවකො චෙව අග්‌ගා හෙස්‌සන්‌තුපාසකා|
    count |169|
      block |ඛුජ්‌ජුත්‌තරා නන්‌දමාතා අග්‌ගා හෙස්‌සන්‌තුපාසිකා|
      block |බොධි ඉමස්‌ස වීරස්‌ස අස්‌සත්‌ථොති පවුච්‌චති|
    count |170|
      block |ඉදං සුත්‌වාන වචනං අසමස්‌ස මහෙසිනො|
      block |ආමොදිතා නරමරූ නමස්‌සන්‌ති කතඤ්‌ජලී|
    count |171|
      block |තදාහං මාණවො ආසිං මෙඝො නාම සුසික්‌ඛිතො|
      block |සුත්‌වා බ්‍යාකරණං සෙට්‌ඨං සුමෙධස්‌ස මහාමුනෙ|
    count |172|
      block |සංවිසට්‌ඨො භවිත්‌වාන සුමෙධෙ කරුණාසයෙ|
      block |පබ්‌බජන්‌තඤ්‌ච තං වීරං සහාව අනුපබ්‌බජිං|
    count |173|
      block |සංවුතො පාතිමොක්‌ඛස්‌මිං ඉන්‌ද්‍රියෙසු ච පඤ්‌චසු|
      block |සුද්‌ධාජීවො සතො වීරො ජිනසාසනකාරකො|
    count |174|
      block |එවං විහරමානොහං පාපමිත්‌තෙන කෙනචි|
      block |නියොජිතො අනාචාරෙ සුමග්‌ගා පරිධංසිතො|
    count |175|
      block |විතක්‌කවසිකො හුත්‌වා සාසනතො අපක්‌කමිං|
      block |පච්‌ඡා තෙන කුමිත්‌තෙන පයුත්‌තො මාතුඝාතනං|
    count |176|
      block |අකරිං ආනන්‌තරියං ඝාතයිං දුට්‌ඨමානසො|
      block |තතො චුතො මහාවීචිං උපපන්‌නො සුදාරුණං|
    count |177|
      block |විනිපාතගතො සන්‌තො සංසරිං දුක්‌ඛිතො චිරං|
      block |න පුනො අද්‌දසං වීරං සුමෙධං නරපුඞ්‌ගවං|
    count |178|
      block |අස්‌මිං කප්‌පෙ සමුද්‌දම්‌හි මච්‌ඡො ආසිං තිමිඞ්‌ගලො|
      block |දිස්‌වාහං සාගරෙ නාවං ගොචරත්‌ථමුපාගමිං|
    count |179|
      block |දිස්‌වා මං වාණිජා භීතා බුද්‌ධසෙට්‌ඨමනුස්‌සරුං|
      block |ගොතමොති මහාඝොසං සුත්‌වා තෙහි උදීරිතං|
    count |180|
      block |පුබ්‌බසඤ්‌ඤං සරිත්‌වාන තතො කාලඞ්‌කතො අහං|
      block |සාවත්‌ථියං කුලෙ ඉද්‌ධෙ ජාතො බ්‍රාහ්‌මණජාතියං|
    count |181|
      block |ආසිං ධම්‌මරුචි නාම සබ්‌බපාපජිගුච්‌ඡකො|
      block |දිස්‌වාහං ලොකපජ්‌ජොතං ජාතියා සත්‌තවස්‌සිකො|
    count |182|
      block |මහාජෙතවනං ගන්‌ත්‌වා පබ්‌බජිං අනගාරියං|
      block |උපෙමි බුද්‌ධං තික්‌ඛත්‌තුං රත්‌තියා දිවසස්‌ස ච|
    count |183|
      block |තදා දිස්‌වා මුනි ආහ චිරං ධම්‌මරුචීති මං|
      block |තතොහං අවචං බුද්‌ධං පුබ්‌බකම්‌මපභාවිතං|
    count |184|
      block |සුචිරං සතපුඤ්‌ඤලක්‌ඛණං පතිපුබ්‌බෙන විසුද්‌ධපච්‌චයං|
      block |අහමජ්‌ජසුපෙක්‌ඛනං වත තව පස්‌සාමි නිරුපමං විග්‌ගහං|
    count |185|
      block |සුචිරං විහතත්‌තමො මයා සුචිරක්‌ඛෙන නදී විසොසිතා|
      block |සුචිරං අමලං විසොධිතං නයනං ඤාණමයං මහාමුනෙ|
    count |186|
      block |චිරකාලසමඞ්‌ගිතො තයා අවිනට්‌ඨො පුනරන්‌තරං චිරං|
      block |පුනරජ්‌ජසමාගතො තයා න හි නස්‌සන්‌ති කතානි ගොතම|
    count |187|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |188|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |189|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    stand |ඉත්‌ථං සුදං ආයස්‌මා ධම්‌මරුචියො ථෙරො ඉමා ගාථායො|
    block |අභාසිත්‌ථාති|
    stand |ධම්‌මරුචියත්‌ථෙරස්‌සාපදානං නවමං|
  block |සාලමණ්‌ඩපියත්‌ථෙරඅපදානං|
    count |190|
      block |අජ්‌ඣොගාහෙත්‌වා සාලවනං සුකතො අස්‌සමො මම|
      block |සාලපුප්‌ඵෙහි සඤ්‌ඡන්‌නො වසාමි විපිනෙ තදා|
    count |191|
      block |පියදස්‌සී ච භගවා සයම්‌භූ අග්‌ගපුග්‌ගලො|
      block |විවෙකකාමො සම්‌බුද්‌ධො සාලවනමුපාගමි|
    count |192|
      block |අස්‌සමා අභිනික්‌ඛම්‌ම පවනං අගමාසහං|
      block |මූලඵලං ගවෙසන්‌තො ආහිණ්‌ඩාමි වනෙ තදා|
    count |193|
      block |තත්‌ථද්‌දසාසිං සම්‌බුද්‌ධං පියදස්‌සිං මහායසං|
      block |සුනිසින්‌නං සමාපන්‌නං විරොචන්‌තං මහාවනෙ|
    count |194|
      block |චතුදණ්‌ඩෙ ඨපෙත්‌වාන බුද්‌ධස්‌ස උපරී අහං|
      block |මණ්‌ඩපං සුකතං කත්‌වා සාලපුප්‌ඵෙහි ඡාදයිං|
    count |195|
      block |සත්‌තාහං ධාරයිත්‌වාන මණ්‌ඩපං සාලඡාදිතං|
      block |තත්‌ථ චිත්‌තං පසාදෙත්‌වා බුද්‌ධසෙට්‌ඨමවන්‌දහං|
    count |196|
      block |භගවා තම්‌හි සමයෙ වුට්‌ඨහිත්‌වා සමාධිතො|
      block |යුගමත්‌තං පෙක්‌ඛමානො නිසීදි පුරිසුත්‌තමො|
    count |197|
      block |සාවකො වරුණො නාම පියදස්‌සිස්‌ස සත්‌ථුනො|
      block |වසීසතසහස්‌සෙහි උපගච්‌ඡි විනායකං|
    count |198|
      block |පියදස්‌සී ච භගවා ලොකජෙට්‌ඨො නරාසභො|
      block |භික්‌ඛුසඞ්‌ඝෙ නිසීදිත්‌වා සිතං පාතුකරී ජිනො|
    count |199|
      block |අනුරුද්‌ධො උපට්‌ඨාකො පියදස්‌සිස්‌ස සත්‌ථුනො|
      block |එකංසං චීවරං කත්‌වා අපුච්‌ඡිත්‌ථ මහාමුනිං|
    count |200|
      block |කො නු ඛො භගවා හෙතු සිතකම්‌මස්‌ස සත්‌ථුනො|
      block |කාරණෙ විජ්‌ජමානම්‌හි සත්‌ථා පාතුකරෙ සිතං|
    count |201|
      block |සත්‌තාහං සාලච්‌ඡදනං යො මෙ ධාරෙසි මාණවො|
      block |තස්‌ස කම්‌මං සරිත්‌වාන සිතං පාතුකරිං අහං|
    count |202|
      block |අනොකාසං න පස්‌සාමි යත්‌ථ පුඤ්‌ඤං විපච්‌චති|
      block |දෙවලොකෙ මනුස්‌සෙ වා ඔකාසොව න සම්‌මති|
    count |203|
      block |දෙවලොකෙ වසන්‌තස්‌ස පුඤ්‌ඤකම්‌මසමඞ්‌ගිනො|
      block |යාවතා පරිසා තස්‌ස සාලච්‌ඡන්‌නා භවිස්‌සති|
    count |204|
      block |තත්‌ථ දිබ්‌බෙහි නච්‌චෙහි ගීතෙහි වාදිතෙහි ච|
      block |රමිස්‌සති සදා සන්‌තො පුඤ්‌ඤකම්‌මසමාහිතො|
    count |205|
      block |යාවතා පරිසා තස්‌ස ගන්‌ධගන්‌ධී භවිස්‌සති|
      block |සාලස්‌ස පුප්‌ඵවස්‌සො ච පවස්‌සිස්‌සති තාවදෙ|
    count |206|
      block |තතො චුතොයං මනුජො මානුසං ආගමිස්‌සති|
      block |ඉධාපි සාලච්‌ඡදනං සබ්‌බකාලං ධරිස්‌සති|
    count |207|
      block |ඉධ නච්‌චඤ්‌ච ගීතඤ්‌ච සම්‌මතාළසමාහිතං|
      block |පරිවාරෙස්‌සන්‌ති මං නිච්‌චං බුද්‌ධපූජායිදං ඵලං|
    count |208|
      block |උග්‌ගච්‌ඡන්‌තෙ ච සූරියෙ සාලවස්‌සං පවස්‌සති|
      block |පුඤ්‌ඤකම්‌මෙන සංයුත්‌තං වස්‌සතෙ සබ්‌බකාලිකං|
    count |209|
      block |අට්‌ඨාරසෙ කප්‌පසතෙ ඔක්‌කාකකුලසම්‌භවො|
      block |ගොතමො නාම ගොත්‌තෙන සත්‌ථා ලොකෙ භවිස්‌සති|
    count |210|
      block |තස්‌ස ධම්‌මෙසු දායාදො ඔරසො ධම්‌මනිම්‌මිතො|
      block |සබ්‌බාසවෙ පරිඤ්‌ඤාය නිබ්‌බායිස්‌සතිනාසවො|
    count |211|
      block |ධම්‌මං අභිසමෙන්‌තස්‌ස සාලච්‌ඡන්‌නං භවිස්‌සති|
      block |චිතකෙ ඣායමානස්‌ස ඡදනං තත්‌ථ හෙස්‌සති|
    count |212|
      block |විපාකං කිත්‌තයිත්‌වාන පියදස්‌සී මහාමුනි|
      block |පරිසාය ධම්‌මං දෙසෙසි තප්‌පෙන්‌තො ධම්‌මවුට්‌ඨියා|
    count |213|
      block |තිංසකප්‌පානි දෙවෙසු දෙවරජ්‌ජමකාරයිං|
      block |සට්‌ඨි ච සත්‌තක්‌ඛත්‌තුඤ්‌ච චක්‌කවත්‌තී අහොසහං|
    count |214|
      block |දෙවලොකා ඉධාගන්‌ත්‌වා ලභාමි විපුලං සුඛං|
      block |ඉධාපි සාලච්‌ඡදනං මණ්‌ඩපස්‌ස ඉදං ඵලං|
    count |215|
      block |අයං පච්‌ඡිමකො මය්‌හං චරිමො වත්‌තතෙ භවො|
      block |ඉධාපි සාලච්‌ඡදනං හෙස්‌සති සබ්‌බකාලිකං|
    count |216|
      block |මහාමුනිං තොසයිත්‌වා ගොතමං සක්‍යපුඞ්‌ගවං|
      block |පත්‌තොම්‌හි අචලං ඨානං හිත්‌වා ජයපරාජයං|
    count |217|
      block |අට්‌ඨාරසෙ කප්‌පසතෙ යං බුද්‌ධමභිපූජයිං|
      block |දුග්‌ගතිං නාභිජානාමි බුද්‌ධපූජායිදං ඵලං|
    count |218|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |219|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |220|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
      block |පංසුකූලං බුද්‌ධසඤ්‌ඤී භිසදො ඤාණකිත්‌තකො|
      block |චන්‌දනී ධාතුපූජී ච පුලිනුප්‌පාදකොපි ච|
      block |තරණො ධම්‌මරුචිකො සාලමණ්‌ඩපියො තථා|
      block |සතානි ද්‌වෙ හොන්‌ති ගාථා ඌනවීසතිමෙව ච|
    stand |ඉත්‌ථං සුදං ආයස්‌මා සාලමණ්‌ඩපියො ථෙරො ඉමා ගාථායො|
    block |අභාසිත්‌ථාති|
    stand |සාලමණ්‌ඩපියත්‌ථෙරස්‌සාපදානං දසමං|
    stand |පංසුකූලවග්‌ගො එකූනපඤ්‌ඤාසමො|
    block |තස්‌සුද්‌දානං|
