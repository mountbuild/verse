block |විභීතකවග්‌ගො|
  block |විභීතකමිඤ්‌ජියත්‌ථෙරඅපදානං|
    count |1|
      block |කකුසන්‌ධො මහාවීරො සබ්‌බධම්‌මාන පාරගූ|
      block |ගණම්‌හා වූපකට්‌ඨො සො අගමාසි වනන්‌තරං|
    count |2|
      block |බීජමිඤ්‌ජං ගහෙත්‌වාන ලතාය ආවුණිං අහං|
      block |භගවා තම්‌හි සමයෙ ඣායතෙ පබ්‌බතන්‌තරෙ|
    count |3|
      block |දිස්‌වානහං දෙවදෙවං විප්‌පසන්‌නෙන චෙතසා|
      block |දක්‌ඛිණෙය්‍යස්‌ස වීරස්‌ස බීජමිඤ්‌ජමදාසහං|
    count |4|
      block |ඉමස්‌මිංයෙව කප්‌පම්‌හි යං මිඤ්‌ජමදදිං තදා|
      block |දුග්‌ගතිං නාභිජානාමි බීජමිඤ්‌ජස්‌සිදං ඵලං|
    count |5|
      block |කිලෙසා ඣාපිතා මය්‌හං භවා සබ්‌බෙ සමූහතා|
      block |නාගොව බන්‌ධනං ඡෙත්‌වා විහරාමි අනාසවො|
    count |6|
      block |ස්‌වාගතං වත මෙ ආසි මම බුද්‌ධස්‌ස සන්‌තිකෙ|
      block |තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනං|
    count |7|
      block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
      block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
    stand |ඉත්‌ථං සුදං ආයස්‌මා විභීතකමිඤ්‌ජියො ථෙරො ඉමා|
    block |ගාථායො අභාසිත්‌ථාති|
    stand |විභීතකමිඤ්‌ජියත්‌ථෙරස්‌සාපදානං පඨමං|
  block |කොලදායකත්‌ථෙරඅපදානං|
    count |8|
      block |අජිනෙන නිවත්‌ථොහං වාකචීරධරො තදා|
      block |ඛාරියා පූරයිත්‌වාන කොලංහාසිං මමස්‌සමං|
    count |9|
      block |තම්‌හි කාලෙ සිඛී බුද්‌ධො එකො අදුතියො අහු|
      block |මමස්‌සමං උපාගච්‌ඡි ජානන්‌තො සබ්‌බකාලිකං|
    count |10|
      block |සකං චිත්‌තං පසාදෙත්‌වා වන්‌දිත්‌වාන ච සුබ්‌බතං|
      block |උභො හත්‌ථෙහි පග්‌ගය්‌හ කොලං බුද්‌ධස්‌සදාසහං|
    count |11|
      block |එකතිංසෙ ඉතො කප්‌පෙ යං ඵලමදදිං තදා|
      block |දුග්‌ගතිං නාභිජානාමි කොලදානස්‌සිදං ඵලං|
    count |12|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |13|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |14|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    stand |ඉත්‌ථං සුදං ආයස්‌මා කොලදායකො ථෙරො ඉමා ගාථායො|
    block |අභාසිත්‌ථාති|
    stand |කොලදායකත්‌ථෙරස්‌සාපදානං දුතියං|
  block |බිල්‌ලියත්‌ථෙරඅපදානං|
    count |15|
      block |චන්‌දභාගානදීතීරෙ අස්‌සමො සුකතො මම|
      block |බිල්‌ලරුක්‌ඛෙහි ආකිණ්‌ණො නානාදුමනිසෙවිතො|
    count |16|
      block |සුගන්‌ධං බෙලුවං දිස්‌වා බුද්‌ධසෙට්‌ඨමනුස්‌සරිං|
      block |ඛාරිභාරං පූරයිත්‌වා තුට්‌ඨො සංවිග්‌ගමානසො|
    count |17|
      block |කකුසන්‌ධං උපාගම්‌ම බිල්‌ලපක්‌කමදාසහං|
      block |පුඤ්‌ඤක්‌ඛෙත්‌තස්‌ස වීරස්‌ස විප්‌පසන්‌නෙන චෙතසා|
    count |18|
      block |ඉමස්‌මිංයෙව කප්‌පස්‌මිං යං ඵලමදදිං තදා|
      block |දුග්‌ගතිං නාභිජානාමි ඵලදානස්‌සිදං ඵලං|
    count |19|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |20|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |21|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    stand |ඉත්‌ථං සුදං ආයස්‌මා බිල්‌ලියො ථෙරො ඉමා ගාථායො|
    block |අභාසිත්‌ථාති|
    stand |බිල්‌ලියත්‌ථෙරස්‌සාපදානං තතියං|
  block |භල්‌ලාතදායකත්‌ථෙරඅපදානං|
    count |22|
      block |සුවණ්‌ණවණ්‌ණං සම්‌බුද්‌ධං ද්‌වත්‌තිංසවරලක්‌ඛණං|
      block |විපිනග්‌ගෙන ගච්‌ඡන්‌තං සාලරාජංව ඵුල්‌ලිතං|
    count |23|
      block |තිණත්‌ථරං පඤ්‌ඤාපෙත්‌වා බුද්‌ධසෙට්‌ඨං අයාචහං|
      block |අනුකම්‌පතු මං බුද්‌ධො භික්‌ඛං ඉච්‌ඡාමි දාතවෙ|
    count |24|
      block |අනුකම්‌පකො කාරුණිකො අත්‌ථදස්‌සී මහායසො|
      block |මම සඞ්‌කප්‌පමඤ්‌ඤාය ඔරූහි මම අස්‌සමෙ|
    count |25|
      block |ඔරොහිත්‌වාන සම්‌බුද්‌ධො නිසීදි පණ්‌ණසන්‌ථරෙ|
      block |භල්‌ලාතකං ගහෙත්‌වාන බුද්‌ධසෙට්‌ඨස්‌සදාසහං|
    count |26|
      block |මම නිජ්‌ඣායමානස්‌ස පරිභුඤ්‌ජි තදා ජිනො|
      block |තත්‌ථ චිත්‌තං පසාදෙත්‌වා අභිවන්‌දිං තදා ජිනං|
    count |27|
      block |අට්‌ඨාරසෙ කප්‌පසතෙ යං ඵලමදදිං තදා|
      block |දුග්‌ගතිං නාභිජානාමි ඵලදානස්‌සිදං ඵලං|
    count |28|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |29|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |30|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    stand |ඉත්‌ථං සුදං ආයස්‌මා භල්‌ලාතදායකො ථෙරො ඉමා ගාථායො|
    block |අභාසිත්‌ථාති|
    stand |භල්‌ලාතදායකත්‌ථෙරස්‌සාපදානං චතුත්‌ථං|
  block |උත්‌තලිපුප්‌ඵියත්‌ථෙරඅපදානං|
    count |31|
      block |නිග්‍රොධෙ හරිතොභාසෙ සංවිරුළ්‌හම්‌හි පාදපෙ|
      block |උත්‌තලිමාලං පග්‌ගය්‌හ බොධියා අභිරොපයිං|
    count |32|
      block |ඉමස්‌මිංයෙව කප්‌පම්‌හි යං බොධිමභිපූජයිං|
      block |දුග්‌ගතිං නාභිජානාමි බොධිපූජායිදං ඵලං|
    count |33|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |34|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |35|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    stand |ඉත්‌ථං සුදං ආයස්‌මා උත්‌තලිපුප්‌ඵියො ථෙරො ඉමා ගාථායො|
    block |අභාසිත්‌ථාති|
    stand |උත්‌තලිපුප්‌ඵියත්‌ථෙරස්‌සාපදානං පඤ්‌චමං|
  block |අම්‌බාටකියත්‌ථෙරඅපදානං|
    count |36|
      block |සුපුප්‌ඵිතං සාලවනං ඔගය්‌හ වෙස්‌සභූ මුනි|
      block |නිසීදි ගිරිදුග්‌ගෙසු අභිජාතොව කෙසරී|
    count |37|
      block |පසන්‌නචිත්‌තො සුමනො අම්‌බාටකමපූජයිං|
      block |පුඤ්‌ඤක්‌ඛෙත්‌තං අනුත්‌තරං පසන්‌නො සෙහි පාණිභි|
    count |38|
      block |එකතිංසෙ ඉතො කප්‌පෙ යං පුප්‌ඵමභිරොපයිං|
      block |දුග්‌ගති නාභිජානාමි බුද්‌ධපූජායිදං ඵලං|
    count |39|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |40|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |41|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    stand |ඉත්‌ථං සුදං ආයස්‌මා අම්‌බාටකියො ථෙරො ඉමා ගාථායො|
    block |අභාසිත්‌ථාති|
    stand |අම්‌බාටකියත්‌ථෙරස්‌සාපදානං ඡට්‌ඨං|
  block |සීහාසනිකත්‌ථෙරඅපදානං|
    count |42|
      block |පදුමුත්‌තරස්‌ස භගවතො සබ්‌බභූතහිතෙසිනො|
      block |පසන්‌නචිත්‌තො සුමනො සීහාසනමදාසහං|
    count |43|
      block |දෙවලොකෙ මනුස්‌සෙ වා යත්‌ථ යත්‌ථ වසාමහං|
      block |ලභාමි විපුලං බ්‍යම්‌හං සීහාසනස්‌සිදං ඵලං|
    count |44|
      block |සොණ්‌ණමයා රූපිමයා ලොහිතඞ්‌ගමයා බහූ|
      block |මණිමයා ච පල්‌ලඞ්‌කා නිබ්‌බත්‌තන්‌ති මමං සදා|
    count |45|
      block |බොධියා ආසනං කත්‌වා ජලජුත්‌තමනාමිනො|
      block |උච්‌චෙ කුලෙ පජායාමි අහො ධම්‌මසුධම්‌මතා|
    count |46|
      block |සතසහස්‌සිතො කප්‌පෙ සීහාසනමකාසහං|
      block |දුග්‌ගතිං නාභිජානාමි සීහාසනස්‌සිදං ඵලං|
    count |47|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |48|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |49|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    stand |ඉත්‌ථං සුදං ආයස්‌මා සීහාසනිකො ථෙරො ඉමා ගාථායො|
    block |අභාසිත්‌ථාති|
    stand |සීහාසනිකත්‌ථෙරස්‌සාපදානං සත්‌තමං|
  block |පාදපීඨියත්‌ථෙරඅපදානං|
    count |50|
      block |සුමෙධො නාම සම්‌බුද්‌ධො අග්‌ගො කාරුණිකො මුනි|
      block |තාරයිත්‌වා බහූ සත්‌තෙ නිබ්‌බුතො සො මහායසො|
    count |51|
      block |සීහාසනස්‌ස සාමන්‌තා සුමෙධස්‌ස මහෙසිනො|
      block |පසන්‌නචිත්‌තො සුමනො පාදපීඨමකාරයිං|
    count |52|
      block |කත්‌වාන කුසලං කම්‌මං සුඛපාකං සුඛුද්‍රයං|
      block |පුඤ්‌ඤකම්‌මෙන සංයුත්‌තො තාවතිංසමගච්‌ඡහං|
    count |53|
      block |තත්‌ථ මෙ වසමානස්‌ස පුඤ්‌ඤකම්‌මසමඞ්‌ගිනො|
      block |පදානි උද්‌ධරන්‌තස්‌ස සොණ්‌ණපීඨා භවන්‌ති මෙ|
    count |54|
      block |ලාභා තෙසං සුලද්‌ධං වො යෙ ලභන්‌ති උපස්‌සුතිං|
      block |නිබ්‌බුතෙ කාරං කත්‌වාන ලභන්‌ති විපුලං සුඛං|
    count |55|
      block |මයාපි සුකතං කම්‌මං වාණිජ්‌ජං සුප්‌පයොජිතං|
      block |පාදපීඨං කරිත්‌වාන සොණ්‌ණපීඨං ලභාමහං|
    count |56|
      block |යං යං දිසං පක්‌කමාමි කෙනචි කිච්‌චයෙනහං|
      block |සොණ්‌ණපීඨෙ අක්‌කමාමි පුඤ්‌ඤකම්‌මස්‌සිදං ඵලං|
    count |57|
      block |තිංසකප්‌පසහස්‌සම්‌හි යං කම්‌මමකරිං තදා|
      block |දුග්‌ගතිං නාභිජානාමි පාදපීඨස්‌සිදං ඵලං|
    count |58|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |59|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |60|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    stand |ඉත්‌ථං සුදං ආයස්‌මා පාදපීඨියො ථෙරො ඉමා ගාථායො|
    block |අභාසිත්‌ථාති|
    stand |පාදපීඨියත්‌ථෙරස්‌සාපදානං අට්‌ඨමං|
  block |වෙදිකාරකත්‌ථෙරඅපදානං|
    count |61|
      block |පදුමුත්‌තරස්‌ස භගවතො බොධියා පාදපුත්‌තමෙ|
      block |වෙදිකං සුකතං කත්‌වා සකං චිත්‌තං පසාදයිං|
    count |62|
      block |අතොළාරානි භණ්‌ඩානි කතානි අකතානි ච|
      block |අන්‌තලික්‌ඛා පවස්‌සන්‌ති වෙදිකාය ඉදං ඵලං|
    count |63|
      block |උභතො බ්‍යූළ්‌හසඞ්‌ගාමෙ පක්‌ඛන්‌දන්‌තො භයානකෙ|
      block |භයභෙරවං න පස්‌සාමි වෙදිකාය ඉදං ඵලං|
    count |64|
      block |මම සඞ්‌කප්‌පමඤ්‌ඤාය බ්‍යම්‌හං නිබ්‌බත්‌තතෙ සුභං|
      block |සයනානි මහග්‌ඝානි වෙදිකාය ඉදං ඵලං|
    count |65|
      block |සතසහස්‌සිතො කප්‌පෙ යං වෙදිකමකාරයිං|
      block |දුග්‌ගතිං නාභිජානාමි වෙදිකාය ඉදං ඵලං|
    count |66|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |67|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |68|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    stand |ඉත්‌ථං සුදං ආයස්‌මා වෙදිකාරකො ථෙරො ඉමා ගාථායො|
    block |අභාසිත්‌ථාති|
    stand |වෙදිකාරකත්‌ථෙරස්‌සාපදානං නවමං|
  block |බොධිඝරදායකත්‌ථෙරඅපදානං|
    count |69|
      block |සිද්‌ධත්‌ථස්‌ස භගවතො ද්‌විපදින්‌දස්‌ස තාදිනො|
      block |පසන්‌නචිත්‌තො සුමනො බොධිඝරමකාරයිං|
    count |70|
      block |තුසිතං උපපන්‌නොම්‌හි වසාමි රතනෙ ඝරෙ|
      block |න මෙ සීතං වා උණ්‌හං වා වාතො ගත්‌තෙ න සම්‌ඵුසෙ|
    count |71|
      block |පඤ්‌චසට්‌ඨිම්‌හිතො කප්‌පෙ චක්‌කවත්‌තී අහොසහං|
      block |කාසිකං නාම නගරං විස්‌සකම්‌මෙන මාපිතං|
    count |72|
      block |දසයොජනආයාමං අට්‌ඨයොජනවිත්‌ථතං|
      block |න තම්‌හි නගරෙ අත්‌ථි කට්‌ඨං වල්‌ලී ච මත්‌තිකා|
    count |73|
      block |තිරියං යොජනං ආසි අද්‌ධයොජනවිත්‌ථතං|
      block |මඞ්‌ගලො නාම පාසාදො විස්‌සකම්‌මෙන මාපිතො|
    count |74|
      block |චුල්‌ලාසීතිසහස්‌සානි ථම්‌භා සොණ්‌ණමයා අහුං|
      block |මණිමයා ච නිය්‍යූහා ඡදනං රූපියං අහු|
    count |75|
      block |සබ්‌බසොණ්‌ණමයං ඝරං විස්‌සකම්‌මෙන මාපිතං|
      block |අජ්‌ඣාවුත්‌ථං මයා එතං ඝරදානස්‌සිදං ඵලං|
    count |76|
      block |තෙ සබ්‌බෙ අනුභොත්‌වාන දෙවමානුසකෙ භවෙ|
      block |අජ්‌ඣපත්‌තොම්‌හි නිබ්‌බානං සන්‌තිපදමනුත්‌තරං|
    count |77|
      block |තිංසකප්‌පසහස්‌සම්‌හි බොධිඝරමකාරයිං|
      block |දුග්‌ගතිං නාභිජානාමි ඝරදානස්‌සිදං ඵලං|
    count |78|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |79|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |80|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
      block |විභීතකී කොලඵලී බිල්‌ලභල්‌ලාතකප්‌පදො|
      block |උත්‌තලම්‌බටකී චෙව ආසනී පාදපීඨකො|
      block |වෙදිකො බොධිඝරිකො ගාථායො ගණිතාපි ච|
      block |එකූනාසීතිකා සබ්‌බා අස්‌මිං වග්‌ගෙ පකිත්‌තිතා|
    stand |ඉත්‌ථං සුදං ආයස්‌මා බොධිඝරදායකො ථෙරො ඉමා ගාථායො|
    block |අභාසිත්‌ථාති|
    stand |බොධිඝරදායකත්‌ථෙරස්‌සාපදානං දසමං|
    stand |විභීතකවග්‌ගො පඤ්‌චචත්‌තාලීසමො|
    block |තස්‌සුද්‌දානං|
