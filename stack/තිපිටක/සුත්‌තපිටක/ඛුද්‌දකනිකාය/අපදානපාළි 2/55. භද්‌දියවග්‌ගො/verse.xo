block |භද්‌දියවග්‌ගො|
  block |ලකුණ්‌ඩභද්‌දියත්‌ථෙරඅපදානං|
    count |1|
      block |පදුමුත්‌තරො නාම ජිනො සබ්‌බධම්‌මෙසු චක්‌ඛුමා|
      block |ඉතො සතසහස්‌සම්‌හි කප්‌පෙ උප්‌පජ්‌ජි නායකො|
    count |2|
      block |තදාහං හංසවතියං සෙට්‌ඨිපුත්‌තො මහද්‌ධනො|
      block |ජඞ්‌ඝාවිහාරං විචරං සඞ්‌ඝාරාමං අගච්‌ඡහං|
    count |3|
      block |තදා සො ලොකපජ්‌ජොතො ධම්‌මං දෙසෙසි නායකො|
      block |මඤ්‌ජුස්‌සරානං පවරං සාවකං අභිකිත්‌තයි|
    count |4|
      block |තං සුත්‌වා මුදිතො හුත්‌වා කාරං කත්‌වා මහෙසිනො|
      block |වන්‌දිත්‌වා සත්‌ථුනො පාදෙ තං ඨානමභිපත්‌ථයිං|
    count |5|
      block |තදා බුද්‌ධො වියාකාසි සඞ්‌ඝමජ්‌ඣෙ විනායකො|
      block |අනාගතම්‌හි අද්‌ධානෙ ලච්‌ඡසෙ තං මනොරථං|
    count |6|
      block |සතසහස්‌සිතො කප්‌පෙ ඔක්‌කාකකුලසම්‌භවො|
      block |ගොතමො නාම ගොත්‌තෙන සත්‌ථා ලොකෙ භවිස්‌සති|
    count |7|
      block |තස්‌ස ධම්‌මෙසු දායාදො ඔරසො ධම්‌මනිම්‌මිතො|
      block |භද්‌දියො නාම නාමෙන හෙස්‌සති සත්‌ථු සාවකො|
    count |8|
      block |තෙන කම්‌මෙන සුකතෙන චෙතනාපණිධීහි ච|
      block |ජහිත්‌වා මානුසං දෙහං තාවතිංසමගච්‌ඡහං|
    count |9|
      block |ද්‌වෙනවුතෙ ඉතො කප්‌පෙ ඵුස්‌සො උප්‌පජ්‌ජි නායකො|
      block |දුරාසදො දුප්‌පසහො සබ්‌බලොකුත්‌තමො ජිනො|
    count |10|
      block |චරණෙන ච සම්‌පන්‌නො බ්‍රහා උජු පතාපවා|
      block |හිතෙසී සබ්‌බසත්‌තානං බහුං මොචෙසි බන්‌ධනා|
    count |11|
      block |නන්‌දාරාමවනෙ තස්‌ස අහොසිං ඵුස්‌සකොකිලො|
      block |ගන්‌ධකුටිසමාසන්‌නෙ අම්‌බරුක්‌ඛෙ වසාමහං|
    count |12|
      block |තදා පිණ්‌ඩාය ගච්‌ඡන්‌තං දක්‌ඛිණෙය්‍යං ජිනුත්‌තමං|
      block |දිස්‌වා චිත්‌තං පසාදෙත්‌වා මඤ්‌ජුනාභිනිකූජහං|
    count |13|
      block |රාජුය්‍යානං තදා ගන්‌ත්‌වා සුපක්‌කං කනකත්‌තචං|
      block |අම්‌බපිණ්‌ඩං ගහෙත්‌වාන සම්‌බුද්‌ධස්‌සොපනාමයිං|
    count |14|
      block |තදා මෙ චිත්‌තමඤ්‌ඤාය මහාකාරුණිකො ජිනො|
      block |උපට්‌ඨාකස්‌ස හත්‌ථතො පත්‌තං පග්‌ගණ්‌හි නායකො|
    count |15|
      block |අදාසිං හට්‌ඨචිත්‌තොහං අම්‌බපිණ්‌ඩං මහාමුනෙ|
      block |පත්‌තෙ පක්‌ඛිප්‌ප පක්‌ඛෙහි පඤ්‌ජලිං කත්‌වාන මඤ්‌ජුනා|
    count |16|
      block |සරෙන රජනීයෙන සවනීයෙන වග්‌ගුනා|
      block |වස්‌සන්‌තො බුද්‌ධපූජත්‌ථං නීළං ගන්‌ත්‌වා නිපජ්‌ජහං|
    count |17|
      block |තදා මුදිතචිත්‌තං මං බුද්‌ධපෙමගතාසයං|
      block |සකුණග්‌ඝි උපාගන්‌ත්‌වා ඝාතයී දුට්‌ඨමානසො|
    count |18|
      block |තතො චුතොහං තුසිතෙ අනුභොත්‌වා මහාසුඛං|
      block |මනුස්‌සයොනිමාගච්‌ඡිං තස්‌ස කම්‌මස්‌ස වාහසා|
    count |19|
      block |ඉමම්‌හි භද්‌දකෙ කප්‌පෙ බ්‍රහ්‌මබන්‌ධු මහායසො|
      block |කස්‌සපො නාම ගොත්‌තෙන උප්‌පජ්‌ජි වදතං වරො|
    count |20|
      block |සාසනං ජොතයිත්‌වා සො අභිභුය්‍ය කුතිත්‌ථියෙ|
      block |විනයිත්‌වාන වෙනෙය්‍යෙ නිබ්‌බුතො සො සසාවකො|
    count |21|
      block |නිබ්‌බුතෙ තම්‌හි ලොකග්‌ගෙ පසන්‌නා ජනතා බහූ|
      block |පූජනත්‌ථාය බුද්‌ධස්‌ස ථූපං කුබ්‌බන්‌ති සත්‌ථුනො|
    count |22|
      block |සත්‌තයොජනිකං ථූපං සත්‌තරතනභූසිතං|
      block |කරිස්‌සාම මහෙසිස්‌ස ඉච්‌චෙවං මන්‌තයන්‌ති තෙ|
    count |23|
      block |කිකිනො කාසිරාජස්‌ස තදා සෙනාය නායකො|
      block |හුත්‌වාහං අප්‌පමාණස්‌ස පමාණං චෙතියෙ වදිං|
    count |24|
      block |තදා තෙ මම වාක්‍යෙන චෙතියං යොජනුග්‌ගතං|
      block |අකංසු නරවීරස්‌ස නානාරතනභූසිතං|
    count |25|
      block |තෙන කම්‌මෙන සුකතෙන චෙතනාපණිධීහි ච|
      block |ජහිත්‌වා මානුසං දෙහං තාවතිංසමගච්‌ඡහං|
    count |26|
      block |පච්‌ඡිමෙ ච භවෙ දානි ජාතො සෙට්‌ඨිකුලෙ අහං|
      block |සාවත්‌ථියං පුරවරෙ ඉද්‌ධෙ ඵීතෙ මහද්‌ධනෙ|
    count |27|
      block |පුරප්‌පවෙසෙ සුගතං දිස්‌වා විම්‌හිතමානසො|
      block |පබ්‌බජිත්‌වාන න චිරං අරහත්‌තමපාපුණිං|
    count |28|
      block |චෙතියස්‌ස පමාණං යං අකරිං තෙන කම්‌මුනා|
      block |ලකුණ්‌ඩකසරීරොහං ජාතො පරිභවාරහො|
    count |29|
      block |සරෙන මධුරෙනාහං පූජිත්‌වා ඉසිසත්‌තමං|
      block |මඤ්‌ජුස්‌සරානං භික්‌ඛූනං අග්‌ගත්‌තමනුපාපුණිං|
    count |30|
      block |ඵලදානෙන බුද්‌ධස්‌ස ගුණානුස්‌සරණෙන ච|
      block |සාමඤ්‌ඤඵලසම්‌පන්‌නො විහරාමි අනාසවො|
    count |31|
      block |කිලෙසා ඣාපිතා මය්‌හං භවා සබ්‌බෙ සමූහතා|
      block |නාගොව බන්‌ධනං ඡෙත්‌වා විහරාමි අනාසවො|
    count |32|
      block |ස්‌වාගතං වත මෙ ආසි බුද්‌ධසෙට්‌ඨස්‌ස සන්‌තිකෙ|
      block |තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනං|
    count |33|
      block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
      block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
    stand |ඉත්‌ථං සුදං ආයස්‌මා ලකුණ්‌ඩභද්‌දියො ථෙරො ඉමා ගාථායො|
    block |අභාසිත්‌ථාති|
    stand |ලකුණ්‌ඩභද්‌දියත්‌ථෙරස්‌සාපදානං පඨමං|
  block |කඞ්‌ඛාරෙවතත්‌ථෙරඅපදානං|
    count |34|
      block |පදුමුත්‌තරො නාම ජිනො සබ්‌බධම්‌මෙසු චක්‌ඛුමා|
      block |ඉතො සතසහස්‌සම්‌හි කප්‌පෙ උප්‌පජ්‌ජි නායකො|
    count |35|
      block |සීහහනු බ්‍රහ්‌මගිරො හංසදුන්‌දුභිනිස්‌සනො|
      block |නාගවික්‌කන්‌තගමනො චන්‌දසූරාදිකප්‌පභො|
    count |36|
      block |මහාමතී මහාවීරො මහාඣායී මහාබලො|
      block |මහාකාරුණිකො නාථො මහාතමපනූදනො|
    count |37|
      block |ස කදාචි තිලොකග්‌ගො වෙනෙය්‍යං විනයං බහුං|
      block |ධම්‌මං දෙසෙසි සම්‌බුද්‌ධො සත්‌තාසයවිදූ මුනි|
    count |38|
      block |ඣායිං ඣානරතං වීරං උපසන්‌තං අනාවිලං|
      block |වණ්‌ණයන්‌තො පරිසතිං තොසෙසි ජනතං ජිනො|
    count |39|
      block |තදාහං හංසවතියං බ්‍රාහ්‌මණො වෙදපාරගූ|
      block |ධම්‌මං සුත්‌වාන මුදිතො තං ඨානමභිපත්‌ථයිං|
    count |40|
      block |තදා ජිනො වියාකාසි සඞ්‌ඝමජ්‌ඣෙ විනායකො|
      block |මුදිතො හොහි ත්‌වං බ්‍රහ්‌මෙ ලච්‌ඡසෙ තං මනොරථං|
    count |41|
      block |සතසහස්‌සිතො කප්‌පෙ ඔක්‌කාකකුලසම්‌භවො|
      block |ගොතමො නාම ගොත්‌තෙන සත්‌ථා ලොකෙ භවිස්‌සති|
    count |42|
      block |තස්‌ස ධම්‌මෙසු දායාදො ඔරසො ධම්‌මනිම්‌මිතො|
      block |රෙවතො නාම නාමෙන හෙස්‌සති සත්‌ථු සාවකො|
    count |43|
      block |තෙන කම්‌මෙන සුකතෙන චෙතනාපණිධීහි ච|
      block |ජහිත්‌වා මානුසං දෙහං තාවතිංසමගච්‌ඡහං|
    count |44|
      block |පච්‌ඡිමෙ ච භවෙ දානි ජාතොහං කොලියෙ පුරෙ|
      block |ඛත්‌තියෙ කුලසම්‌පන්‌නෙ ඉද්‌ධෙ ඵීතෙ මහද්‌ධනෙ|
    count |45|
      block |යදා කපිලවත්‌ථුස්‌මිං බුද්‌ධො ධම්‌මමදෙසයි|
      block |තදා පසන්‌නො සුගතෙ පබ්‌බජිං අනගාරියං|
    count |46|
      block |කඞ්‌ඛා මෙ බහුලා ආසි කප්‌පාකප්‌පෙ තහිං තහිං|
      block |සබ්‌බං තං විනයී බුද්‌ධො දෙසෙත්‌වා ධම්‌මමුත්‌තමං|
    count |47|
      block |තතොහං තිණ්‌ණසංසාරො සදා ඣානසුඛෙ රතො|
      block |විහරාමි තදා බුද්‌ධො මං දිස්‌වා එතදබ්‍රවි|
    count |48|
      block |යා කාචි කඞ්‌ඛා ඉධ වා හුරං වා සකවෙදියා වා පරවෙදියා වා|
      block |යෙ ඣායිනො තා පජහන්‌ති සබ්‌බා ආතාපිනො බ්‍රහ්‌මචරියං චරන්‌තා|
    count |49|
      block |සතසහස්‌සෙ කතං කම්‌මං ඵලං දස්‌සෙසි මෙ ඉධ|
      block |සුමුත්‌තො සරවෙගොව කිලෙසෙ ඣාපයිං මම|
    count |50|
      block |තතො ඣානරතං දිස්‌වා බුද්‌ධො ලොකන්‌තගූ මුනි|
      block |ඣායීනං භික්‌ඛූනං අග්‌ගො පඤ්‌ඤාපෙති මහාමති|
    count |51|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |52|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |53|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    stand |ඉත්‌ථං සුදං ආයස්‌මා කඞ්‌ඛාරෙවතො ථෙරො ඉමා ගාථායො|
    block |අභාසිත්‌ථාති|
    stand |කඞ්‌ඛාරෙවතත්‌ථෙරස්‌සාපදානං දුතියං|
  block |සීවලිත්‌ථෙරඅපදානං|
    count |54|
      block |පදුමුත්‌තරො නාම ජිනො සබ්‌බධම්‌මෙසු චක්‌ඛුමා|
      block |ඉතො සතසහස්‌සම්‌හි කප්‌පෙ උප්‌පජ්‌ජි නායකො|
    count |55|
      block |සීලං තස්‌ස අසඞ්‌ඛෙය්‍යං සමාධි වජිරූපමො|
      block |අසඞ්‌ඛෙය්‍යං ඤාණවරං විමුත්‌ති ච අනොපමා|
    count |56|
      block |මනුජාමරනාගානං බ්‍රහ්‌මානඤ්‌ච සමාගමෙ|
      block |සමණබ්‍රාහ්‌මණාකිණ්‌ණෙ ධම්‌මං දෙසෙසි නායකො|
    count |57|
      block |සසාවකං මහාලාභිං පුඤ්‌ඤවන්‌තං ජුතින්‌ධරං|
      block |ඨපෙසි එතදග්‌ගම්‌හි පරිසාසු විසාරදො|
    count |58|
      block |තදාහං ඛත්‌තියො ආසිං නගරෙ හංසසව්‌හයෙ|
      block |සුත්‌වා ජිනස්‌ස තං වාක්‍යං සාවකස්‌ස ගුණං බහුං|
    count |59|
      block |නිමන්‌තයිත්‌වා සත්‌තාහං භොජයිත්‌වා සසාවකං|
      block |මහාදානං දදිත්‌වාන තං ඨානමභිපත්‌ථයිං|
    count |60|
      block |තදා මං විනතං පාදෙ දිස්‌වාන පුරිසාසභො|
      block |සරෙන මහතා වීරො ඉදං වචනමබ්‍රවි|
    count |61|
      block |තතො ජිනස්‌ස වචනං සොතුකාමා මහාජනා|
      block |දෙවදානවගන්‌ධබ්‌බා බ්‍රහ්‌මානො ච මහිද්‌ධිකා|
    count |62|
      block |සමණබ්‍රාහ්‌මණා චෙව නමස්‌සිංසු කතඤ්‌ජලී|
      block |නමො තෙ පුරිසාජඤ්‌ඤ නමො තෙ පුරිසුත්‌තම|
    count |63|
      block |ඛත්‌තියෙන මහාදානං දින්‌නං සත්‌තාහිකම්‌පි වො|
      block |සොතුකාමා ඵලං තස්‌ස බ්‍යාකරොහි මහාමුනෙ|
    count |64|
      block |තතො අවොච භගවා සුණාථ මම භාසිතං|
      block |අප්‌පමෙය්‍යම්‌හි බුද්‌ධම්‌හි සසඞ්‌ඝම්‌හි පතිට්‌ඨිතා|
    count |65|
      block |දක්‌ඛිණා තාය කො වත්‌තා අප්‌පමෙය්‍යඵලා හි සා|
      block |අපි චෙ ස මහාභොගො ඨානං පත්‌ථෙති උත්‌තමං|
    count |66|
      block |ලාභී විපුලලාභානං යථා භික්‌ඛු සුදස්‌සනො|
      block |තථාහම්‌පි භවෙය්‍යන්‌ති ලච්‌ඡසෙ තං අනාගතෙ|
    count |67|
      block |සතසහස්‌සිතො කප්‌පෙ ඔක්‌කාකකුලසම්‌භවො|
      block |ගොතමො නාම ගොත්‌තෙන සත්‌ථා ලොකෙ භවිස්‌සති|
    count |68|
      block |තස්‌ස ධම්‌මෙසු දායාදො ඔරසො ධම්‌මනිම්‌මිතො|
      block |සීවලි නාම නාමෙන හෙස්‌සති සත්‌ථු සාවකො|
    count |69|
      block |තෙන කම්‌මෙන සුකතෙන චෙතනාපණිධීහි ච|
      block |ජහිත්‌වා මානුසං දෙහං තාවතිංසූපගො අහං|
    count |70|
      block |එකනවුතිතො කප්‌පෙ විපස්‌සී ලොකනායකො|
      block |උප්‌පජ්‌ජි චාරුදස්‌සනො සබ්‌බධම්‌මවිපස්‌සකො|
    count |71|
      block |තදාහං බන්‌ධුමතියං කුලස්‌සඤ්‌ඤතරස්‌ස ච|
      block |දයිතො පස්‌සිතො චෙව ආසිං කම්‌මන්‌තවාවටො|
    count |72|
      block |තදා අඤ්‌ඤතරො පූගො විපස්‌සිස්‌ස මහෙසිනො|
      block |පරිවෙසං අකාරයි මහන්‌තමතිවිස්‌සුතං|
    count |73|
      block |නිට්‌ඨිතෙ ච මහාදානෙ දදුං ඛජ්‌ජකසඤ්‌හිතං|
      block |නවං දධිං මධුඤ්‌චෙව විචිනං නෙව අද්‌දසුං|
    count |74|
      block |තදාහං තං ගහෙත්‌වාන නවං දධිං මධුම්‌පි ච|
      block |කම්‌මස්‌සාමිඝරං ගච්‌ඡිං තමෙසන්‌තා මමද්‌දසුං|
    count |75|
      block |සහස්‌සමපි දත්‌වාන නාලභිංසු ච තං ද්‌වයං|
      block |තතොහං එවං චින්‌තෙසිං නෙතං හෙස්‌සති ඔරකං|
    count |76|
      block |යථා ඉමෙ ජනා සබ්‌බෙ සක්‌කරොන්‌ති තථාගතං|
      block |අහම්‌පි කාරං කස්‌සාමි සසඞ්‌ඝෙ ලොකනායකෙ|
    count |77|
      block |තදාහමෙවං චින්‌තෙත්‌වා දධිං මධුඤ්‌ච එකතො|
      block |මද්‌දිත්‌වා ලොකනාථස්‌ස සසඞ්‌ඝස්‌ස අදාසහං|
    count |78|
      block |තෙන කම්‌මෙන සුකතෙන චෙතනාපණිධීහි ච|
      block |ජහිත්‌වා මානුසං දෙහං තාවතිංසමගච්‌ඡහං|
    count |79|
      block |පුනාහං බාරාණසියං රාජා හුත්‌වා මහායසො|
      block |සත්‌තුකස්‌ස තදා දුට්‌ඨො ද්‌වාරරොධමකාරයිං|
    count |80|
      block |තදා තපස්‌සිනො රුද්‌ධා එකාහං රක්‌ඛිතා අහුං|
      block |තතො තස්‌ස විපාකෙන පාපතිං නිරයං භුසං|
    count |81|
      block |පච්‌ඡිමෙ ච භවෙ දානි ජාතොහං කොලියෙ පුරෙ|
      block |සුප්‌පවාසා ච මෙ මාතා මහාලි ලිච්‌ඡවී පිතා|
    count |82|
      block |ඛත්‌තියෙ පුඤ්‌ඤකම්‌මෙන ද්‌වාරරොධස්‌ස වාහසා|
      block |සත්‌ත වස්‌සානි නිවසිං මාතුකුච්‌ඡිම්‌හි දුක්‌ඛිතො|
    count |83|
      block |සත්‌තාහං ද්‌වාරමූළ්‌හොහං මහාදුක්‌ඛසමප්‌පිතො|
      block |මාතා මෙ ඡන්‌දදානෙන එවං ආසි සුදුක්‌ඛිතා|
    count |84|
      block |සුවත්‌ථිතොහං නික්‌ඛන්‌තො බුද්‌ධෙන අනුකම්‌පිතො|
      block |නික්‌ඛන්‌තදිවසෙයෙව පබ්‌බජිං අනගාරියං|
    count |85|
      block |උපජ්‌ඣා සාරිපුත්‌තො මෙ මොග්‌ගල්‌ලානො මහිද්‌ධිකො|
      block |කෙසෙ ඔරොපයන්‌තො මෙ අනුසාසි මහාමති|
    count |86|
      block |කෙසෙසු ඡිජ්‌ජමානෙසු අරහත්‌තමපාපුණිං|
      block |දෙවා නාගා මනුස්‌සා ච පච්‌චයෙ උපනෙන්‌ති මෙ|
    count |87|
      block |පදුමුත්‌තරනාථඤ්‌ච විපස්‌සිඤ්‌ච විනායකං|
      block |යං පූජයිං පමුදිතො පච්‌චයෙහි විසෙසතො|
    count |88|
      block |තතො තෙසං විසෙසෙන කම්‌මානං විපුලුත්‌තමං|
      block |ලාභං ලභාමි සබ්‌බත්‌ථ වනෙ ගාමෙ ජලෙ ථලෙ|
    count |89|
      block |රෙවතං දස්‌සනත්‌ථාය යදා යාති විනායකො|
      block |තිංසභික්‌ඛුසහස්‌සෙහි සහ ලොකග්‌ගනායකො|
    count |90|
      block |තදා දෙවොපණීතෙහි මමත්‌ථාය මහාමති|
      block |පච්‌චයෙහි මහාවීරො සසඞ්‌ඝො ලොකනායකො|
    count |91|
      block |උපට්‌ඨිතො මයා බුද්‌ධො ගන්‌ත්‌වා රෙවතමද්‌දස|
      block |තතො ජෙතවනං ගන්‌ත්‌වා එතදග්‌ගෙ ඨපෙසි මං|
    count |92|
      block |ලාභීනං සීවලි අග්‌ගො මම සිස්‌සෙසු භික්‌ඛවො|
      block |සබ්‌බලොකහිතො සත්‌ථා කිත්‌තයී පරිසාසු මං|
    count |93|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |94|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |95|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    stand |ඉත්‌ථං සුදං ආයස්‌මා සීවලිථෙරො ඉමා ගාථායො|
    block |අභාසිත්‌ථාති|
    stand |සීවලිත්‌ථෙරස්‌සාපදානං තතියං|
  block |වඞ්‌ගීසත්‌ථෙරඅපදානං|
    count |96|
      block |පදුමුත්‌තරො නාම ජිනො සබ්‌බධම්‌මෙසු චක්‌ඛුමා|
      block |ඉතො සතසහස්‌සම්‌හි කප්‌පෙ උප්‌පජ්‌ජි නායකො|
    count |97|
      block |යථාපි සාගරෙ ඌමි ගගනෙ විය තාරකා|
      block |එවං පාවචනං තස්‌ස අරහන්‌තෙහි චිත්‌තිතං|
    count |98|
      block |සදෙවාසුරනාගෙහි මනුජෙහි පුරක්‌ඛතො|
      block |සමණබ්‍රාහ්‌මණාකිණ්‌ණෙ ජනමජ්‌ඣෙ ජිනුත්‌තමො|
    count |99|
      block |පභාහි අනුරඤ්‌ජන්‌තො ලොකෙ ලොකන්‌තගූ ජිනො|
      block |වචනෙන විබොධෙන්‌තො වෙනෙය්‍යපදුමානි සො|
    count |100|
      block |වෙසාරජ්‌ජෙහි සම්‌පන්‌නො චතූහි පුරිසුත්‌තමො|
      block |පහීනභයසාරජ්‌ජො ඛෙමප්‌පත්‌තො විසාරදො|
    count |101|
      block |ආසභං පවරං ඨානං බුද්‌ධභූමිඤ්‌ච කෙවලං|
      block |පටිජානාති ලොකග්‌ගො නත්‌ථි සඤ්‌චොදකො ක්‌වචි|
    count |102|
      block |සීහනාදමසම්‌භීතං නදතො තස්‌ස තාදිනො|
      block |දෙවො නරො වා බ්‍රහ්‌මා වා පටිවත්‌තා න විජ්‌ජති|
    count |103|
      block |දෙසෙන්‌තො පවරං ධම්‌මං සන්‌තාරෙන්‌තො සදෙවකං|
      block |ධම්‌මචක්‌කං පවත්‌තෙති පරිසාසු විසාරදො|
    count |104|
      block |පටිභානවතං අග්‌ගං සාවකං සාධුසම්‌මතං|
      block |ගුණං බහුං පකිත්‌තෙත්‌වා එතදග්‌ගෙ ඨපෙසි තං|
    count |105|
      block |තදාහං හංසවතියං බ්‍රාහ්‌මණො සාධුසම්‌මතො|
      block |සබ්‌බවෙදවිදූ ජාතො වාගීසො වාදිසූදනො|
    count |106|
      block |උපෙච්‌ච තං මහාවීරං සුත්‌වාහං ධම්‌මදෙසනං|
      block |පීතිවරං පටිලභිං සාවකස්‌ස ගුණෙ රතො|
    count |107|
      block |නිමන්‌තෙත්‌වාව සුගතං සසඞ්‌ඝං ලොකනන්‌දනං|
      block |සත්‌තාහං භොජයිත්‌වාහං දුස්‌සෙහච්‌ඡාදයිං තදා|
    count |108|
      block |නිපච්‌ච සිරසා පාදෙ කතොකාසො කතඤ්‌ජලී|
      block |එකමන්‌තං ඨිතො හට්‌ඨො සන්‌ථවිං ජිනමුත්‌තමං|
    count |109|
      block |නමො තෙ වාදිමද්‌දන නමො තෙ ඉසිසත්‌තම|
      block |නමො තෙ සබ්‌බලොකග්‌ග නමො තෙ අභයඞ්‌කර|
    count |110|
      block |නමො තෙ මාරමථන නමො තෙ දිට්‌ඨිසූදන|
      block |නමො තෙ සන්‌තිසුඛද නමො තෙ සරණඞ්‌කර|
    count |111|
      block |අනාථානං භවං නාථො භීතානං අභයප්‌පදො|
      block |විස්‌සාමභූමි සන්‌තානං සරණං සරණෙසිනං|
    count |112|
      block |එවමාදීහි සම්‌බුද්‌ධං සන්‌ථවිත්‌වා මහාගුණං|
      block |අවොචං වාදිසූදස්‌ස ගතිං පප්‌පොමි භික්‌ඛුනො|
    count |113|
      block |තදා අවොච භගවා අනන්‌තපටිභානවා|
      block |යො සො බුද්‌ධං අභොජෙසි සත්‌තාහං සහසාවකං|
    count |114|
      block |ගුණඤ්‌ච මෙ පකිත්‌තෙසි පසන්‌නො සෙහි පාණිභි|
      block |එසො පත්‌ථයතෙ ඨානං වාදිසූදස්‌ස භික්‌ඛුනො|
    count |115|
      block |අනාගතම්‌හි අද්‌ධානෙ ලච්‌ඡසෙ තං මනොරථං|
      block |දෙවමානුසසම්‌පත්‌තිං අනුභොත්‌වා අනප්‌පකං|
    count |116|
      block |සතසහස්‌සිතො කප්‌පෙ ඔක්‌කාකකුලසම්‌භවො|
      block |ගොතමො නාම ගොත්‌තෙන සත්‌ථා ලොකෙ භවිස්‌සති|
    count |117|
      block |තස්‌ස ධම්‌මෙසු දායාදො ඔරසො ධම්‌මනිම්‌මිතො|
      block |වඞ්‌ගීසො නාම නාමෙන හෙස්‌සති සත්‌ථු සාවකො|
    count |118|
      block |තං සුත්‌වා මුදිතො හුත්‌වා යාවජීවං තදා ජිනං|
      block |පච්‌චයෙහි උපට්‌ඨාසිං මෙත්‌තචිත්‌තො තථාගතං|
    count |119|
      block |තෙන කම්‌මෙන සුකතෙන චෙතනාපණිධීහි ච|
      block |ජහිත්‌වා මානුසං දෙහං තුසිතං අගමාසහං|
    count |120|
      block |පච්‌ඡිමෙ ච භවෙ දානි ජාතො විප්‌පකුලෙ අහං|
      block |පච්‌චාජාතො යදා ආසිං ජාතියා සත්‌තවස්‌සිකො|
    count |121|
      block |සබ්‌බවෙදවිදූ ජාතො වාදසත්‌ථවිසාරදො|
      block |වාදිස්‌සරො චිත්‌තකථී පරවාදප්‌පමද්‌දනො|
    count |122|
      block |වඞ්‌ගෙ ජාතොති වඞ්‌ගීසො වචනෙ ඉස්‌සරොති වා|
      block |වඞ්‌ගීසො ඉති මෙ නාමං අභවී ලොකසම්‌මතං|
    count |123|
      block |යදාහං විඤ්‌ඤුතං පත්‌තො ඨිතො පඨමයොබ්‌බනෙ|
      block |තදා රාජගහෙ රම්‌මෙ සාරිපුත්‌තමහද්‌දසං|
    stand |පඤ්‌චවීසතිමං භාණවාරං|
    count |124|
      block |පිණ්‌ඩාය විචරන්‌තං තං පත්‌තපාණිං සුසංවුතං|
      block |අලොලක්‌ඛිං මිතභාණිං යුගමත්‌තං නිදක්‌ඛිතං|
    count |125|
      block |තං දිස්‌වා විම්‌හිතො හුත්‌වා අවොචං මමනුච්‌ඡවං|
      block |කණිකාරංව නිචිතං චිත්‌තං ගාථාපදං අහං|
    count |126|
      block |ආචික්‌ඛි සො මෙ සත්‌ථාරං සම්‌බුද්‌ධං ලොකනායකං|
      block |තදා සො පණ්‌ඩිතො වීරො උත්‌තරිං සමවොච මෙ|
    count |127|
      block |විරාගසංහිතං වාක්‍යං කත්‌වා දුද්‌දසමුත්‌තමං|
      block |විචිත්‌තපටිභානෙහි තොසිතො තෙන තාදිනා|
    count |128|
      block |නිපච්‌ච සිරසා පාදෙ පබ්‌බාජෙහීති මං බ්‍රවි|
      block |තතො මං ස මහාපඤ්‌ඤො බුද්‌ධසෙට්‌ඨමුපානයි|
    count |129|
      block |නිපච්‌ච සිරසා පාදෙ නිසීදිං සත්‌ථු සන්‌තිකෙ|
      block |මමාහ වදතං සෙට්‌ඨො කච්‌චි වඞ්‌ගීස ජානාසි|
    count |130|
      block |කිඤ්‌චි සිප්‌පන්‌ති තස්‌සාහං ජානාමීති ච අබ්‍රවිං|
      block |මතසීසං වනච්‌ඡුද්‌ධං අපි බාරසවස්‌සිකං|
      block |තව විජ්‌ජාවිසෙසෙන සචෙ සක්‌කොසි වාචය|
    count |131|
      block |ආමොති මෙ පටිඤ්‌ඤාතෙ තීණි සීසානි දස්‌සයි|
      block |නිරයනරදෙවෙසු උපපන්‌නෙ අවාචයිං|
    count |132|
      block |තදා ඛීණාසවස්‌සෙව සීසං දස්‌සෙසි නායකො|
      block |තතොහං විහතාරබ්‌භො පබ්‌බජ්‌ජං සමයාචිසං|
    count |133|
      block |පබ්‌බජිත්‌වාන සුගතං සන්‌ථවාමි තහිං තහිං|
      block |තතො මං කබ්‌බවිත්‌තොසි උජ්‌ඣායන්‌තිහ භික්‌ඛවො|
    count |134|
      block |තතො වීමංසනත්‌ථං මෙ ආහ බුද්‌ධො විනායකො|
      block |තක්‌කිකා පනිමා ගාථා ඨානසො පටිභන්‌ති තං|
    count |135|
      block |න කබ්‌බවිත්‌තොහං වීර ඨානසො පටිභන්‌ති මං|
      block |තෙන හි දානි වඞ්‌ගීස ඨානසො සන්‌ථවාහි මං|
    count |136|
      block |තදාහං සන්‌ථවිං වීරං ගාථාහි ඉසිසත්‌තමං|
      block |ඨානසො මෙ තදා තුට්‌ඨො ජිනො අග්‌ගෙ ඨපෙසි මං|
    count |137|
      block |පටිභානෙන චිත්‌තෙන අඤ්‌ඤෙසමතිමඤ්‌ඤහං|
      block |පෙසලෙ තෙන සංවිග්‌ගො අරහත්‌තමපාපුණිං|
    count |138|
      block |පටිභානවතං අග්‌ගො අඤ්‌ඤො කොචි න විජ්‌ජති|
      block |යථායං භික්‌ඛු වඞ්‌ගීසො එවං ධාරෙථ භික්‌ඛවො|
    count |139|
      block |සතසහස්‌සෙ කතං කම්‌මං ඵලං දස්‌සෙසි මෙ ඉධ|
      block |සුමුත්‌තො සරවෙගොව කිලෙසෙ ඣාපයිං මම|
    count |140|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |141|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |142|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    stand |ඉත්‌ථං සුදං ආයස්‌මා වඞ්‌ගීසො ථෙරො ඉමා ගාථායො|
    block |අභාසිත්‌ථාති|
    stand |වඞ්‌ගීසත්‌ථෙරස්‌සාපදානං චතුත්‌ථං|
  block |නන්‌දකත්‌ථෙරඅපදානං|
    count |143|
      block |පදුමුත්‌තරො නාම ජිනො සබ්‌බධම්‌මෙසු චක්‌ඛුමා|
      block |ඉතො සතසහස්‌සම්‌හි කප්‌පෙ උප්‌පජ්‌ජි නායකො|
    count |144|
      block |හිතාය සබ්‌බසත්‌තානං සුඛාය වදතං වරො|
      block |අත්‌ථාය පුරිසාජඤ්‌ඤො පටිපන්‌නො සදෙවකෙ|
    count |145|
      block |යසග්‌ගපත්‌තො සිරිමා කිත්‌තිවණ්‌ණභතො ජිනො|
      block |පූජිතො සබ්‌බලොකස්‌ස දිසා සබ්‌බාසු විස්‌සුතො|
    count |146|
      block |උත්‌තිණ්‌ණවිචිකිච්‌ඡො සො වීතිවත්‌තකථංකථො|
      block |පරිපුණ්‌ණමනසඞ්‌කප්‌පො පත්‌තො සම්‌බොධිමුත්‌තමං|
    count |147|
      block |අනුප්‌පන්‌නස්‌ස මග්‌ගස්‌ස උප්‌පාදෙතා නරුත්‌තමො|
      block |අනක්‌ඛාතඤ්‌ච අක්‌ඛාසි අසඤ්‌ජාතඤ්‌ච සඤ්‌ජනී|
    count |148|
      block |මග්‌ගඤ්‌ඤූ මග්‌ගවිදූ ච මග්‌ගක්‌ඛායී නරාසභො|
      block |මග්‌ගස්‌ස කුසලො සත්‌ථා සාරථීනං වරුත්‌තමො|
    count |149|
      block |තදා මහාකාරුණිකො ධම්‌මං දෙසෙසි නායකො|
      block |නිමුග්‌ගෙ කාමපඞ්‌කම්‌හි සමුද්‌ධරති පාණිනෙ|
    count |150|
      block |භික්‌ඛුනීනං ඔවදනෙ සාවකං සෙට්‌ඨසම්‌මතං|
      block |වණ්‌ණයං එතදග්‌ගම්‌හි පඤ්‌ඤපෙසි මහාමුනි|
    count |151|
      block |තං සුත්‌වාහං පමුදිතො නිමන්‌තෙත්‌වා තථාගතං|
      block |භොජයිත්‌වා සසඞ්‌ඝං තං පත්‌ථයිං ඨානමුත්‌තමං|
    count |152|
      block |තදා පමුදිතො නාථො මං අවොච මහාඉසි|
      block |සුඛී භවස්‌සු දීඝාවු ලච්‌ඡසෙ තං මනොරථං|
    count |153|
      block |සතසහස්‌සිතො කප්‌පෙ ඔක්‌කාකකුලසම්‌භවො|
      block |ගොතමො නාම ගොත්‌තෙන සත්‌ථා ලොකෙ භවිස්‌සති|
    count |154|
      block |තස්‌ස ධම්‌මෙසු දායාදො ඔරසො ධම්‌මනිම්‌මිතො|
      block |නන්‌දකො නාම නාමෙන හෙස්‌සති සත්‌ථු සාවකො|
    count |155|
      block |තෙන කම්‌මෙන සුකතෙන චෙතනාපණිධීහි ච|
      block |ජහිත්‌වා මානුසං දෙහං තාවතිංසූපගො අහං|
    count |156|
      block |පච්‌ඡිමෙ ච භවෙ දානි ජාතො සෙට්‌ඨිකුලෙ අහං|
      block |සාවත්‌ථියං පුරෙ වරෙ ඉද්‌ධෙ ඵීතෙ මහද්‌ධනෙ|
    count |157|
      block |පුරප්‌පවෙසෙ සුගතං දිස්‌වා විම්‌හිතමානසො|
      block |ජෙතාරාමපටිග්‌ගාහෙ පබ්‌බජිං අනගාරියං|
    count |158|
      block |නචිරෙනෙව කාලෙන අරහත්‌තමපාපුණිං|
      block |තතොහං තිණ්‌ණසංසාරො සාසිතො සබ්‌බදස්‌සිනා|
    count |159|
      block |භික්‌ඛුනීනං ධම්‌මකථං පටිපුච්‌ඡාකරිං අහං|
      block |සාසිතා තා මයා සබ්‌බා අභවිංසු අනාසවා|
    count |160|
      block |සතානි පඤ්‌චනූනානි තදා තුට්‌ඨො මහාහිතො|
      block |භික්‌ඛුනීනං ඔවදතං අග්‌ගට්‌ඨානෙ ඨපෙසි මං|
    count |161|
      block |සතසහස්‌සෙ කතං කම්‌මං ඵලං දස්‌සෙසි මෙ ඉධ|
      block |සුමුත්‌තො සරවෙගොව කිලෙසෙ ඣාපයිං මම|
    count |162|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |163|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |164|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    stand |ඉත්‌ථං සුදං ආයස්‌මා නන්‌දකො ථෙරො ඉමා ගාථායො|
    block |අභාසිත්‌ථාති|
    stand |නන්‌දකත්‌ථෙරස්‌සාපදානං පඤ්‌චමං|
  block |කාළුදායිත්‌ථෙරඅපදානං|
    count |165|
      block |පදුමුත්‌තරො නාම ජිනො සබ්‌බධම්‌මෙසු චක්‌ඛුමා|
      block |ඉතො සතසහස්‌සම්‌හි කප්‌පෙ උප්‌පජ්‌ජි නායකො|
    count |166|
      block |නායකානං වරො සත්‌ථා ගුණාගුණවිදූ ජිනො|
      block |කතඤ්‌ඤූ කතවෙදී ච තිත්‌ථෙ යොජෙති පාණිනෙ|
    count |167|
      block |සබ්‌බඤ්‌ඤුතෙන ඤාණෙන තුලයිත්‌වා දයාසයො|
      block |දෙසෙති පවරං ධම්‌මං අනන්‌තගුණසඤ්‌චයො|
    count |168|
      block |ස කදාචි මහාවීරො අනන්‌තජිනසංසරි|
      block |දෙසෙති මධුරං ධම්‌මං චතුසච්‌චූපසඤ්‌හිතං|
    count |169|
      block |සුත්‌වාන තං ධම්‌මවරං ආදිමජ්‌ඣන්‌තසොභණං|
      block |පාණසතසහස්‌සානං ධම්‌මාභිසමයො අහු|
    count |170|
      block |නින්‌නාදිතා තදා භූමි ගජ්‌ජිංසු ච පයොධරා|
      block |සාධුකාරං පවත්‌තිංසු දෙවබ්‍රහ්‌මනරාසුරා|
    count |171|
      block |අහො කාරුණිකො සත්‌ථා අහො සද්‌ධම්‌මදෙසනා|
      block |අහො භවසමුද්‌දම්‌හි නිමුග්‌ගෙ උද්‌ධරී ජිනො|
    count |172|
      block |එවං පවෙදජාතෙසු සනරාමරබ්‍රහ්‌මසු|
      block |කුලප්‌පසාදකානග්‌ගං සාවකං වණ්‌ණයී ජිනො|
    count |173|
      block |තදාහං හංසවතියං ජාතොමච්‌චකුලෙ අහුං|
      block |පාසාදිකො දස්‌සනියො පහූතධනධඤ්‌ඤවා|
    count |174|
      block |හංසාරාමමුපෙච්‌චාහං වන්‌දිත්‌වා තං තථාගතං|
      block |සුණිත්‌වා මධුරං ධම්‌මං කාරං කත්‌වා ච තාදිනො|
    count |175|
      block |නිපච්‌ච පාදමූලෙහං ඉමං වචනමබ්‍රවිං|
      block |කුලප්‌පසාදකානග්‌ගො යො තයා සන්‌ථුතො මුනෙ|
    count |176|
      block |තාදිසො හොමහං වීර බුද්‌ධසෙට්‌ඨස්‌ස සාසනෙ|
      block |තදා මහාකාරුණිකො සිඤ්‌චන්‌තො වා මතෙන මං|
    count |177|
      block |ආහ මං පුත්‌ත උත්‌තිට්‌ඨ ලච්‌ඡසෙ තං මනොරථං|
      block |කථං නාම ජිනෙ කාරං කත්‌වාන විඵලො සියා|
    count |178|
      block |සතසහස්‌සිතො කප්‌පෙ ඔක්‌කාකකුලසම්‌භවො|
      block |ගොතමො නාම ගොත්‌තෙන සත්‌ථා ලොකෙ භවිස්‌සති|
    count |179|
      block |තස්‌ස ධම්‌මෙසු දායාදො ඔරසො ධම්‌මනිම්‌මිතො|
      block |උදායි නාම නාමෙන හෙස්‌සති සත්‌ථු සාවකො|
    count |180|
      block |තං සුත්‌වා මුදිතො හුත්‌වා යාවජීවං තදා ජිනං|
      block |මෙත්‌තචිත්‌තො පරිචරිං පච්‌චයෙහි විනායකං|
    count |181|
      block |තෙන කම්‌මවිපාකෙන චෙතනාපණිධීහි ච|
      block |ජහිත්‌වා මානුසං දෙහං තාවතිංසමගච්‌ඡහං|
    count |182|
      block |පච්‌ඡිමෙ ච භවෙ දානි රම්‌මෙ කපිලවත්‌ථවෙ|
      block |ජාතො මහාමච්‌චකුලෙ සුද්‌ධොදනමහීපතෙ|
    count |183|
      block |තදා අජායි සිද්‌ධත්‌ථො රම්‌මෙ ලුම්‌බිනිකානනෙ|
      block |හිතාය සබ්‌බලොකස්‌ස සුඛාය ච නරාසභො|
    count |184|
      block |තදහෙව අහං ජාතො සහ තෙනෙව වඩ්‌ඪිතො|
      block |පියො සහායො දයිතො වියත්‌තො නීතිකොවිදො|
    count |185|
      block |එකූනතිංසො වයසා නික්‌ඛමිත්‌වා අගාරතො|
      block |ඡබ්‌බස්‌සං වීතිනාමෙත්‌වා ආසි බුද්‌ධො විනායකො|
    count |186|
      block |ජෙත්‌වා සසෙනකං මාරං ඛෙපයිත්‌වාන ආසවෙ|
      block |භවණ්‌ණවං තරිත්‌වාන බුද්‌ධො ආසි සදෙවකෙ|
    count |187|
      block |ඉසිව්‌හයං ගමිත්‌වාන විනෙත්‌වා පඤ්‌චවග්‌ගියෙ|
      block |තතො විනෙසි භගවා ගන්‌ත්‌වා ගන්‌ත්‌වා තහිං තහිං|
    count |188|
      block |වෙනෙය්‍යෙ විනයන්‌තො සො සඞ්‌ගණ්‌හන්‌තො සදෙවකං|
      block |උපෙච්‌ච මගධෙ ගිරිං විහරිත්‌ථ තදා ජිනො|
    count |189|
      block |තදා සුද්‌ධොදනෙනාහං භූමිපාලෙන පෙසිතො|
      block |ගන්‌ත්‌වා දිස්‌වා දසබලං පබ්‌බජිත්‌වාරහා අහුං|
    count |190|
      block |තදා මහෙසිං යාචිත්‌වා පාපයිං කපිලව්‌හයං|
      block |තතො පුරාහං ගන්‌ත්‌වාන පසාදෙසිං මහාකුලං|
    count |191|
      block |ජිනො තස්‌මිං ගුණෙ තුට්‌ඨො මං මහාපරිසාය සො|
      block |කුලප්‌පසාදකානග්‌ගං පඤ්‌ඤාපෙසි විනායකො|
    count |192|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |193|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |194|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    stand |ඉත්‌ථං සුදං ආයස්‌මා කාළුදායිථෙරො ඉමා ගාථායො|
    block |අභාසිත්‌ථාති|
    stand |කාළුදායිත්‌ථෙරස්‌සාපදානං ඡට්‌ඨං|
  block |අභයත්‌ථෙරඅපදානං|
    count |195|
      block |පදුමුත්‌තරො නාම ජිනො සබ්‌බධම්‌මෙසු චක්‌ඛුමා|
      block |ඉතො සතසහස්‌සම්‌හි කප්‌පෙ උප්‌පජ්‌ජි නායකො|
    count |196|
      block |සරණගමනෙ කිඤ්‌චි නිවෙසෙසි තථාගතො|
      block |කිඤ්‌චි සීලෙ නිවෙසෙසි දසකම්‌මපථුත්‌තමෙ|
    count |197|
      block |දෙති කස්‌සචි සො වීරො සාමඤ්‌ඤඵලමුත්‌තමං|
      block |සමාපත්‌තී තථා අට්‌ඨ තිස්‌සො විජ්‌ජා පවච්‌ඡති|
    count |198|
      block |ඡළභිඤ්‌ඤාසු යොජෙසි කිඤ්‌චි සත්‌තං නරුත්‌තමො|
      block |දෙති කස්‌සචි නාථො සො චතස්‌සො පටිසම්‌භිදා|
    count |199|
      block |බොධනෙය්‍යං පජං දිස්‌වා අසඞ්‌ඛෙය්‍යම්‌පි යොජනං|
      block |ඛණෙන උපගන්‌ත්‌වාන විනෙති නරසාරථි|
    count |200|
      block |තදාහං හංසවතියං අහොසිං බ්‍රාහ්‌මණත්‍රජො|
      block |පාරගූ සබ්‌බවෙදානං වෙය්‍යාකරණසම්‌මතො|
    count |201|
      block |නිරුත්‌තියා ච කුසලො නිඝණ්‌ඩුම්‌හි විසාරදො|
      block |පදකො කෙටුභවිදූ ඡන්‌දොවිචිතිකොවිදො|
    count |202|
      block |ජඞ්‌ඝාවිහාරං විචරං හංසාරාමමුපෙච්‌චහං|
      block |අද්‌දසං වරදං සෙට්‌ඨං මහාජනපුරක්‌ඛතං|
    count |203|
      block |දෙසෙන්‌තං විරජං ධම්‌මං පච්‌චනීකමතී අහං|
      block |උපෙත්‌වා තස්‌ස කල්‍යාණං සුත්‌වාන විමලං අහං|
    count |204|
      block |බ්‍යාහතං පුනරුත්‌තං වා අපත්‌ථං වා නිරත්‌ථකං|
      block |නාද්‌දසං තස්‌ස මුනිනො තතො පබ්‌බජිතො අහං|
    count |205|
      block |නචිරෙනෙව කාලෙන සබ්‌බසත්‌තවිසාරදො|
      block |නිපුණො බුද්‌ධවචනෙ අහොසිං ගුණිසම්‌මතො|
    count |206|
      block |තදා චතස්‌සො ගාථායො ගන්‌ථයිත්‌වා සුබ්‍යඤ්‌ජනා|
      block |සන්‌ථවිත්‌වා තිලොකග්‌ගං දෙසයිස්‌සං දිනෙ දිනෙ|
    count |207|
      block |විරත්‌තොසි මහාවීරො සංසාරෙ සභයෙ වසං|
      block |කරුණාය න නිබ්‌බායි තතො කාරුණිකො මුනි|
    count |208|
      block |පුථුජ්‌ජනො වයො සන්‌තො න කිලෙසවසො අහු|
      block |සම්‌පජානො සතියුත්‌තො තස්‌මා එසො අචින්‌තියො|
    count |209|
      block |දුබ්‌බලානි කිලෙසානි යස්‌සාසයගතානි මෙ|
      block |ඤාණග්‌ගිපරිදඩ්‌ඪානි න ඛීයිංසු තමබ්‌භුතං|
    count |210|
      block |යො සබ්‌බලොකස්‌ස ගරු ලොකො යස්‌ස තථා ගරු|
      block |තථාපි ලොකාචරියො ලොකො තස්‌සානුවත්‌තකො|
    count |211|
      block |එවමාදීහි සම්‌බුද්‌ධං කිත්‌තයං ධම්‌මදෙසනං|
      block |යාවජීවං කරිත්‌වාන ගතො සග්‌ගං තතො චුතො|
    count |212|
      block |සතසහස්‌සිතො කප්‌පෙ යං බුද්‌ධමභිකිත්‌තයිං|
      block |දුග්‌ගතිං නාභිජානාමි කිත්‌තනාය ඉදං ඵලං|
    count |213|
      block |දෙවලොකෙ මහාරජ්‌ජං පාදෙසිං කඤ්‌චනග්‌ඝියං|
      block |චක්‌කවත්‌තී මහාරජ්‌ජං බහුසොනුභවිං අහං|
    count |214|
      block |දුවෙ භවෙ පජායාමි දෙවත්‌තෙ අථ මානුසෙ|
      block |අඤ්‌ඤං ගතිං න ජානාමි කිත්‌තනාය ඉදං ඵලං|
    count |215|
      block |දුවෙ කුලෙ පජායාමි ඛත්‌තියෙ අථ බ්‍රාහ්‌මණෙ|
      block |නීචෙ කුලෙ න ජායාමි කිත්‌තනාය ඉදං ඵලං|
    count |216|
      block |පච්‌ඡිමෙ ච භවෙ දානි ගිරිබ්‌බජපුරුත්‌තමෙ|
      block |රඤ්‌ඤොහං බිම්‌බිසාරස්‌ස පුත්‌තො නාමෙන චාභයො|
    count |217|
      block |පාපමිත්‌තවසං ගන්‌ත්‌වා නිගණ්‌ඨෙන විමොහිතො|
      block |පෙසිතො නාටපුත්‌තෙන බුද්‌ධසෙට්‌ඨමුපෙච්‌චහං|
    count |218|
      block |පුච්‌ඡිත්‌වා නිපුණං පඤ්‌හං සුත්‌වා බ්‍යාකරණුත්‌තමං|
      block |පබ්‌බජිත්‌වාන නචිරං අරහත්‌තමපාපුණිං|
    count |219|
      block |කිත්‌තයිත්‌වා ජිනවරං කිත්‌තිතො හොමි සබ්‌බදා|
      block |සුගන්‌ධදෙහවදනො ආසිං සුඛසමප්‌පිතො|
    count |220|
      block |තික්‌ඛහාසලහුපඤ්‌ඤො මහාපඤ්‌ඤො තථෙවහං|
      block |විචිත්‌තපටිභානො ච තස්‌ස කම්‌මස්‌ස වාහසා|
    count |221|
      block |අභිත්‌ථවිත්‌වා පදුමුත්‌තරාහං පසන්‌නචිත්‌තො අසමං සයම්‌භුං|
      block |න ගච්‌ඡි කප්‌පානි අපායභූමිං සතං සහස්‌සානි බලෙන තස්‌ස|
    count |222|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |223|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |224|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    stand |ඉත්‌ථං සුදං ආයස්‌මා අභයො ථෙරො ඉමා ගාථායො|
    block |අභාසිත්‌ථාති|
    stand |අභයත්‌ථෙරස්‌සාපදානං සත්‌තමං|
  block |ලොමසකඞ්‌ගියත්‌ථෙරඅපදානං|
    count |225|
      block |ඉමම්‌හි භද්‌දකෙ කප්‌පෙ බ්‍රහ්‌මබන්‌ධු මහායසො|
      block |කස්‌සපො නාම ගොත්‌තෙන උප්‌පජ්‌ජි වදතං වරො|
    count |226|
      block |තදාහං චන්‌දනො චෙව පබ්‌බජිත්‌වාන සාසනෙ|
      block |ආපාණකොටිකං ධම්‌මං පූරයිත්‌වාන සාසනෙ|
    count |227|
      block |තතො චුතා සන්‌තුසිතං උපපන්‌නා උභො මයං|
      block |තත්‌ථ දිබ්‌බෙහි නච්‌චෙහි ගීතෙහි වාදිතෙහි ච|
    count |228|
      block |රූපාදිදසහඞ්‌ගෙහි අභිභොත්‌වාන සෙසකෙ|
      block |යාවතායුං වසිත්‌වාන අනුභොත්‌වා මහාසුඛං|
    count |229|
      block |තතො චවිත්‌වා තිදසං චන්‌දනො උපපජ්‌ජථ|
      block |අහං කපිලවත්‌ථුස්‌මිං අජායිං සාකියත්‍රජො|
    count |230|
      block |යදා උදායිත්‌ථෙරෙන අජ්‌ඣිට්‌ඨො ලොකනායකො|
      block |අනුකම්‌පිය සක්‍යානං උපෙසි කපිලව්‌හයං|
    count |231|
      block |තදාතිමානිනො සක්‍යා න බුද්‌ධස්‌ස ගුණඤ්‌ඤුනො|
      block |පණමන්‌ති න සම්‌බුද්‌ධං ජාතිථද්‌ධා අනාදරා|
    count |232|
      block |තෙසං සඞ්‌කප්‌පමඤ්‌ඤාය ආකාසෙ චඞ්‌කමී ජිනො|
      block |පජ්‌ජුන්‌නො විය වස්‌සිත්‌ථ පජ්‌ජලිත්‌ථ යථා සිඛී|
    count |233|
      block |දස්‌සෙත්‌වා රූපමතුලං පුන අන්‌තරධායථ|
      block |එකොපි හුත්‌වා බහුධා අහොසි පුනරෙකකො|
    count |234|
      block |අන්‌ධකාරං පකාසඤ්‌ච දස්‌සයිත්‌වා අනෙකධා|
      block |පාටිහෙරං කරිත්‌වාන විනයී ඤාතකෙ මුනි|
    count |235|
      block |චාතුද්‌දීපො මහාමෙඝො තාවදෙව පවස්‌සථ|
      block |තදා හි ජාතකං බුද්‌ධො වෙස්‌සන්‌තරමදෙසයි|
    count |236|
      block |තදා තෙ ඛත්‌තියා සබ්‌බෙ නිහන්‌ත්‌වා ජාතිජං මදං|
      block |උපෙසුං සරණං බුද්‌ධං ආහ සුද්‌ධොදනො තදා|
    count |237|
      block |ඉදං තතියං තව භූරිපඤ්‌ඤ පාදානි වන්‌දාමි සමන්‌තචක්‌ඛු|
      block |යදාභිජාතො පථවී පකම්‌පයී යදා ච තං නජ්‌ජහි ජම්‌බුඡායා|
    count |238|
      block |තදා බුද්‌ධානුභාවං තං දිස්‌වා විම්‌හිතමානසො|
      block |පබ්‌බජිත්‌වාන තත්‌ථෙව නිවසිං මාතුපූජකො|
    count |239|
      block |චන්‌දනො දෙවපුත්‌තො මං උපගන්‌ත්‌වානුපුච්‌ඡථ|
      block |භද්‌දෙකරත්‌තස්‌ස තදා සඞ්‌ඛෙපවිත්‌ථාරං නයං|
    count |240|
      block |චොදිතොහං තදා තෙන උපෙච්‌ච නරනායකං|
      block |භද්‌දෙකරත්‌තං සුත්‌වාන සංවිග්‌ගො වනමාමකො|
    count |241|
      block |තදා මාතරමපුච්‌ඡිං වනෙ වච්‌ඡාමි එකකො|
      block |සුඛුමාලොති මෙ මාතා වාරයී තං තදා වචං|
    count |242|
      block |කාසං කුසං පොටකිලං උසීරං මුඤ්‌ජපබ්‌බජං|
      block |උරසා පනුදිස්‌සාමි විවෙකමනුබ්‍රූහයං|
    count |243|
      block |තදා වනං පවිට්‌ඨොහං සරිත්‌වා ජිනසාසනං|
      block |භද්‌දෙකරත්‌තඔවාදං අරහත්‌තමපාපුණිං|
    count |244|
      block |අතීතං නාන්‌වාගමෙය්‍ය නප්‌පටිකඞ්‌ඛෙ අනාගතං|
      block |යදතීතං පහීනං තං අප්‌පත්‌තඤ්‌ච අනාගතං|
    count |245|
      block |පච්‌චුප්‌පන්‌නඤ්‌ච යො ධම්‌මං තත්‌ථ තත්‌ථ විපස්‌සති|
      block |අසංහීරං අසංකුප්‌පං තං විද්‌වා මනුබ්‍රූහයෙ|
    count |246|
      block |අජ්‌ජෙව කිච්‌චමාතප්‌පං කො ජඤ්‌ඤා මරණං සුවෙ|
      block |න හි නො සඞ්‌ගරං තෙන මහාසෙනෙන මච්‌චුනා|
    count |247|
      block |එවංවිහාරිං ආතාපිං අහොරත්‌තමතන්‌දිතං|
      block |තං වෙ භද්‌දෙකරත්‌තොති සන්‌තො ආචික්‌ඛතෙ මුනි|
    count |248|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |249|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |250|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    stand |ඉත්‌ථං සුදං ආයස්‌මා ලොමසකඞ්‌ගියො ථෙරො ඉමා ගාථායො|
    block |අභාසිත්‌ථාති|
    stand |ලොමසකඞ්‌ගියත්‌ථෙරස්‌සාපදානං අට්‌ඨමං|
  block |වනවච්‌ඡත්‌ථෙරඅපදානං|
    count |251|
      block |ඉමම්‌හි භද්‌දකෙ කප්‌පෙ බ්‍රහ්‌මබන්‌ධු මහායසො|
      block |කස්‌සපො නාම ගොත්‌තෙන උප්‌පජ්‌ජි වදතං වරො|
    count |252|
      block |තදාහං පබ්‌බජිත්‌වාන තස්‌ස බුද්‌ධස්‌ස සාසනෙ|
      block |යාවජීවං චරිත්‌වාන බ්‍රහ්‌මචාරං තතො චුතො|
    count |253|
      block |තෙන කම්‌මෙන සුකතෙන චෙතනාපණිධීහි ච|
      block |ජහිත්‌වා මානුසං දෙහං තාවතිංසමගච්‌ඡහං|
    count |254|
      block |තතො චුතො අරඤ්‌ඤම්‌හි කපොතො ආසහං තහිං|
      block |වසතෙ ගුණසම්‌පන්‌නො භික්‌ඛු ඣානරතො සදා|
    count |255|
      block |මෙත්‌තචිත්‌තො කාරුණිකො සදා පමුදිතානනො|
      block |උපෙක්‌ඛකො මහාවීරො අප්‌පමඤ්‌ඤාසු කොවිදො|
    count |256|
      block |විනීවරණසඞ්‌කප්‌පෙ සබ්‌බසත්‌තහිතාසයෙ|
      block |විසට්‌ඨො නචිරෙනාසිං තස්‌මිං සුගතසාවකෙ|
    count |257|
      block |උපෙච්‌ච පාදමූලම්‌හි නිසින්‌නස්‌ස තදාස්‌සමෙ|
      block |කදාචි සාමිසං දෙති ධම්‌මං දෙසෙසි චෙකදා|
    count |258|
      block |තදා විපුලපෙමෙන උපාසිත්‌වා ජිනත්‍රජං|
      block |තතො චුතො ගතො සග්‌ගං පවාසො සඝරං යථා|
    count |259|
      block |සග්‌ගා චුතො මනුස්‌සෙසු නිබ්‌බත්‌තො පුඤ්‌ඤකම්‌මුනා|
      block |අගාරං ඡඩ්‌ඩයිත්‌වාන පබ්‌බජිං බහුසො අහං|
    count |260|
      block |සමණො තාපසො විප්‌පො පරිබ්‌බජො තථෙවහං|
      block |හුත්‌වා වසිං අරඤ්‌ඤම්‌හි අනෙකසතසො අහං|
    count |261|
      block |පච්‌ඡිමෙ ච භවෙ දානි රම්‌මෙ කපිලවත්‌ථවෙ|
      block |වච්‌ඡගොත්‌තො දිජො තස්‌ස ජායාය අහමොක්‌කමිං|
    count |262|
      block |මාතු මෙ දොහළො ආසි තිරොකුච්‌ඡිගතස්‌ස මෙ|
      block |ජායමානසමීපම්‌හි වනවාසාය නිච්‌ඡයො|
    count |263|
      block |තතො මෙ අජනී මාතා රමණීයෙ වනන්‌තරෙ|
      block |ගබ්‌භතො නික්‌ඛමන්‌තං මං කාසායෙන පටිග්‌ගහුං|
    count |264|
      block |තතො කුමාරො සිද්‌ධත්‌ථො ජාතො සක්‍යකුලද්‌ධජො|
      block |තස්‌ස මිත්‌තො පියො ආසිං සංවිසට්‌ඨො සුමානියො|
    count |265|
      block |සත්‌තසාරෙභිනික්‌ඛන්‌තෙ ඔහාය විපුලං යසං|
      block |අහම්‌පි පබ්‌බජිත්‌වාන හිමවන්‌තමුපාගමිං|
    count |266|
      block |වනාලයං භාවනීයං කස්‌සපං ධුතවාදිකං|
      block |දිස්‌වා සුත්‌වා ජිනුප්‌පාදං උපෙසිං නරසාරථිං|
    count |267|
      block |සො මෙ ධම්‌මමදෙසෙසි සබ්‌බත්‌ථං සම්‌පකාසයං|
      block |තතොහං පබ්‌බජිත්‌වාන වනමෙව පුනාගමං|
    count |268|
      block |තත්‌ථාප්‌පමත්‌තො විහරං ඡළභිඤ්‌ඤා අඵස්‌සයිං|
      block |අහො සුලද්‌ධලාභොම්‌හි සුමිත්‌තෙනානුකම්‌පිතො|
    count |269|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |270|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |271|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    stand |ඉත්‌ථං සුදං ආයස්‌මා වනවච්‌ඡො ථෙරො ඉමා ගාථායො|
    block |අභාසිත්‌ථාති|
    stand |වනවච්‌ඡත්‌ථෙරස්‌සාපදානං නවමං|
  block |චූළසුගන්‌ධත්‌ථෙරඅපදානං|
    count |272|
      block |ඉමම්‌හි භද්‌දකෙ කප්‌පෙ බ්‍රහ්‌මබන්‌ධු මහායසො|
      block |කස්‌සපො නාම ගොත්‌තෙන උප්‌පජ්‌ජි වදතං වරො|
    count |273|
      block |අනුබ්‍යඤ්‌ජනසම්‌පන්‌නො බාත්‌තිංසවරලක්‌ඛණො|
      block |බ්‍යාමප්‌පභාපරිවුතො රංසිජාලසමොත්‌ථටො|
    count |274|
      block |අස්‌සාසෙතා යථා චන්‌දො සූරියොව පභඞ්‌කරො|
      block |නිබ්‌බාපෙතා යථා මෙඝො සාගරොව ගුණාකරො|
    count |275|
      block |ධරණීරිව සීලෙන හිමවාව සමාධිනා|
      block |ආකාසො විය පඤ්‌ඤාය අසඞ්‌ගො අනිලො යථා|
    count |276|
      block |තදාහං බාරාණසියං උපපන්‌නො මහාකුලෙ|
      block |පහූතධනධඤ්‌ඤස්‌මිං නානාරතනසඤ්‌චයෙ|
    count |277|
      block |මහතා පරිවාරෙන නිසින්‌නං ලොකනායකං|
      block |උපෙච්‌ච ධම්‌මමස්‌සොසිං අමතංව මනොහරං|
    count |278|
      block |ද්‌වත්‌තිංසලක්‌ඛණධරො සනක්‌ඛත්‌තොව චන්‌දිමා|
      block |අනුබ්‍යඤ්‌ජනසම්‌පන්‌නො සාලරාජාව ඵුල්‌ලිතො|
    count |279|
      block |රංසිජාලපරික්‌ඛිත්‌තො දිත්‌තොව කනකාචලො|
      block |බ්‍යාමප්‌පභාපරිවුතො සතරංසී දිවාකරො|
    count |280|
      block |සොණ්‌ණානනො ජිනවරො සමණීව සිලුච්‌චයො|
      block |කරුණාපුණ්‌ණහදයො ගුණෙන විය සාගරො|
    count |281|
      block |ලොකවිස්‌සුතකිත්‌ති ච සිනෙරූව නගුත්‌තමො|
      block |යසසා විත්‌ථතො වීරො ආකාසසදිසො මුනි|
    count |282|
      block |අසඞ්‌ගචිත්‌තො සබ්‌බත්‌ථ අනිලො විය නායකො|
      block |පතිට්‌ඨා සබ්‌බභූතානං මහීව මුනිසත්‌තමො|
    count |283|
      block |අනුපලිත්‌තො ලොකෙන තොයෙන පදුමං යථා|
      block |කුවාදගච්‌ඡදහනො අග්‌ගිඛන්‌ධොව සොභසි|
    count |284|
      block |අගධො විය සබ්‌බත්‌ථ කිලෙසවිසනාසකො|
      block |ගන්‌ධමාදනසෙලොව ගුණගන්‌ධවිභූසිතො|
    count |285|
      block |ගුණානං ආකරො වීරො රතනානංව සාගරො|
      block |සින්‌ධූව වනරාජීනං කිලෙසමලහාරකො|
    count |286|
      block |විජයීව මහායොධො මාරසෙනාවමද්‌දනො|
      block |චක්‌කවත්‌තීව සො රාජා බොජ්‌ඣඞ්‌ගරතනිස්‌සරො|
    count |287|
      block |මහාභිසක්‌කසඞ්‌කාසො දොසබ්‍යාධිතිකිච්‌ඡකො|
      block |සල්‌ලකත්‌තො යථා වෙජ්‌ජො දිට්‌ඨිගණ්‌ඩවිඵාලකො|
    count |288|
      block |සො තදා ලොකපජ්‌ජොතො සනරාමරසක්‌කතො|
      block |පරිසාසු නරාදිච්‌චො ධම්‌මං දෙසයතෙ ජිනො|
    count |289|
      block |දානං දත්‌වා මහාභොගො සීලෙන සුගතූපගො|
      block |භාවනාය ච නිබ්‌බාති ඉච්‌චෙවමනුසාසථ|
    count |290|
      block |දෙසනං තං මහස්‌සාදං ආදිමජ්‌ඣන්‌තසොභණං|
      block |සුණන්‌ති පරිසා සබ්‌බා අමතංව මහාරසං|
    count |291|
      block |සුත්‌වා සුමධුරං ධම්‌මං පසන්‌නො ජිනසාසනෙ|
      block |සුගතං සරණං ගන්‌ත්‌වා යාවජීවං නමස්‌සහං|
    count |292|
      block |මුනිනො ගන්‌ධකුටියා ඔපුඤ්‌ජෙසිං තදා මහිං|
      block |චතුජ්‌ජාතෙන ගන්‌ධෙන මාසෙ අට්‌ඨ දිනෙස්‌වහං|
    count |293|
      block |පණිධාය සුගන්‌ධත්‌තං සරීරවිස්‌සගන්‌ධිනො|
      block |තදා ජිනො වියාකාසි සුගන්‌ධතනුලාභිතං|
    count |294|
      block |යො යං ගන්‌ධකුටිභූමිං ගන්‌ධෙනොපුඤ්‌ජතෙ සකිං|
      block |තෙන කම්‌මවිපාකෙන උපපන්‌නො තහිං තහිං|
    count |295|
      block |සුගන්‌ධදෙහො සබ්‌බත්‌ථ භවිස්‌සති අයං නරො|
      block |ගුණගන්‌ධයුත්‌තො හුත්‌වා නිබ්‌බායිස්‌සතිනාසවො|
    count |296|
      block |තෙන කම්‌මෙන සුකතෙන චෙතනාපණිධීහි ච|
      block |ජහිත්‌වා මානුසං දෙහං තාවතිංසමගච්‌ඡහං|
    count |297|
      block |පච්‌ඡිමෙ ච භවෙ දානි ජාතො විප්‌පකුලෙ අහං|
      block |ගබ්‌භං මෙ වසතො මාතා දෙහෙනාසි සුගන්‌ධිතා|
    count |298|
      block |යදා ච මාතුකුච්‌ඡිම්‌හා නික්‌ඛමාමි තදා පුරී|
      block |සාවත්‌ථිසබ්‌බගන්‌ධෙහි වාසිතා විය වායථ|
    count |299|
      block |පුප්‌ඵවස්‌සඤ්‌ච සුරභි දිබ්‌බගන්‌ධං මනොරමං|
      block |ධූපානි ච මහග්‌ඝානි උපවායිංසු තාවදෙ|
    count |300|
      block |දෙවා ච සබ්‌බගන්‌ධෙහි ධූපපුප්‌ඵෙහි තං ඝරං|
      block |වාසයිංසු සුගන්‌ධෙන යස්‌මිං ජාතො අහං ඝරෙ|
    count |301|
      block |යදා ච තරුණො භද්‌දො පඨමෙ යොබ්‌බනෙ ඨිතො|
      block |තදා සෙලං සපරිසං විනෙත්‌වා නරසාරථි|
    count |302|
      block |තෙහි සබ්‌බෙහි පරිවුතො සාවත්‌ථිපුරමාගතො|
      block |තදා බුද්‌ධානුභාවං තං දිස්‌වා පබ්‌බජිතො අහං|
    count |303|
      block |සීලං සමාධිපඤ්‌ඤඤ්‌ච විමුත්‌තිඤ්‌ච අනුත්‌තරං|
      block |භාවෙත්‌වා චතුරො ධම්‌මෙ පාපුණිං ආසවක්‌ඛයං|
    count |304|
      block |යදා පබ්‌බජිතො චාහං යදා ච අරහා අහුං|
      block |නිබ්‌බායිස්‌සං යදා චාහං ගන්‌ධවස්‌සො තදා අහු|
    count |305|
      block |සරීරගන්‌ධො ච සදාතිසෙති මෙ මහාරහං චන්‌දනචම්‌පකුප්‌පලං|
      block |තථෙව ගන්‌ධෙ ඉතරෙ ච සබ්‌බසො පසය්‌හ වායාමි තතො තහිං තහිං|
    count |306|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |307|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |308|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
      block |ඉත්‌ථං සුදං ආයස්‌මා චූළසුගන්‌ධො ථෙරො ඉමා ගාථායො අභාසිත්‌ථාති|
      block |භද්‌දියො රෙවතො ථෙරො මහාලාභී ච සීවලී|
      block |වඞ්‌ගීසො නන්‌දකො චෙව කාළුදායී තථාභයො|
      block |ලොමසො වනවච්‌ඡො ච සුගන්‌ධො චෙව දසමො|
      block |තීණි ගාථාසතා තත්‌ථ සොළසා ච තදුත්‌තරි|
      block |කණිකාරව්‌හයො වග්‌ගො ඵලදො තිණදායකො|
      block |කච්‌චානො භද්‌දියො වග්‌ගො ගාථායො ගණිතා චිමා|
      block |නවගාථාසතානීහ චතුරාසීතියෙව ච|
      block |සපඤ්‌ඤාසං පඤ්‌චසතං අපදානා පකාසිතා|
      block |සහ උදානගාථාහි ඡසහස්‌සානි හොන්‌තිමා|
      block |ද්‌වෙසතානි ච ගාථානං අට්‌ඨාරස තදුත්‌තරි|
    stand |චූළසුගන්‌ධත්‌ථෙරස්‌සාපදානං දසමං|
    stand |භද්‌දියවග්‌ගො පඤ්‌චපඤ්‌ඤාසමො|
    block |තස්‌සුද්‌දානං|
    block |අථ වග්‌ගුද්‌දානං|
