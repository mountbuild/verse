block |කුණ්‌ඩලකෙසීවග්‌ගො|
  block |කුණ්‌ඩලකෙසාථෙරීඅපදානං|
    count |1|
      block |පදුමුත්‌තරො නාම ජිනො සබ්‌බධම්‌මාන පාරගූ|
      block |ඉතො සතසහස්‌සම්‌හි කප්‌පෙ උප්‌පජ්‌ජි නායකො|
    count |2|
      block |තදාහං හංසවතියං ජාතා සෙට්‌ඨිකුලෙ අහුං|
      block |නානාරතනපජ්‌ජොතෙ මහාසුඛසමප්‌පිතා|
    count |3|
      block |උපෙත්‌වා තං මහාවීරං අස්‌සොසිං ධම්‌මදෙසනං|
      block |තතො ජාතප්‌පසාදාහං උපෙසිං සරණං ජිනං|
    count |4|
      block |තදා මහාකාරුණිකො පදුමුත්‌තරනාමකො|
      block |ඛිප්‌පාභිඤ්‌ඤානමග්‌ගන්‌ති ඨපෙසි භික්‌ඛුනිං සුභං|
    count |5|
      block |තං සුත්‌වා මුදිතා හුත්‌වා දානං දත්‌වා මහෙසිනො|
      block |නිපච්‌ච සිරසා පාදෙ තං ඨානමභිපත්‌ථයිං|
    count |6|
      block |අනුමොදි මහාවීරො භද්‌දෙ යං තෙභිපත්‌ථිතං|
      block |සමිජ්‌ඣිස්‌සති තං සබ්‌බං සුඛිනී හොහි නිබ්‌බුතා|
    count |7|
      block |සතසහස්‌සිතො කප්‌පෙ ඔක්‌කාකකුලසම්‌භවො|
      block |ගොතමො නාම ගොත්‌තෙන සත්‌ථා ලොකෙ භවිස්‌සති|
    count |8|
      block |තස්‌ස ධම්‌මෙසු දායාදා ඔරසා ධම්‌මනිම්‌මිතා|
      block |භද්‌දාකුණ්‌ඩලකෙසාති හෙස්‌සති සත්‌ථු සාවිකා|
    count |9|
      block |තෙන කම්‌මෙන සුකතෙන චෙතනාපණිධීහි ච|
      block |ජහිත්‌වා මානුසං දෙහං තාවතිංසමගච්‌ඡහං|
    count |10|
      block |තතො චුතා යාමමගං තතොහං තුසිතං ගතා|
      block |තතො ච නිම්‌මානරතිං වසවත්‌තිපුරං තතො|
    count |11|
      block |යත්‌ථ යත්‌ථූපපජ්‌ජාමි තස්‌ස කම්‌මස්‌ස වාහසා|
      block |තත්‌ථ තත්‌ථෙව රාජූනං මහෙසිත්‌තමකාරයිං|
    count |12|
      block |තතො චුතා මනුස්‌සෙසු රාජූනං චක්‌කවත්‌තිනං|
      block |මණ්‌ඩලීනඤ්‌ච රාජූනං මහෙසිත්‌තමකාරයිං|
    count |13|
      block |සම්‌පත්‌තිං අනුභොත්‌වාන දෙවෙසු මානුසෙසු ච|
      block |සබ්‌බත්‌ථ සුඛිතා හුත්‌වා නෙකකප්‌පෙසු සංසරිං|
    count |14|
      block |ඉමම්‌හි භද්‌දකෙ කප්‌පෙ බ්‍රහ්‌මබන්‌ධු මහායසො|
      block |කස්‌සපො නාම ගොත්‌තෙන උප්‌පජ්‌ජි වදතං වරො|
    count |15|
      block |උපට්‌ඨාකො මහෙසිස්‌ස තදා ආසි නරිස්‌සරො|
      block |කාසිරාජා කිකී නාම බාරාණසිපුරුත්‌තමෙ|
    count |16|
      block |තස්‌ස ධීතා චතුත්‌ථාසිං භික්‌ඛුදායීති විස්‌සුතා|
      block |ධම්‌මං සුත්‌වා ජිනග්‌ගස්‌ස පබ්‌බජ්‌ජං සමරොචයිං|
    count |17|
      block |අනුජානි න නො තාතො අගාරෙව තදා මයං|
      block |වීසවස්‌සසහස්‌සානි විචරිම්‌හ අතන්‌දිතා|
    count |18|
      block |කොමාරිබ්‍රහ්‌මචරියං රාජකඤ්‌ඤා සුඛෙධිතා|
      block |බුද්‌ධොපට්‌ඨානනිරතා මුදිතා සත්‌ත ධීතරො|
    count |19|
      block |සමණී සමණගුත්‌තා ච භික්‌ඛුනී භික්‌ඛුදායිකා|
      block |ධම්‌මා චෙව සුධම්‌මා ච සත්‌තමී සඞ්‌ඝදායිකා|
    count |20|
      block |ඛෙමා උප්‌පලවණ්‌ණා ච පටාචාරා අහං තදා|
      block |කිසාගොතමී ධම්‌මදින්‌නා විසාඛා හොති සත්‌තමී|
    count |21|
      block |තෙහි කම්‌මෙහි සුකතෙහි චෙතනාපණිධීහි ච|
      block |ජහිත්‌වා මානුසං දෙහං තාවතිංසමගච්‌ඡහං|
    count |22|
      block |පච්‌ඡිමෙ ච භවෙ දානි ගිරිබ්‌බජපුරුත්‌තමෙ|
      block |ජාතා සෙට්‌ඨිකුලෙ ඵීතෙ යදාහං යොබ්‌බනෙ ඨිතා|
    count |23|
      block |චොරං වධත්‌ථං නීයන්‌තං දිස්‌වා රත්‌තා තහිං අහං|
      block |පිතා මෙ තං සහස්‌සෙන මොචයිත්‌වා වධා තතො|
    count |24|
      block |අදාසි තස්‌ස මං තාතො විදිත්‌වාන මනං මම|
      block |තස්‌සාහමාසිං විසට්‌ඨා අතීව දයිතා හිතා|
    count |25|
      block |සො මෙ භූසනලොභෙන බලිමජ්‌ඣාසයො දිසො|
      block |චොරප්‌පපාතං නෙත්‌වාන පබ්‌බතං චෙතයී වධං|
    count |26|
      block |තදාහං පණමිත්‌වාන සත්‌තුකං සුකතඤ්‌ජලී|
      block |රක්‌ඛන්‌තී අත්‌තනො පාණං ඉදං වචනමබ්‍රවිං|
    count |27|
      block |ඉදං සුවණ්‌ණකෙයූරං මුත්‌තා වෙළුරියා බහූ|
      block |සබ්‌බං හරස්‌සු භද්‌දන්‌තෙ මඤ්‌ච දාසීති සාවය|
    count |28|
      block |ඔරොපයස්‌සු කල්‍යාණී මා බාළ්‌හං පරිදෙවසි|
      block |න චාහං අභිජානාමි අහන්‌ත්‌වා ධනමාභතං|
    count |29|
      block |යතො සරාමි අත්‌තානං යතො පත්‌තොස්‌මි විඤ්‌ඤුතං|
      block |න චාහං අභිජානාමි අඤ්‌ඤං පියතරං තයා|
    count |30|
      block |එහි තං උපගූහිස්‌සං කත්‌වාන තං පදක්‌ඛිණං|
      block |න ච දානි පුනො අත්‌ථි මම තුය්‌හඤ්‌ච සඞ්‌ගමො|
    count |31|
      block |න හි සබ්‌බෙසු ඨානෙසු පුරිසො හොති පණ්‌ඩිතො|
      block |ඉත්‌ථීපි පණ්‌ඩිතා හොති තත්‌ථ තත්‌ථ විචක්‌ඛණා|
    count |32|
      block |න හි සබ්‌බෙසු ඨානෙසු පුරිසො හොති පණ්‌ඩිතො|
      block |ඉත්‌ථීපි පණ්‌ඩිතා හොති ලහුං අත්‌ථවිචින්‌තිකා|
    count |33|
      block |ලහුඤ්‌ච වත ඛිප්‌පඤ්‌ච නිකට්‌ඨෙ සමචෙතයිං|
      block |මිගං උණ්‌ණා යථා එවං තදාහං සත්‌තුකං වධිං|
    count |34|
      block |යො ච උප්‌පතිතං අත්‌ථං න ඛිප්‌පමනුබුජ්‌ඣති|
      block |සො හඤ්‌ඤතෙ මන්‌දමති චොරොව ගිරිගබ්‌භරෙ|
    count |35|
      block |යො ච උප්‌පතිතං අත්‌ථං ඛිප්‌පමෙව නිබොධති|
      block |මුච්‌චතෙ සත්‌තුසම්‌බාධා තදාහං සත්‌තුකා යථා|
    count |36|
      block |තදාහං පාතයිත්‌වාන ගිරිදුග්‌ගම්‌හි සත්‌තුකං|
      block |සන්‌තිකං සෙතවත්‌ථානං උපෙත්‌වා පබ්‌බජිං අහං|
    count |37|
      block |සණ්‌ඩාසෙන ච කෙසෙ මෙ ලුඤ්‌චිත්‌වා සබ්‌බසො තදා|
      block |පබ්‌බජිත්‌වාන සමයං ආචික්‌ඛිංසු නිරන්‌තරං|
    count |38|
      block |තතො තං උග්‌ගහෙත්‌වාහං නිසීදිත්‌වාන එකිකා|
      block |සමයං තං විචින්‌තෙසිං සුවානො මානුසං කරං|
    count |39|
      block |ඡින්‌නං ගය්‌හ සමීපෙ මෙ පාතයිත්‌වා අපක්‌කමි|
      block |දිස්‌වා නිමිත්‌තමලභිං හත්‌ථං තං පුළවාකුලං|
    count |40|
      block |තතො උට්‌ඨාය සංවිග්‌ගා අපුච්‌ඡිං සහධම්‌මිකෙ|
      block |තෙ අවොචුං විජානන්‌ති තං අත්‌ථං සක්‍යභික්‌ඛවො|
    count |41|
      block |සාහං තමත්‌ථං පුච්‌ඡිස්‌සං උපෙත්‌වා බුද්‌ධසාවකෙ|
      block |තෙ මමාදාය ගච්‌ඡිංසු බුද්‌ධසෙට්‌ඨස්‌ස සන්‌තිකං|
    count |42|
      block |සො මෙ ධම්‌මමදෙසෙසි ඛන්‌ධායතනධාතුයො|
      block |අසුභානිච්‌චදුක්‌ඛාති අනත්‌තාති ච නායකො|
    count |43|
      block |තස්‌ස ධම්‌මං සුණිත්‌වාහං ධම්‌මචක්‌ඛුං විසොධයිං|
      block |තතො විඤ්‌ඤාතසද්‌ධම්‌මා පබ්‌බජ්‌ජං උපසම්‌පදං|
    count |44|
      block |ආයාචිතො තදා ආහ එහි භද්‌දෙති නායකො|
      block |තදාහං උපසම්‌පන්‌නා පරිත්‌තං තොයමද්‌දසං|
    count |45|
      block |පාදපක්‌ඛාලනෙනාහං ඤත්‌වා සඋදයබ්‌බයං|
      block |තථා සබ්‌බෙපි සඞ්‌ඛාරෙ ඊදිසං චින්‌තයිං තදා|
    count |46|
      block |තතො චිත්‌තං විමුච්‌චි මෙ අනුපාදාය සබ්‌බසො|
      block |ඛිප්‌පාභිඤ්‌ඤානමග්‌ගං මෙ තදා පඤ්‌ඤාපයී ජිනො|
    count |47|
      block |ඉද්‌ධීසු ච වසී හොමි දිබ්‌බාය සොතධාතුයා|
      block |පරචිත්‌තානි ජානාමි සත්‌ථුසාසනකාරිකා|
    count |48|
      block |පුබ්‌බෙනිවාසං ජානාමි දිබ්‌බචක්‌ඛු විසොධිතං|
      block |ඛෙපෙත්‌වා ආසවෙ සබ්‌බෙ විසුද්‌ධාසිං සුනිම්‌මලා|
    count |49|
      block |පරිචිණ්‌ණො මයා සත්‌ථා කතං බුද්‌ධස්‌ස සාසනං|
      block |ඔහිතො ගරුකො භාරො භවනෙත්‌ති සමූහතා|
    count |50|
      block |යස්‌සත්‌ථාය පබ්‌බජිතා අගාරස්‌මානගාරියං|
      block |සො මෙ අත්‌ථො අනුප්‌පත්‌තො සබ්‌බසංයොජනක්‌ඛයො|
    count |51|
      block |අත්‌ථධම්‌මනිරුත්‌තීසු පටිභානෙ තථෙව ච|
      block |ඤාණං මෙ විමලං සුද්‌ධං බුද්‌ධසෙට්‌ඨස්‌ස සාසනෙ|
    count |52|
      block |කිලෙසා ඣාපිතා මය්‌හං භවා සබ්‌බෙ සමූහතා|
      block |නාගීව බන්‌ධනං ඡෙත්‌වා විහරාමි අනාසවා|
    count |53|
      block |ස්‌වාගතං වත මෙ ආසි මම බුද්‌ධස්‌ස සන්‌තිකෙ|
      block |තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනං|
    count |54|
      block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
      block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
    block |ඉත්‌ථං සුදං භද්‌දාකුණ්‌ඩලකෙසා භික්‌ඛුනී ඉමා ගාථායො අභාසිත්‌ථාති|
    stand |කුණ්‌ඩලකෙසාථෙරියාපදානං පඨමං|
  block |කිසාගොතමීථෙරීඅපදානං|
    count |55|
      block |පදුමුත්‌තරො නාම ජිනො සබ්‌බධම්‌මාන පාරගූ|
      block |ඉතො සතසහස්‌සම්‌හි කප්‌පෙ උප්‌පජ්‌ජි නායකො|
    count |56|
      block |තදාහං හංසවතියං ජාතා අඤ්‌ඤතරෙ කුලෙ|
      block |උපෙත්‌වා තං නරවරං සරණං සමුපාගමිං|
    count |57|
      block |ධම්‌මඤ්‌ච තස්‌ස අස්‌සොසිං චතුසච්‌චූපසඤ්‌හිතං|
      block |මධුරං පරමස්‌සාදං වට්‌ටසන්‌තිසුඛාවහං|
    count |58|
      block |තදා ච භික්‌ඛුනිං වීරො ලූඛචීවරධාරිනිං|
      block |ඨපෙන්‌තො එතදග්‌ගම්‌හි වණ්‌ණයී පුරිසුත්‌තමො|
    count |59|
      block |ජනෙත්‌වානප්‌පකං පීතිං සුත්‌වා භික්‌ඛුනියා ගුණෙ|
      block |කාරං කත්‌වාන බුද්‌ධස්‌ස යථාසත්‌ති යථාබලං|
    count |60|
      block |නිපච්‌ච මුනිවරං තං තං ඨානමභිපත්‌ථයිං|
      block |තදානුමොදි සම්‌බුද්‌ධො ඨානලාභාය නායකො|
    count |61|
      block |සතසහස්‌සිතො කප්‌පෙ ඔක්‌කාකකුලසම්‌භවො|
      block |ගොතමො නාම ගොත්‌තෙන සත්‌ථා ලොකෙ භවිස්‌සති|
    count |62|
      block |තස්‌ස ධම්‌මෙසු දායාදා ඔරසා ධම්‌මනිම්‌මිතා|
      block |කිසාගොතමී නාමෙන හෙස්‌සති සත්‌ථු සාවිකා|
    count |63|
      block |තං සුත්‌වා මුදිතා හුත්‌වා යාවජීවං තදා ජිනං|
      block |මෙත්‌තචිත්‌තා පරිචරිං පච්‌චයෙහි විනායකං|
    count |64|
      block |තෙන කම්‌මෙන සුකතෙන චෙතනාපණිධීහි ච|
      block |ජහිත්‌වා මානුසං දෙහං තාවතිංසමගච්‌ඡහං|
    count |65|
      block |ඉමම්‌හි භද්‌දකෙ කප්‌පෙ බ්‍රහ්‌මබන්‌ධු මහායසො|
      block |කස්‌සපො නාම ගොත්‌තෙන උප්‌පජ්‌ජි වදතං වරො|
    count |66|
      block |උපට්‌ඨාකො මහෙසිස්‌ස තදා ආසි නරිස්‌සරො|
      block |කාසිරාජා කිකී නාම බාරාණසිපුරුත්‌තමෙ|
    count |67|
      block |පඤ්‌චමී තස්‌ස ධීතාසිං ධම්‌මා නාමෙන විස්‌සුතා|
      block |ධම්‌මං සුත්‌වා ජිනග්‌ගස්‌ස පබ්‌බජ්‌ජං සමරොචයිං|
    count |68|
      block |අනුජානි න නො තාතො අගාරෙව තදා මයං|
      block |වීසවස්‌සසහස්‌සානි විචරිම්‌හ අතන්‌දිතා|
    count |69|
      block |කොමාරිබ්‍රහ්‌මචරියං රාජකඤ්‌ඤා සුඛෙධිතා|
      block |බුද්‌ධොපට්‌ඨානනිරතා මුදිතා සත්‌ත ධීතරො|
    count |70|
      block |සමණී සමණගුත්‌තා ච භික්‌ඛුනී භික්‌ඛුදායිකා|
      block |ධම්‌මා චෙව සුධම්‌මා ච සත්‌තමී සඞ්‌ඝදායිකා|
    count |71|
      block |ඛෙමා උප්‌පලවණ්‌ණා ච පටාචාරා ච කුණ්‌ඩලා|
      block |අහඤ්‌ච ධම්‌මදින්‌නා ච විසාඛා හොති සත්‌තමී|
    count |72|
      block |තෙහි කම්‌මෙහි සුකතෙහි චෙතනාපණිධීහි ච|
      block |ජහිත්‌වා මානුසං දෙහං තාවතිංසමගච්‌ඡහං|
    count |73|
      block |පච්‌ඡිමෙ ච භවෙ දානි ජාතා සෙට්‌ඨිකුලෙ අහං|
      block |දුග්‌ගතෙ අධනෙ නට්‌ඨෙ ගතා ච සධනං කුලං|
    count |74|
      block |පතිං ඨපෙත්‌වා සෙසා මෙ දෙස්‌සන්‌ති අධනා ඉති|
      block |යදා ච පසූතා ආසිං සබ්‌බෙසං දයිතා තදා|
    count |75|
      block |යදා සො තරුණො භද්‌දො කොමලකො සුඛෙධිතො|
      block |සපාණමිව කන්‌තො මෙ තදා යමවසං ගතො|
    count |76|
      block |සොකට්‌ටා දීනවදනා අස්‌සුනෙත්‌තා රුදම්‌මුඛා|
      block |මතං කුණපමාදාය විලපන්‌තී ගමාමහං|
    count |77|
      block |තදා එකෙන සන්‌දිට්‌ඨා උපෙත්‌වාභිසක්‌කුත්‌තමං|
      block |අවොචං දෙහි භෙසජ්‌ජං පුත්‌තසඤ්‌ජීවනන්‌ති භො|
    count |78|
      block |න විජ්‌ජන්‌තෙ මතා යස්‌මිං ගෙහෙ සිද්‌ධත්‌ථකං තතො|
      block |ආහරාති ජිනො ආහ විනයොපායකොවිදො|
    count |79|
      block |තදා ගමිත්‌වා සාවත්‌ථිං න ලභිං තාදිසං ඝරං|
      block |කුතො සිද්‌ධත්‌ථකං තස්‌මා තතො ලද්‌ධා සතිං අහං|
    count |80|
      block |කුණපං ඡඩ්‌ඩයිත්‌වාන උපෙසිං ලොකනායකං|
      block |දූරතොව මමං දිස්‌වා අවොච මධුරස්‌සරො|
    count |81|
      block |යො ච වස්‌සසතං ජීවෙ අපස්‌සං උදයබ්‌බයං|
      block |එකාහං ජීවිතං සෙය්‍යො පස්‌සතො උදයබ්‌බයං|
    count |82|
      block |න ගාමධම්‌මො නිගමස්‌ස ධම්‌මො න චාපියං එකකුලස්‌ස ධම්‌මො|
      block |සබ්‌බස්‌ස ලොකස්‌ස සදෙවකස්‌ස එසෙව ධම්‌මො යදිදං අනිච්‌චතා|
    count |83|
      block |සාහං සුත්‌වානිමා ගාථා ධම්‌මචක්‌ඛුං විසොධයිං|
      block |තතො විඤ්‌ඤාතසද්‌ධම්‌මා පබ්‌බජිං අනගාරියං|
    count |84|
      block |තථා පබ්‌බජිතා සන්‌තී යුඤ්‌ජන්‌තී ජිනසාසනෙ|
      block |න චිරෙනෙව කාලෙන අරහත්‌තමපාපුණිං|
    count |85|
      block |ඉද්‌ධීසු ච වසී හොමි දිබ්‌බාය සොතධාතුයා|
      block |පරචිත්‌තානි ජානාමි සත්‌ථුසාසනකාරිකා|
    count |86|
      block |පුබ්‌බෙනිවාසං ජානාමි දිබ්‌බචක්‌ඛු විසොධිතං|
      block |ඛෙපෙත්‌වා ආසවෙ සබ්‌බෙ විසුද්‌ධාසිං සුනිම්‌මලා|
    count |87|
      block |පරිචිණ්‌ණො මයා සත්‌ථා කතං බුද්‌ධස්‌ස සාසනං|
      block |ඔහිතො ගරුකො භාරො භවනෙත්‌ති සමූහතා|
    count |88|
      block |යස්‌සත්‌ථාය පබ්‌බජිතා අගාරස්‌මානගාරියං|
      block |සො මෙ අත්‌ථො අනුප්‌පත්‌තො සබ්‌බසංයොජනක්‌ඛයො|
    count |89|
      block |අත්‌ථධම්‌මනිරුත්‌තීසු පටිභානෙ තථෙව ච|
      block |ඤාණං මෙ විමලං සුද්‌ධං බුද්‌ධසෙට්‌ඨස්‌ස වාහසා|
    count |90|
      block |සඞ්‌කාරකූටා ආහිත්‌වා සුසානා රථියාපි ච|
      block |තතො සඞ්‌ඝාටිකං කත්‌වා ලූඛං ධාරෙමි චීවරං|
    count |91|
      block |ජිනො තස්‌මිං ගුණෙ තුට්‌ඨො ලූඛචීවරධාරණෙ|
      block |ඨපෙසි එතදග්‌ගම්‌හි පරිසාසු විනායකො|
    count |92|
      block |කිලෙසා ඣාපිතා මය්‌හං…පෙ … විහරාමි අනාසවා|
    count |93|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |94|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං කිසාගොතමී භික්‌ඛුනී ඉමා ගාථායො අභාසිත්‌ථාති|
    stand |කිසාගොතමීථෙරියාපදානං දුතියං|
  block |ධම්‌මදින්‌නාථෙරීඅපදානං|
    count |95|
      block |පදුමුත්‌තරො නාම ජිනො සබ්‌බධම්‌මාන පාරගූ|
      block |ඉතො සතසහස්‌සම්‌හි කප්‌පෙ උප්‌පජ්‌ජි නායකො|
    count |96|
      block |තදාහං හංසවතියං කුලෙ අඤ්‌ඤතරෙ අහුං|
      block |පරකම්‌මකාරී ආසිං නිපකා සීලසංවුතා|
    count |97|
      block |පදුමුත්‌තරබුද්‌ධස්‌ස සුජාතො අග්‌ගසාවකො|
      block |විහාරා අභිනික්‌ඛම්‌ම පිණ්‌ඩපාතාය ගච්‌ඡති|
    count |98|
      block |ඝටං ගහෙත්‌වා ගච්‌ඡන්‌තී තදා උදකහාරිකා|
      block |තං දිස්‌වා අදදං පූපං පසන්‌නා සෙහි පාණිභි|
    count |99|
      block |පටිග්‌ගහෙත්‌වා තත්‌ථෙව නිසින්‌නො පරිභුඤ්‌ජි සො|
      block |තතො නෙත්‌වාන තං ගෙහං අදාසිං තස්‌ස භොජනං|
    count |100|
      block |තතො මෙ අය්‍යකො තුට්‌ඨො අකරී සුණිසං සකං|
      block |සස්‌සුයා සහ ගන්‌ත්‌වාන සම්‌බුද්‌ධං අභිවාදයිං|
    count |101|
      block |තදා සො ධම්‌මකථිකං භික්‌ඛුනිං පරිකිත්‌තයං|
      block |ඨපෙසි එතදග්‌ගම්‌හි තං සුත්‌වා මුදිතා අහං|
    count |102|
      block |නිමන්‌තයිත්‌වා සුගතං සසඞ්‌ඝං ලොකනායකං|
      block |මහාදානං දදිත්‌වාන තං ඨානමභිපත්‌ථයිං|
    count |103|
      block |තතො මං සුගතො ආහ ඝනනින්‌නාදසුස්‌සරො|
      block |මමුපට්‌ඨානනිරතෙ සසඞ්‌ඝපරිවෙසිකෙ|
    count |104|
      block |සද්‌ධම්‌මස්‌සවනෙ යුත්‌තෙ ගුණවද්‌ධිතමානසෙ|
      block |භද්‌දෙ භවස්‌සු මුදිතා ලච්‌ඡසෙ පණිධීඵලං|
    count |105|
      block |සතසහස්‌සිතො කප්‌පෙ ඔක්‌කාකකුලසම්‌භවො|
      block |ගොතමො නාම ගොත්‌තෙන සත්‌ථා ලොකෙ භවිස්‌සති|
    count |106|
      block |තස්‌ස ධම්‌මෙසු දායාදා ඔරසා ධම්‌මනිම්‌මිතා|
      block |ධම්‌මදින්‌නාති නාමෙන හෙස්‌සති සත්‌ථු සාවිකා|
    count |107|
      block |තං සුත්‌වා මුදිතා හුත්‌වා යාවජීවං මහාමුනිං|
      block |මෙත්‌තචිත්‌තා පරිචරිං පච්‌චයෙහි විනායකං|
    count |108|
      block |තෙන කම්‌මෙන සුකතෙන චෙතනාපණිධීහි ච|
      block |ජහිත්‌වා මානුසං දෙහං තාවතිංසමගච්‌ඡහං|
    count |109|
      block |ඉමම්‌හි භද්‌දකෙ කප්‌පෙ බ්‍රහ්‌මබන්‌ධු මහායසො|
      block |කස්‌සපො නාම ගොත්‌තෙන උප්‌පජ්‌ජි වදතං වරො|
    count |110|
      block |උපට්‌ඨාකො මහෙසිස්‌ස තදා ආසි නරිස්‌සරො|
      block |කාසිරාජා කිකී නාම බාරාණසිපුරුත්‌තමෙ|
    count |111|
      block |ඡට්‌ඨා තස්‌සාසහං ධීතා සුධම්‌මා ඉති විස්‌සුතා|
      block |ධම්‌මං සුත්‌වා ජිනග්‌ගස්‌ස පබ්‌බජ්‌ජං සමරොචයිං|
    count |112|
      block |අනුජානි න නො තාතො අගාරෙව තදා මයං|
      block |වීසවස්‌සසහස්‌සානි විචරිම්‌හ අතන්‌දිතා|
    stand |තතියං භාණවාරං|
    count |113|
      block |කොමාරිබ්‍රහ්‌මචරියං රාජකඤ්‌ඤා සුඛෙධිතා|
      block |බුද්‌ධොපට්‌ඨානනිරතා මුදිතා සත්‌ත ධීතරො|
    count |114|
      block |සමණී සමණගුත්‌තා ච භික්‌ඛුනී භික්‌ඛුදායිකා|
      block |ධම්‌මා චෙව සුධම්‌මා ච සත්‌තමී සඞ්‌ඝදායිකා|
    count |115|
      block |ඛෙමා උප්‌පලවණ්‌ණා ච පටාචාරා ච කුණ්‌ඩලා|
      block |ගොතමී ච අහඤ්‌චෙව විසාඛා හොති සත්‌තමී|
    count |116|
      block |තෙහි කම්‌මෙහි සුකතෙහි චෙතනාපණිධීහි ච|
      block |ජහිත්‌වා මානුසං දෙහං තාවතිංසමගච්‌ඡහං|
    count |117|
      block |පච්‌ඡිමෙ ච භවෙ දානි ගිරිබ්‌බජපුරුත්‌තමෙ|
      block |ජාතා සෙට්‌ඨිකුලෙ ඵීතෙ සබ්‌බකාමසමිද්‌ධිනෙ|
    count |118|
      block |යදා රූපගුණූපෙතා පඨමෙ යොබ්‌බනෙ ඨිතා|
      block |තදා පරකුලං ගන්‌ත්‌වා වසිං සුඛසමප්‌පිතා|
    count |119|
      block |උපෙත්‌වා ලොකසරණං සුණිත්‌වා ධම්‌මදෙසනං|
      block |අනාගාමිඵලං පත්‌තො සාමිකො මෙ සුබුද්‌ධිමා|
    count |120|
      block |තදාහං අනුජානෙත්‌වා පබ්‌බජිං අනගාරියං|
      block |න චිරෙනෙව කාලෙන අරහත්‌තමපාපුණිං|
    count |121|
      block |තදා උපාසකො සො මං උපගන්‌ත්‌වා අපුච්‌ඡථ|
      block |ගම්‌භීරෙ නිපුණෙ පඤ්‌හෙ තෙ සබ්‌බෙ බ්‍යාකරිං අහං|
    count |122|
      block |ජිනො තස්‌මිං ගුණෙ තුට්‌ඨො එතදග්‌ගෙ ඨපෙසි මං|
      block |භික්‌ඛුනිං ධම්‌මකථිකං නාඤ්‌ඤං පස්‌සාමි එදිසිං|
    count |123|
      block |ධම්‌මදින්‌නා යථා ධීරා එවං ධාරෙථ භික්‌ඛවො|
      block |එවාහං පණ්‌ඩිතා හොමි නායකෙනානුකම්‌පිතා|
    count |124|
      block |පරිචිණ්‌ණො මයා සත්‌ථා කතං බුද්‌ධස්‌ස සාසනං|
      block |ඔහිතො ගරුකො භාරො භවනෙත්‌ති සමූහතා|
    count |125|
      block |යස්‌සත්‌ථාය පබ්‌බජිතා අගාරස්‌මානගාරියං|
      block ||
    block |සො මෙ අත්‌ථො අනුප්‌පත්‌තො සබ්‌බසංයොජනක්‌ඛයො|
    count |126|
      block |ඉද්‌ධීසු ච වසී හොමි දිබ්‌බාය සොතධාතුයා|
      block |පරචිත්‌තානි ජානාමි සත්‌ථුසාසනකාරිකා|
    count |127|
      block |පුබ්‌බෙනිවාසං ජානාමි දිබ්‌බචක්‌ඛු විසොධිතං|
      block |ඛෙපෙත්‌වා ආසවෙ සබ්‌බෙ විසුද්‌ධාසිං සුනිම්‌මලා|
    count |128|
      block |කිලෙසා ඣාපිතා මය්‌හං…පෙ … විහරාමි අනාසවා|
    count |129|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |130|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ධම්‌මදින්‌නා භික්‌ඛුනී ඉමා ගාථායො අභාසිත්‌ථාති|
    stand |ධම්‌මදින්‌නාථෙරියාපදානං තතියං|
  block |සකුලාථෙරීඅපදානං|
    count |131|
      block |පදුමුත්‌තරො නාම ජිනො සබ්‌බධම්‌මාන පාරගූ|
      block |ඉතො සතසහස්‌සම්‌හි කප්‌පෙ උප්‌පජ්‌ජි නායකො|
    count |132|
      block |හිතාය සබ්‌බසත්‌තානං සුඛාය වදතං වරො|
      block |අත්‌ථාය පුරිසාජඤ්‌ඤො පටිපන්‌නො සදෙවකෙ|
    count |133|
      block |යසග්‌ගපත්‌තො සිරිමා කිත්‌තිවණ්‌ණගතො ජිනො|
      block |පූජිතො සබ්‌බලොකස්‌ස දිසාසබ්‌බාසු විස්‌සුතො|
    count |134|
      block |උත්‌තිණ්‌ණවිචිකිච්‌ඡො සො වීතිවත්‌තකථංකථො|
      block |සම්‌පුණ්‌ණමනසඞ්‌කප්‌පො පත්‌තො සම්‌බොධිමුත්‌තමං|
    count |135|
      block |අනුප්‌පන්‌නස්‌ස මග්‌ගස්‌ස උප්‌පාදෙතා නරුත්‌තමො|
      block |අනක්‌ඛාතඤ්‌ච අක්‌ඛාසි අසඤ්‌ජාතඤ්‌ච සඤ්‌ජනී|
    count |136|
      block |මග්‌ගඤ්‌ඤූ ච මග්‌ගවිදූ මග්‌ගක්‌ඛායී නරාසභො|
      block |මග්‌ගස්‌ස කුසලො සත්‌ථා සාරථීනං වරුත්‌තමො|
    count |137|
      block |මහාකාරුණිකො සත්‌ථා ධම්‌මං දෙසෙසි නායකො|
      block |නිමුග්‌ගෙ කාමපඞ්‌කම්‌හි සමුද්‌ධරති පාණිනෙ|
    count |138|
      block |තදාහං හංසවතියං ජාතා ඛත්‌තියනන්‌දනා|
      block |සුරූපා සධනා චාපි දයිතා ච සිරීමතී|
    count |139|
      block |ආනන්‌දස්‌ස මහාරඤ්‌ඤො ධීතා පරමසොභණා|
      block |වෙමාතා භගිනී චාපි පදුමුත්‌තරනාමිනො|
    count |140|
      block |රාජකඤ්‌ඤාහි සහිතා සබ්‌බාභරණභූසිතා|
      block |උපාගම්‌ම මහාවීරං අස්‌සොසිං ධම්‌මදෙසනං|
    count |141|
      block |තදා හි සො ලොකගරු භික්‌ඛුනිං දිබ්‌බචක්‌ඛුකං|
      block |කිත්‌තයං පරිසාමජ්‌ඣෙ අග්‌ගට්‌ඨානෙ ඨපෙසි තං|
    count |142|
      block |සුණිත්‌වා තමහං හට්‌ඨා දානං දත්‌වාන සත්‌ථුනො|
      block |පූජිත්‌වාන ච සම්‌බුද්‌ධං දිබ්‌බචක්‌ඛුං අපත්‌ථයිං|
    count |143|
      block |තතො අවොච මං සත්‌ථා නන්‌දෙ ලච්‌ඡසි පත්‌ථිතං|
      block |පදීපධම්‌මදානානං ඵලමෙතං සුනිච්‌ඡිතං|
    count |144|
      block |සතසහස්‌සිතො කප්‌පෙ ඔක්‌කාකකුලසම්‌භවො|
      block |ගොතමො නාම ගොත්‌තෙන සත්‌ථා ලොකෙ භවිස්‌සති|
    count |145|
      block |තස්‌ස ධම්‌මෙසු දායාදා ඔරසා ධම්‌මනිම්‌මිතා|
      block |සකුලා නාම නාමෙන හෙස්‌සති සත්‌ථු සාවිකා|
    count |146|
      block |තෙන කම්‌මෙන සුකතෙන චෙතනාපණිධීහි ච|
      block |ජහිත්‌වා මානුසං දෙහං තාවතිංසමගච්‌ඡහං|
    count |147|
      block |ඉමම්‌හි භද්‌දකෙ කප්‌පෙ බ්‍රහ්‌මබන්‌ධු මහායසො|
      block |කස්‌සපො නාම ගොත්‌තෙන උප්‌පජ්‌ජි වදතං වරො|
    count |148|
      block |පරිබ්‌බාජකිනී ආසිං තදාහං එකචාරිනී|
      block |භික්‌ඛාය විචරිත්‌වාන අලභිං තෙලමත්‌තකං|
    count |149|
      block |තෙන දීපං පදීපෙත්‌වා උපට්‌ඨිං සබ්‌බසංවරිං|
      block |චෙතියං ද්‌විපදග්‌ගස්‌ස විප්‌පසන්‌නෙන චෙතසා|
    count |150|
      block |තෙන කම්‌මෙන සුකතෙන චෙතනාපණිධීහි ච|
      block |ජහිත්‌වා මානුසං දෙහං තාවතිංසමගච්‌ඡහං|
    count |151|
      block |යත්‌ථ යත්‌ථූපපජ්‌ජාමි තස්‌ස කම්‌මස්‌ස වාහසා|
      block |පජ්‌ජලන්‌ති මහාදීපා තත්‌ථ තත්‌ථ ගතාය මෙ|
    count |152|
      block |තිරොකුට්‌ටං තිරොසෙලං සමතිග්‌ගය්‌හ පබ්‌බතං|
      block |පස්‌සාමහං යදිච්‌ඡාමි දීපදානස්‌සිදං ඵලං|
    count |153|
      block |විසුද්‌ධනයනා හොමි යසසා ච ජලාමහං|
      block |සද්‌ධාපඤ්‌ඤාවතී චෙව දීපදානස්‌සිදං ඵලං|
    count |154|
      block |පච්‌ඡිමෙ ච භවෙ දානි ජාතා විප්‌පකුලෙ අහං|
      block |පහූතධනධඤ්‌ඤම්‌හි මුදිතෙ රාජපූජිතෙ|
    count |155|
      block |අහං සබ්‌බඞ්‌ගසම්‌පන්‌නා සබ්‌බාභරණභූසිතා|
      block |පුරප්‌පවෙසෙ සුගතං වාතපානෙ ඨිතා අහං|
    count |156|
      block |දිස්‌වා ජලන්‌තං යසසා දෙවමනුස්‌සසක්‌කතං|
      block |අනුබ්‍යඤ්‌ජනසම්‌පන්‌නං ලක්‌ඛණෙහි විභූසිතං|
    count |157|
      block |උදග්‌ගචිත්‌තා සුමනා පබ්‌බජ්‌ජං සමරොචයිං|
      block |න චිරෙනෙව කාලෙන අරහත්‌තමපාපුණිං|
    count |158|
      block |ඉද්‌ධීසු ච වසී හොමි දිබ්‌බාය සොතධාතුයා|
      block |පරචිත්‌තානි ජානාමි සත්‌ථුසාසනකාරිකා|
    count |159|
      block |පුබ්‌බෙනිවාසං ජානාමි දිබ්‌බචක්‌ඛු විසොධිතං|
      block |ඛෙපෙත්‌වා ආසවෙ සබ්‌බෙ විසුද්‌ධාසිං සුනිම්‌මලා|
    count |160|
      block |පරිචිණ්‌ණො මයා සත්‌ථා කතං බුද්‌ධස්‌ස සාසනං|
      block |ඔහිතො ගරුකො භාරො භවනෙත්‌ති සමූහතා|
    count |161|
      block |යස්‌සත්‌ථාය පබ්‌බජිතා අගාරස්‌මානගාරියං|
      block |සො මෙ අත්‌ථො අනුප්‌පත්‌තො සබ්‌බසංයොජනක්‌ඛයො|
    count |162|
      block |තතො මහාකාරුණිකො එතදග්‌ගෙ ඨපෙසි මං|
      block |දිබ්‌බචක්‌ඛුකානං අග්‌ගා සකුලාති නරුත්‌තමො|
    count |163|
      block |කිලෙසා ඣාපිතා මය්‌හං…පෙ … විහරාමි අනාසවා|
    count |164|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |165|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං සකුලා භික්‌ඛුනී ඉමා ගාථායො අභාසිත්‌ථාති|
    stand |සකුලාථෙරියාපදානං චතුත්‌ථං|
  block |නන්‌දාථෙරීඅපදානං|
    count |166|
      block |පදුමුත්‌තරො නාම ජිනො සබ්‌බධම්‌මාන පාරගූ|
      block |ඉතො සතසහස්‌සම්‌හි කප්‌පෙ උප්‌පජ්‌ජි නායකො|
    count |167|
      block |ඔවාදකො විඤ්‌ඤාපකො තාරකො සබ්‌බපාණිනං|
      block |දෙසනාකුසලො බුද්‌ධො තාරෙසි ජනතං බහුං|
    count |168|
      block |අනුකම්‌පකො කාරුණිකො හිතෙසී සබ්‌බපාණිනං|
      block |සම්‌පත්‌තෙ තිත්‌ථියෙ සබ්‌බෙ පඤ්‌චසීලෙ පතිට්‌ඨපි|
    count |169|
      block |එවං නිරාකුලං ආසි සුඤ්‌ඤතං තිත්‌ථියෙහි ච|
      block |විචිත්‌තං අරහන්‌තෙහි වසීභූතෙහි තාදිභි|
    count |170|
      block |රතනානට්‌ඨපඤ්‌ඤාසං උග්‌ගතොව මහාමුනි|
      block |කඤ්‌චනග්‌ඝියසඞ්‌කාසො බාත්‌තිංසවරලක්‌ඛණො|
    count |171|
      block |වස්‌සසතසහස්‌සානි ආයු විජ්‌ජති තාවදෙ|
      block |තාවතා තිට්‌ඨමානො සො තාරෙසි ජනතං බහුං|
    count |172|
      block |තදාහං හංසවතියං ජාතා සෙට්‌ඨිකුලෙ අහුං|
      block |නානාරතනපජ්‌ජොතෙ මහාසුඛසමප්‌පිතා|
    count |173|
      block |උපෙත්‌වා තං මහාවීරං අස්‌සොසිං ධම්‌මදෙසනං|
      block |අමතං පරමස්‌සාදං පරමත්‌ථනිවෙදකං|
    count |174|
      block |තදා නිමන්‌තයිත්‌වාන සසඞ්‌ඝං ලොකනායකං|
      block |දත්‌වා තස්‌ස මහාදානං පසන්‌නා සෙහි පාණිභි|
    count |175|
      block |ඣායිනීනං භික්‌ඛුනීනං අග්‌ගට්‌ඨානමපත්‌ථයිං|
      block |නිපච්‌ච සිරසා ධීරං සසඞ්‌ඝං ලොකනායකං|
    count |176|
      block |තදා අදන්‌තදමකො තිලොකසරණො පභූ|
      block |බ්‍යාකාසි නරසාරථි ලච්‌ඡසෙ තං සුපත්‌ථිතං|
    count |177|
      block |සතසහස්‌සිතො කප්‌පෙ ඔක්‌කාකකුලසම්‌භවො|
      block |ගොතමො නාම ගොත්‌තෙන සත්‌ථා ලොකෙ භවිස්‌සති|
    count |178|
      block |තස්‌ස ධම්‌මෙසු දායාදා ඔරසා ධම්‌මනිම්‌මිතා|
      block |නන්‌දාති නාම නාමෙන හෙස්‌සති සත්‌ථු සාවිකා|
    count |179|
      block |තං සුත්‌වා මුදිතා හුත්‌වා යාවජීවං තදා ජිනං|
      block |මෙත්‌තචිත්‌තා පරිචරිං පච්‌චයෙහි විනායකං|
    count |180|
      block |තෙන කම්‌මෙන සුකතෙන චෙතනාපණිධීහි ච|
      block |ජහිත්‌වා මානුසං දෙහං තාවතිංසමගච්‌ඡහං|
    count |181|
      block |තතො චුතා යාමමගං තතොහං තුසිතං ගතා|
      block |තතො ච නිම්‌මානරතිං වසවත්‌තිපුරං තතො|
    count |182|
      block |යත්‌ථ යත්‌ථූපපජ්‌ජාමි තස්‌ස කම්‌මස්‌ස වාහසා|
      block |තත්‌ථ තත්‌ථෙව රාජූනං මහෙසිත්‌තමකාරයිං|
    count |183|
      block |තතො චුතා මනුස්‌සත්‌තෙ රාජානං චක්‌කවත්‌තිනං|
      block |මණ්‌ඩලීනඤ්‌ච රාජූනං මහෙසිත්‌තමකාරයිං|
    count |184|
      block |සම්‌පත්‌තිං අනුභොත්‌වාන දෙවෙසු මනුජෙසු ච|
      block |සබ්‌බත්‌ථ සුඛිතා හුත්‌වා නෙකකප්‌පෙසු සංසරිං|
    count |185|
      block |පච්‌ඡිමෙ භවෙ සම්‌පත්‌තෙ සුරම්‌මෙ කපිලව්‌හයෙ|
      block |රඤ්‌ඤො සුද්‌ධොදනස්‌සාහං ධීතා ආසිං අනින්‌දිතා|
    count |186|
      block |සිරියා රූපිනිං දිස්‌වා නන්‌දිතං ආසි තං කුලං|
      block |තෙන නන්‌දාති මෙ නාමං සුන්‌දරං පවරං අහු|
    count |187|
      block |යුවතීනඤ්‌ච සබ්‌බාසං කල්‍යාණීති ච විස්‌සුතා|
      block |තස්‌මිම්‌පි නගරෙ රම්‌මෙ ඨපෙත්‌වා තං යසොධරං|
    count |188|
      block |ජෙට්‌ඨො භාතා තිලොකග්‌ගො පච්‌ඡිමො අරහා තථා|
      block |එකාකිනී ගහට්‌ඨාහං මාතරා පරිචොදිතා|
    count |189|
      block |සාකියම්‌හි කුලෙ ජාතා පුත්‌තෙ බුද්‌ධානුජා තුවං|
      block |නන්‌දෙනපි විනා භූතා අගාරෙ කිං නු අච්‌ඡසි|
    count |190|
      block |ජරාවසානං යොබ්‌බඤ්‌ඤං රූපං අසුචිසම්‌මතං|
      block |රොගන්‌තමපිචාරොග්‍යං ජීවිතං මරණන්‌තිකං|
    count |191|
      block |ඉදම්‌පි තෙ සුභං රූපං සසීකන්‌තං මනොහරං|
      block |භූසනානං අලඞ්‌කාරං සිරිසඞ්‌ඝාටසන්‌නිභං|
    count |192|
      block |පුඤ්‌ජිතං ලොකසාරංව නයනානං රසායනං|
      block |පුඤ්‌ඤානං කිත්‌තිජනනං උක්‌කාකකුලනන්‌දනං|
    count |193|
      block |න චිරෙනෙව කාලෙන ජරා සමධිසෙස්‌සති|
      block |විහාය ගෙහං කාරුඤ්‌ඤෙ චර ධම්‌මමනින්‌දිතෙ|
    count |194|
      block |සුත්‌වාහං මාතු වචනං පබ්‌බජිං අනගාරියං|
      block |දෙහෙන න තු චිත්‌තෙන රූපයොබ්‌බනලාළිතා|
    count |195|
      block |මහතා ච පයත්‌තෙන ඣානජ්‌ඣෙන පරං මම|
      block |කාතුඤ්‌ච වදතෙ මාතා න චාහං තත්‌ථ උස්‌සුකා|
    count |196|
      block |තතො මහාකාරුණිකො දිස්‌වා මං කාමලාලසං|
      block |නිබ්‌බින්‌දනත්‌ථං රූපස්‌මිං මම චක්‌ඛුපථෙ ජිනො|
    count |197|
      block |සකෙන ආනුභාවෙන ඉත්‌ථිං මාපෙසි සොභිනිං|
      block |දස්‌සනීයං සුරුචිරං මමතොපි සුරූපිනිං|
    count |198|
      block |තමහං විම්‌හිතා දිස්‌වා අතිවිම්‌හිතදෙහිනිං|
      block |චින්‌තයිං සඵලං මෙති නෙත්‌තලාභඤ්‌ච මානුසං|
    count |199|
      block |තමහං එහි සුභගෙ යෙනත්‌ථො තං වදෙහි මෙ|
      block |කුලං තෙ නාමගොත්‌තඤ්‌ච වද මෙ යදි තෙ පියං|
    count |200|
      block |න වඤ්‌චකාලො සුභගෙ උච්‌ඡඞ්‌ගෙ මං නිවාසය|
      block |සීදන්‌තීව මමඞ්‌ගානි පසුප්‌පය මුහුත්‌තකං|
    count |201|
      block |තතො සීසං මමඞ්‌කෙ සා කත්‌වා සයි සුලොචනා|
      block |තස්‌සා නලාටෙ පතිතා ලුද්‌ධා පරමදාරුණා|
    count |202|
      block |සහ තස්‌සා නිපාතෙන පිළකා උපපජ්‌ජථ|
      block |පග්‌ඝරිංසු පභින්‌නා ච කුණපා පුබ්‌බලොහිතා|
    count |203|
      block |පභින්‌නං වදනඤ්‌චාපි කුණපං පූතිගන්‌ධනං|
      block |උද්‌ධුමාතං විනිලඤ්‌ච පුබ්‌බඤ්‌චාපි සරීරකං|
    count |204|
      block |සා පවෙදිතසබ්‌බඞ්‌ගී නිස්‌සසන්‌තී මුහුං මුහුං|
      block |වෙදයන්‌තී සකං දුක්‌ඛං කරුණං පරිදෙවයි|
    count |205|
      block |දුක්‌ඛෙන දුක්‌ඛිතා හොමි ඵුසයන්‌ති ච වෙදනා|
      block |මහාදුක්‌ඛෙ නිමුග්‌ගම්‌හි සරණං හොහි මෙ සඛී|
    count |206|
      block |කුහිං වදනසොභං තෙ කුහිං තෙ තුඞ්‌ගනාසිකා|
      block |තම්‌බබිම්‌බවරොට්‌ඨං තෙ වදනං තෙ කුහිං ගතං|
    count |207|
      block |කුහිං සසීනිභං වණ්‌ණං කම්‌බුගීවා කුහිං ගතා|
      block |දොළාලොලාව තෙ කණ්‌ණා වෙවණ්‌ණං සමුපාගතා|
    count |208|
      block |මකුළඛාරකාකාරා කලිකාව පයොධරා|
      block |පභින්‌නා පූතිකුණපා දුට්‌ඨගන්‌ධිත්‌තමාගතා|
    count |209|
      block |වෙදිමජ්‌ඣාව සුස්‌සොණී සූනාව නීතකිබ්‌බිසා|
      block |ජාතා අමෙජ්‌ඣභරිතා අහො රූපමසස්‌සතං|
    count |210|
      block |සබ්‌බං සරීරසඤ්‌ජාතං පූතිගන්‌ධං භයානකං|
      block |සුසානමිව බීභච්‌ඡං රමන්‌තෙ යත්‌ථ බාලිසා|
    count |211|
      block |තදා මහාකාරුණිකො භාතා මෙ ලොකනායකො|
      block |දිස්‌වා සංවිග්‌ගචිත්‌තං මං ඉමා ගාථා අභාසථ|
    count |212|
      block |ආතුරං කුණපං පූතිං පස්‌ස නන්‌දෙ සමුස්‌සයං|
      block |අසුභාය චිත්‌තං භාවෙහි එකග්‌ගං සුසමාහිතං|
    count |213|
      block |යථා ඉදං තථා එතං යථා එතං තථා ඉදං|
      block |දුග්‌ගන්‌ධං පූතිකං වාති බාලානං අභිනන්‌දිතං|
    count |214|
      block |එවමෙතං අවෙක්‌ඛන්‌තී රත්‌තින්‌දිවමතන්‌දිතා|
      block |තතො සකාය පඤ්‌ඤාය අභිනිබ්‌බිජ්‌ඣ දක්‌ඛසි|
    count |215|
      block |තතොහං අතිසංවිග්‌ගා සුත්‌වා ගාථා සුභාසිතා|
      block |තත්‍රට්‌ඨිතාවහං සන්‌තී අරහත්‌තමපාපුණිං|
    count |216|
      block |යත්‌ථ යත්‌ථ නිසින්‌නාහං සදා ඣානපරායනා|
      block |ජිනො තස්‌මිං ගුණෙ තුට්‌ඨො එතදග්‌ගෙ ඨපෙසි මං|
    count |217|
      block |කිලෙසා ඣාපිතා මය්‌හං…පෙ … විහරාමි අනාසවා|
    count |218|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |219|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං නන්‌දා භික්‌ඛුනී ජනපදකල්‍යාණී ඉමා ගාථායො අභාසිත්‌ථාති|
    stand |නන්‌දාථෙරියාපදානං පඤ්‌චමං|
  block |සොණාථෙරීඅපදානං|
    count |220|
      block |පදුමුත්‌තරො නාම ජිනො සබ්‌බධම්‌මාන පාරගූ|
      block |ඉතො සතසහස්‌සම්‌හි කප්‌පෙ උප්‌පජ්‌ජි නායකො|
    count |221|
      block |තදා සෙට්‌ඨිකුලෙ ජාතා සුඛිතා පූජිතා පියා|
      block |උපෙත්‌වා තං මුනිවරං අස්‌සොසිං මධුරං වචං|
    count |222|
      block |ආරද්‌ධවීරියානග්‌ගං වණ්‌ණෙසි භික්‌ඛුනිං ජිනො|
      block |තං සුත්‌වා මුදිතා හුත්‌වා කාරං කත්‌වාන සත්‌ථුනො|
    count |223|
      block |අභිවාදිය සම්‌බුද්‌ධං ඨානං තං පත්‌ථයිං තදා|
      block |අනුමොදි මහාවීරො සිජ්‌ඣතං පණිධී තව|
    count |224|
      block |සතසහස්‌සිතො කප්‌පෙ ඔක්‌කාකකුලසම්‌භවො|
      block |ගොතමො නාම ගොත්‌තෙන සත්‌ථා ලොකෙ භවිස්‌සති|
    count |225|
      block |තස්‌ස ධම්‌මෙසු දායාදා ඔරසා ධම්‌මනිම්‌මිතා|
      block |සොණාති නාම නාමෙන හෙස්‌සති සත්‌ථු සාවිකා|
    count |226|
      block |තං සුත්‌වා මුදිතා හුත්‌වා යාවජීවං තදා ජිනං|
      block |මෙත්‌තචිත්‌තා පරිචරිං පච්‌චයෙහි විනායකං|
    count |227|
      block |තෙන කම්‌මෙන සුකතෙන චෙතනාපණිධීහි ච|
      block |ජහිත්‌වා මානුසං දෙහං තාවතිංසමගච්‌ඡහං|
    count |228|
      block |පච්‌ඡිමෙ ච භවෙ දානි ජාතා සෙට්‌ඨිකුලෙ අහං|
      block |සාවත්‌ථියං පුරවරෙ ඉද්‌ධෙ ඵීතෙ මහද්‌ධනෙ|
    count |229|
      block |යදා ච යොබ්‌බනප්‌පත්‌තා ගන්‌ත්‌වා පතිකුලං අහං|
      block |දස පුත්‌තානි අජනිං සුරූපානි විසෙසතො|
    count |230|
      block |සුඛෙධිතා ච තෙ සබ්‌බෙ ජනනෙත්‌තමනොහරා|
      block |අමිත්‌තානම්‌පි රුචිතා මම පගෙව තෙ පියා|
    count |231|
      block |තතො මය්‌හං අකාමාය දසපුත්‌තපුරක්‌ඛතො|
      block |පබ්‌බජිත්‌ථ ස මෙ භත්‌තා දෙවදෙවස්‌ස සාසනෙ|
    count |232|
      block |තදෙකිකා විචින්‌තෙසිං ජීවිතෙනාලමත්‌ථු මෙ|
      block |චත්‌තාය පතිපුත්‌තෙහි වුඩ්‌ඪාය ච වරාකියා|
    count |233|
      block |අහම්‌පි තත්‌ථ ගච්‌ඡිස්‌සං සම්‌පත්‌තො යත්‌ථ මෙ පති|
      block |එවාහං චින්‌තයිත්‌වාන පබ්‌බජිං අනගාරියං|
    count |234|
      block |තතො ච මං භික්‌ඛුනියො එකං භික්‌ඛුනුපස්‌සයෙ|
      block |විහාය ගච්‌ඡුමොවාදං තාපෙහි උදකං ඉති|
    count |235|
      block |තදා උදකමාහිත්‌වා ඔකිරිත්‌වාන කුම්‌භියා|
      block |චුල්‌ලෙ ඨපෙත්‌වා ආසීනා තතො චිත්‌තං සමාදහිං|
    count |236|
      block |ඛන්‌ධෙ අනිච්‌චතො දිස්‌වා දුක්‌ඛතො ච අනත්‌තතො|
      block |ඛෙපෙත්‌වා ආසවෙ සබ්‌බෙ අරහත්‌තමපාපුණිං|
    count |237|
      block |තදාගන්‌ත්‌වා භික්‌ඛුනියො උණ්‌හොදකමපුච්‌ඡිසුං|
      block |තෙජොධාතුමධිට්‌ඨාය ඛිප්‌පං සන්‌තාපයිං ජලං|
    count |238|
      block |විම්‌හිතා තා ජිනවරං එතමත්‌ථමසාවයුං|
      block |තං සුත්‌වා මුදිතො නාථො ඉමං ගාථං අභාසථ|
    count |239|
      block |යො ච වස්‌සසතං ජීවෙ කුසීතො හීනවීරියො|
      block |එකාහං ජීවිතං සෙය්‍යො වීරියමාරභතො දළ්‌හං|
    count |240|
      block |ආරාධිතො මහාවීරො මයා සුප්‌පටිපත්‌තියා|
      block |ආරද්‌ධවීරියානග්‌ගං මමාහ ස මහාමුනි|
    count |241|
      block |කිලෙසා ඣාපිතා මය්‌හං…පෙ … විහරාමි අනාසවා|
    count |242|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |243|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං සොණා භික්‌ඛුනී ඉමා ගාථායො අභාසිත්‌ථාති|
    stand |සොණාථෙරියාපදානං ඡට්‌ඨං|
  block |භද්‌දකාපිලානීථෙරීඅපදානං|
    count |244|
      block |පදුමුත්‌තරො නාම ජිනො සබ්‌බධම්‌මාන පාරගූ|
      block |ඉතො සතසහස්‌සම්‌හි කප්‌පෙ උප්‌පජ්‌ජි නායකො|
    count |245|
      block |තදාහු හංසවතියං විදෙහො නාම නාමතො|
      block |සෙට්‌ඨී පහූතරතනො තස්‌ස ජායා අහොසහං|
    count |246|
      block |කදාචි සො නරාදිච්‌චං උපෙච්‌ච සපරිජ්‌ජනො|
      block |ධම්‌මමස්‌සොසි බුද්‌ධස්‌ස සබ්‌බදුක්‌ඛභයප්‌පහං|
    count |247|
      block |සාවකං ධුතවාදානං අග්‌ගං කිත්‌තෙසි නායකො|
      block |සුත්‌වා සත්‌තාහිකං දානං දත්‌වා බුද්‌ධස්‌ස තාදිනො|
    count |248|
      block |නිපච්‌ච සිරසා පාදෙ තං ඨානමභිපත්‌ථයිං|
      block |ස හාසයන්‌තො පරිසං තදා හි නරපුඞ්‌ගවො|
    count |249|
      block |සෙට්‌ඨිනො අනුකම්‌පාය ඉමා ගාථා අභාසථ|
      block |ලච්‌ඡසෙ පත්‌ථිතං ඨානං නිබ්‌බුතො හොහි පුත්‌තක|
    count |250|
      block |සතසහස්‌සිතො කප්‌පෙ ඔක්‌කාකකුලසම්‌භවො|
      block |ගොතමො නාම ගොත්‌තෙන සත්‌ථා ලොකෙ භවිස්‌සති|
    count |251|
      block |තස්‌ස ධම්‌මෙසු දායාදො ඔරසො ධම්‌මනිම්‌මිතො|
      block |කස්‌සපො නාම ගොත්‌තෙන හෙස්‌සති සත්‌ථු සාවකො|
    count |252|
      block |තං සුත්‌වා මුදිතො හුත්‌වා යාවජීවං තදා ජිනං|
      block |මෙත්‌තචිත්‌තො පරිචරි පච්‌චයෙහි විනායකං|
    count |253|
      block |සාසනං ජොතයිත්‌වාන සො මද්‌දිත්‌වා කුතිත්‌ථියෙ|
      block |වෙනෙය්‍යං විනයිත්‌වා ච නිබ්‌බුතො සො සසාවකො|
    count |254|
      block |නිබ්‌බුතෙ තම්‌හි ලොකග්‌ගෙ පූජනත්‌ථාය සත්‌ථුනො|
      block |ඤාතිමිත්‌තෙ සමානෙත්‌වා සහ තෙහි අකාරයි|
    count |255|
      block |සත්‌තයොජනිකං ථූපං උබ්‌බිද්‌ධං රතනාමයං|
      block |ජලන්‌තං සතරංසිංව සාලරාජංව ඵුල්‌ලිතං|
    count |256|
      block |සත්‌තසතසහස්‌සානි පාතියො තත්‌ථ කාරයි|
      block |නළග්‌ගී විය ජොතන්‌තී රතනෙහෙව සත්‌තහි|
    count |257|
      block |ගන්‌ධතෙලෙන පූරෙත්‌වා දීපානුජ්‌ජලයී තහිං|
      block |පූජනත්‌ථාය මහෙසිස්‌ස සබ්‌බභූතානුකම්‌පිනො|
    count |258|
      block |සත්‌තසතසහස්‌සානි පුණ්‌ණකුම්‌භානි කාරයි|
      block |රතනෙහෙව පුණ්‌ණානි පූජනත්‌ථාය මහෙසිනො|
    count |259|
      block |මජ්‌ඣෙ අට්‌ඨට්‌ඨකුම්‌භීනං උස්‌සිතා කඤ්‌චනග්‌ඝියො|
      block |අතිරොචන්‌ති වණ්‌ණෙන සරදෙව දිවාකරො|
    count |260|
      block |චතුද්‌වාරෙසු සොභන්‌ති තොරණා රතනාමයා|
      block |උස්‌සිතා ඵලකා රම්‌මා සොභන්‌ති රතනාමයා|
    count |261|
      block |විරොචන්‌ති පරික්‌ඛිත්‌තා අවටංසා සුනිම්‌මිතා|
      block |උස්‌සිතානි පටාකානි රතනානි විරොචරෙ|
    count |262|
      block |සුරත්‌තං සුකතං චිත්‌තං චෙතියං රතනාමයං|
      block |අතිරොචති වණ්‌ණෙන සසඤ්‌ඣොව දිවාකරො|
    count |263|
      block |ථූපස්‌ස වෙදියො තිස්‌සො හරිතාලෙන පූරයි|
      block |එකං මනොසිලායෙකං අඤ්‌ජනෙන ච එකිකං|
    count |264|
      block |පූජං එතාදිසං රම්‌මං කාරෙත්‌වා වරවාදිනො|
      block |අදාසි දානං සඞ්‌ඝස්‌ස යාවජීවං යථාබලං|
    count |265|
      block |සහාව සෙට්‌ඨිනා තෙන තානි පුඤ්‌ඤානි සබ්‌බසො|
      block |යාවජීවං කරිත්‌වාන සහාව සුගතිං ගතා|
    count |266|
      block |සම්‌පත්‌තියොනුභොත්‌වාන දෙවත්‌තෙ අථ මානුසෙ|
      block |ඡායා විය සරීරෙන සහ තෙනෙව සංසරිං|
    count |267|
      block |එකනවුතිතො කප්‌පෙ විපස්‌සී නාම නායකො|
      block |උප්‌පජ්‌ජි චාරුදස්‌සනො සබ්‌බධම්‌මවිපස්‌සකො|
    count |268|
      block |තදායං බන්‌ධුමතියං බ්‍රාහ්‌මණො සාධුසම්‌මතො|
      block |අඩ්‌ඪො සන්‌තො ගුණෙනාපි ධනෙන ච සුදුග්‌ගතො|
    count |269|
      block |තදාපි තස්‌සාහං ආසිං බ්‍රාහ්‌මණී සමචෙතසා|
      block |කදාචි සො දිජවරො සඞ්‌ගමෙසි මහාමුනිං|
    count |270|
      block |නිසින්‌නං ජනකායම්‌හි දෙසෙන්‌තං අමතං පදං|
      block |සුත්‌වා ධම්‌මං පමුදිතො අදාසි එකසාටකං|
    count |271|
      block |ඝරමෙකෙන වත්‌ථෙන ගන්‌ත්‌වානෙතං ස මබ්‍රවි|
      block |අනුමොද මහාපුඤ්‌ඤං දින්‌නං බුද්‌ධස්‌ස සාටකං|
    count |272|
      block |තදාහං අඤ්‌ජලිං කත්‌වා අනුමොදිං සුපීණිතා|
      block |සුදින්‌නො සාටකො සාමි බුද්‌ධසෙට්‌ඨස්‌ස තාදිනො|
    count |273|
      block |සුඛිතො සජ්‌ජිතො හුත්‌වා සංසරන්‌තො භවාභවෙ|
      block |බාරාණසිපුරෙ රම්‌මෙ රාජා ආසි මහීපති|
    count |274|
      block |තදා තස්‌ස මහෙසීහං ඉත්‌ථිගුම්‌බස්‌ස උත්‌තමා|
      block |තස්‌සාති දයිතා ආසිං පුබ්‌බස්‌නෙහෙන භත්‌තුනො|
    count |275|
      block |පිණ්‌ඩාය විචරන්‌තෙ තෙ අට්‌ඨ පච්‌චෙකනායකෙ|
      block |දිස්‌වා පමුදිතො හුත්‌වා දත්‌වා පිණ්‌ඩං මහාරහං|
    count |276|
      block |පුනො නිමන්‌තයිත්‌වාන කත්‌වා රතනමණ්‌ඩපං|
      block |කම්‌මාරෙහි කතං පත්‌තං සොවණ්‌ණං වත තත්‌තකං|
    count |277|
      block |සමානෙත්‌වාන තෙ සබ්‌බෙ තෙසං දානමදාසි සො|
      block |සොණ්‌ණාසනෙ පවිට්‌ඨානං පසන්‌නො සෙහි පාණිභි|
    count |278|
      block |තම්‌පි දානං සහාදාසිං කාසිරාජෙනහං තදා|
      block |පුනාහං බාරාණසියං ජාතා කාසිකගාමකෙ|
    count |279|
      block |කුටුම්‌බිකකුලෙ ඵීතෙ සුඛිතො සො සභාතුකො|
      block |ජෙට්‌ඨස්‌ස භාතුනො ජායා අහොසිං සුපතිබ්‌බතා|
    count |280|
      block |පච්‌චෙකබුද්‌ධං දිස්‌වාන කනියස්‌ස මම භත්‌තුනො|
      block |භාගන්‌නං තස්‌ස දත්‌වාන ආගතෙ තම්‌හි පාවදිං|
    count |281|
      block |නාභිනන්‌දිත්‌ථ සො දානං තතො තස්‌ස අදාසහං|
      block |උඛා ආනිය තං අන්‌නං පුනො තස්‌සෙව සො අදා|
    count |282|
      block |තදන්‌නං ඡඩ්‌ඩයිත්‌වාන දුට්‌ඨා බුද්‌ධස්‌සහං තදා|
      block |පත්‌තං කලලපුණ්‌ණං තං අදාසිං තස්‌ස තාදිනො|
    count |283|
      block |දානෙ ච ගහණෙ චෙව අපචෙ පදුසෙපි ච|
      block |සමචිත්‌තමුඛං දිස්‌වා තදාහං සංවිජිං භුසං|
    count |284|
      block |පුනො පත්‌තං ගහෙත්‌වාන සොධයිත්‌වා සුගන්‌ධිනා|
      block |පසන්‌නචිත්‌තා පූරෙත්‌වා සඝතං සක්‌කරං අදං|
    count |285|
      block |යත්‌ථ යත්‌ථූපපජ්‌ජාමි සුරූපා හොමි දානතො|
      block |බුද්‌ධස්‌ස අපකාරෙන දුග්‌ගන්‌ධා වදනෙන ච|
    count |286|
      block |පුන කස්‌සපවීරස්‌ස නිධායන්‌තම්‌හි චෙතියෙ|
      block |සොවණ්‌ණං ඉට්‌ඨකං වරං අදාසිං මුදිතා අහං|
    count |287|
      block |චතුජ්‌ජාතෙන ගන්‌ධෙන නිචයිත්‌වා තමිට්‌ඨකං|
      block |මුත්‌තා දුග්‌ගන්‌ධදොසම්‌හා සබ්‌බඞ්‌ගසුසමාගතා|
    count |288|
      block |සත්‌තපාතිසහස්‌සානි රතනෙහෙව සත්‌තහි|
      block |කාරෙත්‌වා ඝතපූරානි වට්‌ටීනි ච සහස්‌සසො|
    count |289|
      block |පක්‌ඛිපිත්‌වා පදීපෙත්‌වා ඨපයිං සත්‌තපන්‌තියො|
      block |පූජනත්‌ථං ලොකනාථස්‌ස විප්‌පසන්‌නෙන චෙතසා|
    count |290|
      block |තදාපි තම්‌හි පුඤ්‌ඤම්‌හි භාගිනීයි විසෙසතො|
      block |පුන කාසීසු සඤ්‌ජාතො සුමිත්‌තා ඉති විස්‌සුතො|
    count |291|
      block |තස්‌සාහං භරියා ආසිං සුඛිතා සජ්‌ජිතා පියා|
      block |තදා පච්‌චෙකමුනිනො අදාසිං ඝනවෙඨනං|
    count |292|
      block |තස්‌සාපි භාගිනී ආසිං මොදිත්‌වා දානමුත්‌තමං|
      block |පුනාපි කාසිරට්‌ඨම්‌හි ජාතො කොලියජාතියා|
    count |293|
      block |තදා කොලියපුත්‌තානං සතෙහි සහ පඤ්‌චහි|
      block |පඤ්‌චපච්‌චෙකබුද්‌ධානං සතානි සමුපට්‌ඨහි|
    count |294|
      block |තෙමාසං තප්‌පයිත්‌වාන අදාසි ච තිචීවරෙ|
      block |ජායා තස්‌ස තදා ආසිං පුඤ්‌ඤකම්‌මපථානුගා|
    count |295|
      block |තතො චුතො අහු රාජා නන්‌දො නාම මහායසො|
      block |තස්‌සාපි මහෙසී ආසිං සබ්‌බකාමසමිද්‌ධිනී|
    count |296|
      block |තදා රාජා භවිත්‌වාන බ්‍රහ්‌මදත්‌තො මහීපති|
      block |පදුමවතීපුත්‌තානං පච්‌චෙකමුනිනං තදා|
    count |297|
      block |සතානි පඤ්‌චනූනානි යාවජීවං උපට්‌ඨහිං|
      block |රාජුය්‍යානෙ නිවාසෙත්‌වා නිබ්‌බුතානි ච පූජයිං|
    count |298|
      block |චෙතියානි ච කාරෙත්‌වා පබ්‌බජිත්‌වා උභො මයං|
      block |භාවෙත්‌වා අප්‌පමඤ්‌ඤායො බ්‍රහ්‌මලොකං අගම්‌හසෙ|
    count |299|
      block |තතො චුතො මහාතිත්‌ථෙ සුජාතො පිප්‌ඵලායනො|
      block |මාතා සුමනදෙවීති කොසිගොත්‌තො දිජො පිතා|
    count |300|
      block |අහං මද්‌දෙ ජනපදෙ සාකලාය පුරුත්‌තමෙ|
      block |කප්‌පිලස්‌ස දිජස්‌සාසිං ධීතා මාතා සුචීමති|
    count |301|
      block |ඝනකඤ්‌චනබිම්‌බෙන නිම්‌මිනිත්‌වාන මං පිතා|
      block |අදා කස්‌සපධීරස්‌ස කාමෙහි වජ්‌ජිතස්‌සමං|
    count |302|
      block |කදාචි සො කාරුණිකො ගන්‌ත්‌වා කම්‌මන්‌තපෙක්‌ඛකො|
      block |කාකාදිකෙහි ඛජ්‌ජන්‌තෙ පාණෙ දිස්‌වාන සංවිජි|
    count |303|
      block |ඝරෙවාහං තිලෙ ජාතෙ දිස්‌වානාතපතාපනෙ|
      block |කිමි කාකෙහි ඛජ්‌ජන්‌තෙ සංවෙගමලභිං තදා|
    count |304|
      block |තදා සො පබ්‌බජී ධීරො අහං තමනුපබ්‌බජිං|
      block |පඤ්‌චවස්‌සානි නිවසිං පරිබ්‌බාජවතෙ අහං|
    count |305|
      block |යදා පබ්‌බජිතා ආසි ගොතමී ජිනපොසිකා|
      block |තදාහං තමුපගන්‌ත්‌වා බුද්‌ධෙන අනුසාසිතා|
    count |306|
      block |න චිරෙනෙව කාලෙන අරහත්‌තමපාපුණිං|
      block |අහො කල්‍යාණමිත්‌තත්‌තං කස්‌සපස්‌ස සිරීමතො|
    count |307|
      block |සුතො බුද්‌ධස්‌ස දායාදො කස්‌සපො සුසමාහිතො|
      block |පුබ්‌බෙනිවාසං යො වෙදි සග්‌ගාපායඤ්‌ච පස්‌සති|
    count |308|
      block |අථො ජාතික්‌ඛයං පත්‌තො අභිඤ්‌ඤාවොසිතො මුනි|
      block |එතාහි තීහි විජ්‌ජාහි තෙවිජ්‌ජො හොති බ්‍රාහ්‌මණො|
    count |309|
      block |තථෙව භද්‌දකාපිලානී තෙවිජ්‌ජා මච්‌චුහායිනී|
      block |ධාරෙති අන්‌තිමං දෙහං ජිත්‌වා මාරං සවාහනං|
    count |310|
      block |දිස්‌වා ආදීනවං ලොකෙ උභො පබ්‌බජිතා මයං|
      block |ත්‍යම්‌හ ඛීණාසවා දන්‌තා සීතිභූතාම්‌හ නිබ්‌බුතා|
    count |311|
      block |කිලෙසා ඣාපිතා මය්‌හං…පෙ … විහරාමි අනාසවා|
    count |312|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |313|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං භද්‌දකාපිලානී භික්‌ඛුනී ඉමා ගාථායො අභාසිත්‌ථාති|
    stand |භද්‌දකාපිලානීථෙරියාපදානං සත්‌තමං|
  block |යසොධරාථෙරීඅපදානං|
    count |314|
      block |එකස්‌මිං සමයෙ රම්‌මෙ ඉද්‌ධෙ රාජගහෙ පුරෙ|
      block |පබ්‌භාරම්‌හි වරෙකම්‌හි වසන්‌තෙ නරනායකෙ|
    count |315|
      block |වසන්‌තියා තම්‌හි නගරෙ රම්‌මෙ භික්‌ඛුනුපස්‌සයෙ|
      block |යසොධරාභික්‌ඛුනියා එවං ආසි විතක්‌කිතං|
    count |316|
      block |සුද්‌ධොදනො මහාරාජා ගොතමී ච පජාපතී|
      block |අභිඤ්‌ඤාතා මහාථෙරා ථෙරියො ච මහිද්‌ධිකා|
    count |317|
      block |සන්‌තිං ගතාව ආසුං තෙ දීපච්‌චීව නිරාසවා|
      block |ලොකනාථෙ ධරන්‌තෙව අහම්‌පි ච සිවං පදං|
    count |318|
      block |ගමිස්‌සාමීති චින්‌තෙත්‌වා පස්‌සන්‌තී ආයුමත්‌තනො|
      block |පස්‌සිත්‌වා ආයුසඞ්‌ඛාරං තදහෙව ඛයං ගතං|
    count |319|
      block |පත්‌තචීවරමාදාය නික්‌ඛමිත්‌වා සකස්‌සමා|
      block |පුරක්‌ඛතා භික්‌ඛුනීභි සතෙහි සහස්‌සෙහි සා|
    count |320|
      block |මහිද්‌ධිකා මහාපඤ්‌ඤා සම්‌බුද්‌ධං උපසඞ්‌කමි|
      block |සම්‌බුද්‌ධං අභිවාදෙත්‌වා සත්‌ථුනො චක්‌කලක්‌ඛණෙ|
      block |නිසින්‌නා එකමන්‌තම්‌හි ඉදං වචනමබ්‍රවි|
    count |321|
      block |අට්‌ඨසත්‌තතිවස්‌සාහං පච්‌ඡිමො වත්‌තතෙ වයො|
      block |පබ්‌භාරම්‌හි අනුප්‌පත්‌තා ආරොචෙමි මහාමුනි|
    count |322|
      block |පරිපක්‌කො වයො මය්‌හං පරිත්‌තං මම ජීවිතං|
      block |පහාය වො ගමිස්‌සාමි කතං මෙ සරණමත්‌තනො|
    count |323|
      block |වයම්‌හි පච්‌ඡිමෙ කාලෙ මරණං උපරුද්‌ධති|
      block |අජ්‌ජරත්‌තිං මහාවීර පාපුණිස්‌සාමි නිබ්‌බුතිං|
    count |324|
      block |නත්‌ථි ජාති ජරා බ්‍යාධි මරණඤ්‌ච මහාමුනෙ|
      block |අජරාමරණං පුරං ගමිස්‌සාමි අසඞ්‌ඛතං|
    count |325|
      block |යාවතා පරිසා නාම සමුපාසන්‌ති සත්‌ථුනො|
      block |අපරාධමජානන්‌තී ඛමන්‌තං සම්‌මුඛා මුනෙ|
    count |326|
      block |සංසරිත්‌වා ච සංසාරෙ ඛලිතඤ්‌චෙ මමං තයි|
      block |ආරොචෙමි මහාවීර අපරාධං ඛමස්‌සු මෙ|
    count |327|
      block |සුත්‌වාන වචනං තස්‌සා මුනින්‌දො ඉදමබ්‍රවි|
      block |කිමුත්‌තරං තෙ වක්‌ඛාමි නිබ්‌බානාය වජන්‌තියා|
    count |328|
      block |ඉද්‌ධිඤ්‌චාපි නිදස්‌සෙහි මම සාසනකාරිකෙ|
      block |පරිසානඤ්‌ච සබ්‌බාසං කඞ්‌ඛං ඡින්‌දස්‌සු යාවතා|
    count |329|
      block |සුත්‌වා තං මුනිනො වාචං භික්‌ඛුනී සා යසොධරා|
      block |වන්‌දිත්‌වා මුනිරාජං තං ඉදං වචනමබ්‍රවි|
    count |330|
      block |යසොධරා අහං වීර අගාරෙ තෙ පජාපති|
      block |සාකියම්‌හි කුලෙ ජාතා ඉත්‌ථිඅඞ්‌ගෙ පතිට්‌ඨිතා|
    count |331|
      block |ථීනං සතසහස්‌සානං නවුතීනං ඡදුත්‌තරි|
      block |අගාරෙ තෙ අහං වීර පාමොක්‌ඛා සබ්‌බා ඉස්‌සරා|
    count |332|
      block |රූපාචාරගුණූපෙතා යොබ්‌බනට්‌ඨා පියංවදා|
      block |සබ්‌බා මං අපචායන්‌ති දෙවතා විය මානුසා|
    count |333|
      block |කඤ්‌ඤාසතසහස්‌සපමුඛා සක්‍යපුත්‌තනිවෙසනෙ|
      block |සමානසුඛදුක්‌ඛතා දෙවතා විය නන්‌දනෙ|
    count |334|
      block |කාමධාතුමතික්‌කම්‌ම සණ්‌ඨිතා රූපධාතුයා|
      block |රූපෙන සදිසා නත්‌ථි ඨපෙත්‌වා ලොකනායකං|
    count |335|
      block |සම්‌බුද්‌ධං අභිවාදෙත්‌වා ඉද්‌ධිං දස්‌සෙසි සත්‌ථුනො|
      block |නෙකා නානාවිධාකාරා මහාඉද්‌ධීපි දස්‌සයී|
    count |336|
      block |චක්‌කවාළසමං කායං සීසං උත්‌තරතො කුරු|
      block |උභො පක්‌ඛා දුවෙ දීපා ජම්‌බුදීපං සරීරතො|
    count |337|
      block |දක්‌ඛිණඤ්‌ච සරං පිඤ්‌ඡං නානාසාඛා තු පත්‌තකා|
      block |චන්‌දඤ්‌ච සූරියඤ්‌චක්‌ඛි මෙරුපබ්‌බතතො සිඛං|
    count |338|
      block |චක්‌කවාලගිරිං තුණ්‌ඩං ජම්‌බුරුක්‌ඛං සමූලකං|
      block |බීජමානා උපාගන්‌ත්‌වා වන්‌දන්‌තී ලොකනායකං|
    count |339|
      block |හත්‌ථිවණ්‌ණං තථෙවස්‌සං පබ්‌බතං ජලධිං තථා|
      block |චන්‌දිමං සූරියං මෙරුං සක්‌කවණ්‌ණඤ්‌ච දස්‌සයි|
    count |340|
      block |යසොධරා අහං වීර පාදෙ වන්‌දාමි චක්‌ඛුම|
      block |සහස්‌සලොකධාතූනං ඵුල්‌ලපද්‌මෙන ඡාදයි|
    count |341|
      block |බ්‍රහ්‌මවණ්‌ණඤ්‌ච මාපෙත්‌වා ධම්‌මං දෙසෙසි සුඤ්‌ඤතං|
      block |යසොධරා අහං වීර පාදෙ වන්‌දාමි චක්‌ඛුම|
    count |342|
      block |ඉද්‌ධීසු ච වසී හොමි දිබ්‌බාය සොතධාතුයා|
      block |චෙතොපරියඤාණස්‌ස වසී හොමි මහාමුනි|
    count |343|
      block |පුබ්‌බෙනිවාසං ජානාමි දිබ්‌බචක්‌ඛු විසොධිතං|
      block |සබ්‌බාසවපරික්‌ඛීණා නත්‌ථි දානි පුනබ්‌භවො|
    count |344|
      block |අත්‌ථධම්‌මනිරුත්‌තීසු පටිභානෙ තථෙව ච|
      block |ඤාණං මය්‌හං මහාවීර උප්‌පන්‌නං තව සන්‌තිකෙ|
    count |345|
      block |පුබ්‌බානං ලොකනාථානං සඞ්‌ගමං තෙ නිදස්‌සිතං|
      block |අධිකාරං බහුං මය්‌හං තුය්‌හත්‌ථාය මහාමුනෙ|
    count |346|
      block |යං මය්‌හං පූරිතං කම්‌මං කුසලං සරසෙ මුනෙ|
      block |තුය්‌හත්‌ථාය මහාවීර පුඤ්‌ඤං උපචිතං මයා|
    count |347|
      block |අභබ්‌බට්‌ඨානෙ වජ්‌ජෙත්‌වා වාරයිත්‌වා අනාචරං|
      block |තුය්‌හත්‌ථාය මහාවීර සඤ්‌චත්‌තං ජීවිතං මයා|
    count |348|
      block |නෙකකොටිසහස්‌සානි භරියත්‌ථායදාසි මං|
      block |න තත්‌ථ විමනා හොමි තුය්‌හත්‌ථාය මහාමුනි|
    count |349|
      block |නෙකකොටිසහස්‌සානි උපකාරායදාසි මං|
      block |න තත්‌ථ විමනා හොමි තුය්‌හත්‌ථාය මහාමුනි|
    count |350|
      block |නෙකකොටිසහස්‌සානි භොජනත්‌ථායදාසි මං|
      block |න තත්‌ථ විමනා හොමි තුය්‌හත්‌ථාය මහාමුනි|
    count |351|
      block |නෙකකොටිසහස්‌සානි ජීවිතානි පරිච්‌චජිං|
      block |භයමොක්‌ඛං කරිස්‌සන්‌ති දදාමි මම ජීවිතං|
    count |352|
      block |අඞ්‌ගගතෙ අලඞ්‌කාරෙ වත්‌ථෙ නානාවිධෙ බහූ|
      block |ඉත්‌ථිමණ්‌ඩෙ න ගූහාමි තුය්‌හත්‌ථාය මහාමුනි|
    count |353|
      block |ධනධඤ්‌ඤපරිච්‌චාගං ගාමානි නිගමානි ච|
      block |ඛෙත්‌තං පුත්‌තා ච ධීතා ච පරිච්‌චත්‌තා මහාමුනි|
    count |354|
      block |හත්‌ථී අස්‌සා ගවා චාපි දාසියො පරිචාරිකා|
      block |තුය්‌හත්‌ථාය මහාවීර පරිච්‌චත්‌තා අසඞ්‌ඛියා|
    count |355|
      block |යං මය්‌හං පටිමන්‌තෙසි දානං දස්‌සාමි යාචකෙ|
      block |විමනං මෙ න පස්‌සාමි දදතො දානමුත්‌තමං|
    count |356|
      block |නානාවිධං බහුං දුක්‌ඛං සංසාරෙ ච බහුබ්‌බිධෙ|
      block |තුය්‌හත්‌ථාය මහාවීර අනුභුත්‌තං අසඞ්‌ඛියං|
    count |357|
      block |සුඛප්‌පත්‌තානුමොදාමි න ච දුක්‌ඛෙසු දුම්‌මනා|
      block |සබ්‌බත්‌ථ තුලිතා හොමි තුය්‌හත්‌ථාය මහාමුනි|
    count |358|
      block |අනුමග්‌ගෙන සම්‌බුද්‌ධො යං ධම්‌මං අභිනීහරි|
      block |අනුභොත්‌වා සුඛං දුක්‌ඛං පත්‌තො බොධිං මහාමුනි|
    count |359|
      block |බ්‍රහ්‌මදෙවඤ්‌ච සම්‌බුද්‌ධං ගොතමං ලොකනායකං|
      block |අඤ්‌ඤෙසං ලොකනාථානං සඞ්‌ගමං තෙ බහුං මයා|
    count |360|
      block |අධිකාරං බහුං මය්‌හං තුය්‌හත්‌ථාය මහාමුනි|
      block |ගවෙසතො බුද්‌ධධම්‌මෙ අහං තෙ පරිචාරිකා|
    count |361|
      block |කප්‌පෙ ච සතසහස්‌සෙ චතුරො ච අසඞ්‌ඛියෙ|
      block |දීපඞ්‌කරො මහාවීරො උප්‌පජ්‌ජි ලොකනායකො|
    count |362|
      block |පච්‌චන්‌තදෙසවිසයෙ නිමන්‌තෙත්‌වා තථාගතං|
      block |තස්‌ස ආගමනං මග්‌ගං සොධෙන්‌ති තුට්‌ඨමානසා|
    count |363|
      block |තෙන කාලෙන සො ආසි සුමෙධො නාම බ්‍රාහ්‌මණො|
      block |මග්‌ගඤ්‌ච පටියාදෙසි ආයතො සබ්‌බදස්‌සිනො|
    count |364|
      block |තෙන කාලෙනහං ආසිං කඤ්‌ඤා බ්‍රාහ්‌මණසම්‌භවා|
      block |සුමිත්‌තානාම නාමෙන උපගච්‌ඡිං සමාගමං|
    count |365|
      block |අට්‌ඨ උප්‌පලහත්‌ථානි පූජනත්‌ථාය සත්‌ථුනො|
      block |ආදාය ජනසංමජ්‌ඣෙ අද්‌දසං ඉසි මුග්‌ගතං|
    count |366|
      block |චිරානුගතං දයිතං අතික්‌කන්‌තං මනොහරං|
      block |දිස්‌වා තදා අමඤ්‌ඤිස්‌සං සඵලං ජීවිතං මම|
    count |367|
      block |පරක්‌කමං තං සඵලං අද්‌දසං ඉසිනො තදා|
      block |පුබ්‌බකම්‌මෙන සම්‌බුද්‌ධෙ චිත්‌තඤ්‌චාපි පසීදි මෙ|
    count |368|
      block |භිය්‍යො චිත්‌තං පසාදෙසිං ඉසෙ උග්‌ගතමානසෙ|
      block |දෙය්‍යං අඤ්‌ඤං න පස්‌සාමි දෙමි පුප්‌ඵානි තෙ ඉසි|
    count |369|
      block |පඤ්‌චහත්‌ථා තව හොන්‌තු තයො හොන්‌තු මමං ඉසෙ|
      block |තෙන සද්‌ධිං සමා හොන්‌තු බොධත්‌ථාය තවං ඉසෙ|
    stand |චතුත්‌ථං භාණවාරං|
    count |370|
      block |ඉසි ගහෙත්‌වා පුප්‌ඵානි ආගච්‌ඡන්‌තං මහායසං|
      block |පූජෙසි ජනසංමජ්‌ඣෙ බොධත්‌ථාය මහාඉසි|
    count |371|
      block |පස්‌සිත්‌වා ජනසංමජ්‌ඣෙ දීපඞ්‌කරො මහාමුනි|
      block |වියාකාසි මහාවීරො ඉසි මුග්‌ගතමානසං|
    count |372|
      block |අපරිමෙය්‍යෙ ඉතො කප්‌පෙ දීපඞ්‌කරො මහාමුනි|
      block |මම කම්‌මං වියාකාසි උජුභාවං මහාමුනි|
    count |373|
      block |සමචිත්‌තා සමකම්‌මා සමකාරී භවිස්‌සති|
      block |පියා හෙස්‌සති කම්‌මෙන තුය්‌හත්‌ථාය මහාඉසි|
    count |374|
      block |සුදස්‌සනා සුපියා ච මනාපා පියවාදිනී|
      block |තස්‌ස ධම්‌මෙසු දායාදා විහරිස්‌සති ඉද්‌ධිකා|
    count |375|
      block |යථාපි භණ්‌ඩසාමුග්‌ගං අනුරක්‌ඛති සාමිනො|
      block |එවං කුසලධම්‌මානං අනුරක්‌ඛිස්‌සතෙ අයං|
    count |376|
      block |තස්‌ස තෙ අනුකම්‌පන්‌තී පූරයිස්‌සති පාරමී|
      block |සීහොව පඤ්‌ජරං භෙත්‌වා පාපුණිස්‌සති බොධියං|
    count |377|
      block |අපරිමෙය්‍යෙ ඉතො කප්‌පෙ යං මං බුද්‌ධො වියාකරී|
      block |තං වාචං අනුමොදෙන්‌තී එවංකාරී භවිං අහං|
    count |378|
      block |තස්‌ස කම්‌මස්‌ස සුකතස්‌ස තත්‌ථ චිත්‌තං පසාදයිං|
      block |දෙවමනුස්‌සකං යොනිං අනුභොත්‌වා අසඞ්‌ඛියං|
    count |379|
      block |සුඛදුක්‌ඛෙනුභොත්‌වාහං දෙවෙසු මානුසෙසු ච|
      block |පච්‌ඡිමෙ භවෙ සම්‌පත්‌තෙ අජායිං සාකියෙ කුලෙ|
    count |380|
      block |රූපවතී භොගවතී යසසීලවතී තතො|
      block |සබ්‌බඞ්‌ගසම්‌පදා හොමි කුලෙසු අභිසක්‌කතා|
    count |381|
      block |ලාභං සිලොකං සක්‌කාරං ලොකධම්‌මසමාගමං|
      block |චිත්‌තඤ්‌ච දුක්‌ඛිතං නත්‌ථි වසාමි අකුතොභයා|
    count |382|
      block |වුත්‌තඤ්‌හෙතං භගවතා රඤ්‌ඤො අන්‌තෙපුරෙ තදා|
      block |ඛත්‌තියානං පුරෙ වීර උපකාරඤ්‌ච නිද්‌දිසි|
    count |383|
      block |උපකාරා ච යා නාරී යා ච නාරී සුඛෙ දුඛෙ|
      block |අත්‌ථක්‌ඛායී ච යා නාරී යා ච නාරීනුකම්‌පිකා|
    count |384|
      block |පඤ්‌චකොටිසතා බුද්‌ධා නවකොටිසතානි ච|
      block |එතෙසං දෙවදෙවානං මහාදානං පවත්‌තයිං|
    count |385|
      block |අධිකාරං මහා මය්‌හං ධම්‌මරාජ සුණොහි මෙ|
      block |එකාදසකොටිසතා බුද්‌ධා ද්‌වාදස කොටියො|
    count |386|
      block |එතෙසං දෙවදෙවානං මහාදානං පවත්‌තයිං|
      block |අධිකාරං මහා මය්‌හං ධම්‌මරාජ සුණොහි මෙ|
    count |387|
      block |වීසකොටිසතා බුද්‌ධා තිංසකොටිසතානි ච|
      block |එතෙසං දෙවදෙවානං මහාදානං පවත්‌තයිං|
    count |388|
      block |අධිකාරං මහා මය්‌හං ධම්‌මරාජ සුණොහි මෙ|
      block |චත්‌තාලීසකොටිසතා පඤ්‌ඤාස කොටිසතානි ච|
    count |389|
      block |එතෙසං දෙවදෙවානං මහාදානං පවත්‌තයිං|
      block |අධිකාරං මහා මය්‌හං ධම්‌මරාජ සුණොහි මෙ|
    count |390|
      block |සට්‌ඨිකොටිසතා බුද්‌ධා සත්‌තතිකොටිසතානි ච|
      block |එතෙසං දෙවදෙවානං මහාදානං පවත්‌තයිං|
    count |391|
      block |අධිකාරං මහා මය්‌හං ධම්‌මරාජ සුණොහි මෙ|
      block |අසීතිකොටිසතා බුද්‌ධා නවුතිකොටිසතානි ච|
    count |392|
      block |එතෙසං දෙවදෙවානං මහාදානං පවත්‌තයිං|
      block |අධිකාරං මහා මය්‌හං ධම්‌මරාජ සුණොහි මෙ|
    count |393|
      block |කොටිසතසහස්‌සානි හොන්‌ති ලොකග්‌ගනායකා|
      block |එතෙසං දෙවදෙවානං මහාදානං පවත්‌තයිං|
    count |394|
      block |අධිකාරං මහා මය්‌හං ධම්‌මරාජ සුණොහි මෙ|
      block |නවකොටිසහස්‌සානි අපරෙ ලොකනායකා|
    count |395|
      block |එතෙසං දෙවදෙවානං මහාදානං පවත්‌තයිං|
      block |අධිකාරං මහා මය්‌හං ධම්‌මරාජ සුණොහි මෙ|
    count |396|
      block |කොටිසතසහස්‌සානි පඤ්‌චාසීතිමහෙසිනං|
      block |පඤ්‌චාසීතිකොටිසතා සත්‌තතිංසා ච කොටියො|
    count |397|
      block |එතෙසං දෙවදෙවානං මහාදානං පවත්‌තයිං|
      block |අධිකාරං මහා මය්‌හං ධම්‌මරාජ සුණොහි මෙ|
    count |398|
      block |පච්‌චෙකබුද්‌ධා වීතරාගා අට්‌ඨට්‌ඨමකකොටියො|
      block |අධිකාරං මහා මය්‌හං ධම්‌මරාජ සුණොහි මෙ|
    count |399|
      block |ඛීණාසවා වීතමලා අසඞ්‌ඛියා බුද්‌ධසාවකා|
      block |අධිකාරං මහා මය්‌හං ධම්‌මරාජ සුණොහි මෙ|
    count |400|
      block |එවං ධම්‌මෙ සුචිණ්‌ණානං සදා ධම්‌මස්‌ස චාරිනං|
      block |ධම්‌මචාරී සුඛං සෙති අස්‌මිං ලොකෙ පරම්‌හි ච|
    count |401|
      block |ධම්‌මං චරෙ සුචරිතං න නං දුච්‌චරිතං චරෙ|
      block |ධම්‌මචාරී සුඛං සෙති අස්‌මිං ලොකෙ පරම්‌හි ච|
    count |402|
      block |නිබ්‌බින්‌දිත්‌වාන සංසාරෙ පබ්‌බජිං අනගාරියං|
      block |සහස්‌සපරිවාරෙන පබ්‌බජිත්‌වා අකිඤ්‌චනා|
    count |403|
      block |අගාරං විජහිත්‌වාන පබ්‌බජිං අනගාරියං|
      block |අඩ්‌ඪමාසෙ අසම්‌පත්‌තෙ චතුසච්‌චමපාපුණිං|
    count |404|
      block |චීවරං පිණ්‌ඩපාතඤ්‌ච පච්‌චයං සයනාසනං|
      block |උපනෙන්‌ති බහූ ජනා සාගරෙයෙව ඌමියො|
    count |405|
      block |කිලෙසා ඣාපිතා මය්‌හං…පෙ … විහරාමි අනාසවා|
    count |406|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |407|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    count |408|
      block |එවං බහුවිධං දුක්‌ඛං සම්‌පත්‌තී ච බහුබ්‌බිධා|
      block |විසුද්‌ධිභාවං සම්‌පත්‌තා ලභාමි සබ්‌බසම්‌පදා|
    count |409|
      block |යා දදාති සකත්‌තානං පුඤ්‌ඤත්‌ථාය මහෙසිනො|
      block |සහායසම්‌පදා හොන්‌ති නිබ්‌බානපදමසඞ්‌ඛතං|
    count |410|
      block |පරික්‌ඛීණං අතීතඤ්‌ච පච්‌චුප්‌පන්‌නං අනාගතං|
      block |සබ්‌බකම්‌මං මමං ඛීණං පාදෙ වන්‌දාමි චක්‌ඛුම|
    block |ඉත්‌ථං සුදං යසොධරා භික්‌ඛුනී භගවතො සම්‌මුඛා ඉමා ගාථායො අභාසිත්‌ථාති|
    stand |යසොධරාථෙරියාපදානං අට්‌ඨමං|
  block |යසොධරාපමුඛදසභික්‌ඛුනීසහස්‌සඅපදානං|
    count |411|
      block |කප්‌පෙ ච සතසහස්‌සෙ චතුරො ච අසඞ්‌ඛියෙ|
      block |දීපඞ්‌කරො නාම ජිනො උප්‌පජ්‌ජි ලොකනායකො|
    count |412|
      block |දීපඞ්‌කරො මහාවීරො වියාකාසි විනායකො|
      block |සුමෙධඤ්‌ච සුමිත්‌තඤ්‌ච සමානසුඛදුක්‌ඛතං|
    count |413|
      block |සදෙවකඤ්‌ච පස්‌සන්‌තො විචරන්‌තො සදෙවකං|
      block |තෙසං පකිත්‌තනෙ අම්‌හෙ උපගම්‌ම සමාගමං|
    count |414|
      block |අම්‌හං සබ්‌බපති හොහි අනාගතසමාගමෙ|
      block |සබ්‌බාව තුය්‌හං භරියා මනාපා පියවාදිකා|
    count |415|
      block |දානං සීලමයං සබ්‌බං භාවනා ච සුභාවිතා|
      block |දීඝරත්‌තඤ්‌ච නො සබ්‌බං පරිච්‌චත්‌තං මහාමුනෙ|
    count |416|
      block |ගන්‌ධං විලෙපනං මාලං දීපඤ්‌ච රතනාමයං|
      block |යංකිඤ්‌චි පත්‌ථිතං සබ්‌බං පරිච්‌චත්‌තං මහාමුනි|
    count |417|
      block |අඤ්‌ඤං වාපි කතං කම්‌මං පරිභොගඤ්‌ච මානුසං|
      block |දීඝරත්‌තඤ්‌හි නො සබ්‌බං පරිච්‌චත්‌තං මහාමුනි|
    count |418|
      block |අනෙකජාතිසංසාරං බහුං පුඤ්‌ඤම්‌පි නො කතං|
      block |ඉස්‌සරමනුභොත්‌වාන සංසරිත්‌වා භවාභවෙ|
    count |419|
      block |පච්‌ඡිමෙ භවෙ සම්‌පත්‌තෙ සක්‍යපුත්‌තනිවෙසනෙ|
      block |නානාකුලූපපන්‌නායො අච්‌ඡරා කාමවණ්‌ණිනී|
    count |420|
      block |ලාභග්‌ගෙන යසං පත්‌තා පූජිතා සබ්‌බසක්‌කතා|
      block |ලාභියො අන්‌නපානානං සදා සම්‌මානිතා මයං|
    count |421|
      block |අගාරං පජහිත්‌වාන පබ්‌බජිම්‌හනගාරියං|
      block |අඩ්‌ඪමාසෙ අසම්‌පත්‌තෙ සබ්‌බා පත්‌තාම්‌හ නිබ්‌බුතිං|
    count |422|
      block |ලාභියො අන්‌නපානානං වත්‌ථසෙනාසනානි ච|
      block |උපෙන්‌ති පච්‌චයා සබ්‌බෙ සදා සක්‌කතපූජිතා|
    count |423|
      block |කිලෙසා ඣාපිතා අම්‌හං…පෙ … විහරාම අනාසවා|
    count |424|
      block |ස්‌වාගතං වත නො ආසි…පෙ … කතං බුද්‌ධස්‌ස සාසනං|
    count |425|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං යසොධරාපමුඛානි දසභික්‌ඛුනීසහස්‌සානි භගවතො සම්‌මුඛා ඉමා ගාථායො අභාසිත්‌ථාති|
    stand |යසොධරාපමුඛදසභික්‌ඛුනීසහස්‌සාපදානං නවමං|
  block |යසොධරාපමුඛඅට්‌ඨාරසභික්‌ඛුනීසහස්‌සඅපදානං|
    count |426|
      block |අට්‌ඨාරසසහස්‌සානි භික්‌ඛුනී සක්‍යසම්‌භවා|
      block |යසොධරාපමුඛානි සම්‌බුද්‌ධං උපසඞ්‌කමුං|
    count |427|
      block |අට්‌ඨාරසසහස්‌සානි සබ්‌බා හොන්‌ති මහිද්‌ධිකා|
      block |වන්‌දන්‌තී මුනිනො පාදෙ ආරොචෙන්‌ති යථාබලං|
    count |428|
      block |ජාති ඛීණා ජරා බ්‍යාධි මරණඤ්‌ච මහාමුනි|
      block |අනාසවං පදං සන්‌තං අමතං යාම නායක|
    count |429|
      block |ඛලිතඤ්‌චෙ පුරෙ අත්‌ථි සබ්‌බාසම්‌පි මහාමුනි|
      block |අපරාධමජානන්‌තී ඛම අම්‌හං විනායක|
    count |430|
      block |ඉද්‌ධිඤ්‌චාපි නිදස්‌සෙථ මම සාසනකාරිකා|
      block |පරිසානඤ්‌ච සබ්‌බාසං කඞ්‌ඛං ඡින්‌දථ යාවතා|
    count |431|
      block |යසොධරා මහාවීර මනාපා පියදස්‌සනා|
      block |සබ්‌බා තුය්‌හං මහාවීර අගාරස්‌මිං පජාපති|
    count |432|
      block |ථීනං සතසහස්‌සානං නවුතීනං ඡදුත්‌තරි|
      block |අගාරෙ තෙ මයං වීර පාමොක්‌ඛා සබ්‌බා ඉස්‌සරා|
    count |433|
      block |රූපාචාරගුණූපෙතා යොබ්‌බනට්‌ඨා පියංවදා|
      block |සබ්‌බා නො අපචායන්‌ති දෙවතා විය මානුසා|
    count |434|
      block |අට්‌ඨාරසසහස්‌සානි සබ්‌බා සාකියසම්‌භවා|
      block |යසොධරාසහස්‌සානි පාමොක්‌ඛා ඉස්‌සරා තදා|
    count |435|
      block |කාමධාතුමතික්‌කම්‌ම සණ්‌ඨිතා රූපධාතුයා|
      block |රූපෙන සදිසා නත්‌ථි සහස්‌සානං මහාමුනි|
    count |436|
      block |සම්‌බුද්‌ධං අභිවාදෙත්‌වා ඉද්‌ධිං දස්‌සංසු සත්‌ථුනො|
      block |නෙකා නානාවිධාකාරා මහාඉද්‌ධීපි දස්‌සයුං|
    count |437|
      block |චක්‌කවාළසමං කායං සීසං උත්‌තරතො කුරු|
      block |උභො පක්‌ඛා දුවෙ දීපා ජම්‌බුදීපං සරීරතො|
    count |438|
      block |දක්‌ඛිණඤ්‌ච සරං පිඤ්‌ඡං නානාසාඛා තු පත්‌තකා|
      block |චන්‌දඤ්‌ච සූරියඤ්‌චක්‌ඛි මෙරුපබ්‌බතතො සිඛං|
    count |439|
      block |චක්‌කවාළගිරිං තුණ්‌ඩං ජම්‌බුරුක්‌ඛං සමූලකං|
      block |බීජමානා උපාගන්‌ත්‌වා වන්‌දන්‌තී ලොකනායකං|
    count |440|
      block |හත්‌ථිවණ්‌ණං තථෙවස්‌සං පබ්‌බතං ජලධිං තථා|
      block |චන්‌දඤ්‌ච සූරියං මෙරුං සක්‌කවණ්‌ණඤ්‌ච දස්‌සයුං|
    count |441|
      block |යසොධරා මයං වීර පාදෙ වන්‌දාම චක්‌ඛුම|
      block |තව චිරපභාවෙන නිප්‌ඵන්‌නා නරනායක|
    count |442|
      block |ඉද්‌ධීසු ච වසී හොම දිබ්‌බාය සොතධාතුයා|
      block |චෙතොපරියඤාණස්‌ස වසී හොම මහාමුනෙ|
    count |443|
      block |පුබ්‌බෙනිවාසං ජානාම දිබ්‌බචක්‌ඛු විසොධිතං|
      block |සබ්‌බාසවපරික්‌ඛීණා නත්‌ථි දානි පුනබ්‌භවො|
    count |444|
      block |අත්‌ථධම්‌මනිරුත්‌තීසු පටිභානෙ තථෙව ච|
      block |ඤාණං අම්‌හං මහාවීර උප්‌පන්‌නං තව සන්‌තිකෙ|
    count |445|
      block |පුබ්‌බානං ලොකනාථානං සඞ්‌ගමං නො නිදස්‌සිතං|
      block |අධිකාරා බහූ අම්‌හං තුය්‌හත්‌ථාය මහාමුනෙ|
    count |446|
      block |යං අම්‌හං පූරිතං කම්‌මං කුසලං සරසෙ මුනෙ|
      block |තුය්‌හත්‌ථාය මහාවීර පුඤ්‌ඤානුපචිතානි නො|
    count |447|
      block |අභබ්‌බට්‌ඨානෙ වජ්‌ජෙත්‌වා වාරයිම්‌හ අනාචරං|
      block |තුය්‌හත්‌ථාය මහාවීර චත්‌තානි ජීවිතානි නො|
    count |448|
      block |නෙකකොටිසහස්‌සානි භරියත්‌ථායදාසි නො|
      block |න තත්‌ථ විමනා හොම තුය්‌හත්‌ථාය මහාමුනෙ|
    count |449|
      block |නෙකකොටිසහස්‌සානි උපකාරායදාසි නො|
      block |න තත්‌ථ විමනා හොම තුය්‌හත්‌ථාය මහාමුනෙ|
    count |450|
      block |නෙකකොටිසහස්‌සානි භොජනත්‌ථායදාසි නො|
      block |න තත්‌ථ විමනා හොම තුය්‌හත්‌ථාය මහාමුනෙ|
    count |451|
      block |නෙකකොටිසහස්‌සානි ජීවිතානි චජිම්‌හසෙ|
      block |භයමොක්‌ඛං කරිස්‌සාම ජීවිතානි චජිම්‌හසෙ|
    count |452|
      block |අඞ්‌ගගතෙ අලඞ්‌කාරෙ වත්‌ථෙ නානාවිධෙ බහූ|
      block |ඉත්‌ථිභණ්‌ඩෙ න ගූහාම තුය්‌හත්‌ථාය මහාමුනෙ|
    count |453|
      block |ධනධඤ්‌ඤපරිච්‌චාගං ගාමානි නිගමානි ච|
      block |ඛෙත්‌තං පුත්‌තා ච ධීතා ච පරිච්‌චත්‌තා මහාමුනෙ|
    count |454|
      block |හත්‌ථී අස්‌සා ගවා චාපි දාසියො පරිචාරිකා|
      block |තුය්‌හත්‌ථාය මහාවීර පරිච්‌චත්‌තං අසඞ්‌ඛියං|
    count |455|
      block |යං අම්‌හෙ පටිමන්‌තෙසි දානං දස්‌සාම යාචකෙ|
      block |විමනං නො න පස්‌සාම දදතො දානමුත්‌තමං|
    count |456|
      block |නානාවිධං බහුං දුක්‌ඛං සංසාරෙ ච බහුබ්‌බිධෙ|
      block |තුය්‌හත්‌ථාය මහාවීර අනුභුත්‌තං අසඞ්‌ඛියං|
    count |457|
      block |සුඛප්‌පත්‌තානුමොදාම න ච දුක්‌ඛෙසු දුම්‌මනා|
      block |සබ්‌බත්‌ථ තුලිතා හොම තුය්‌හත්‌ථාය මහාමුනෙ|
    count |458|
      block |අනුමග්‌ගෙන සම්‌බුද්‌ධො යං ධම්‌මං අභිනීහරි|
      block |අනුභොත්‌වා සුඛං දුක්‌ඛං පත්‌තො බොධිං මහාමුනෙ|
    count |459|
      block |බ්‍රහ්‌මදෙවඤ්‌ච සම්‌බුද්‌ධං ගොතමං ලොකනායකං|
      block |අඤ්‌ඤෙසං ලොකනාථානං සඞ්‌ගමං තෙහි නො බහූ|
    count |460|
      block |අධිකාරං බහුං අම්‌හෙ තුය්‌හත්‌ථාය මහාමුනෙ|
      block |ගවෙසතො බුද්‌ධධම්‌මෙ මයං තෙ පරිචාරිකා|
    count |461|
      block |කප්‌පෙ ච සතසහස්‌සෙ චතුරො ච අසඞ්‌ඛියෙ|
      block |දීපඞ්‌කරො මහාවීරො උප්‌පජ්‌ජි ලොකනායකො|
    count |462|
      block |පච්‌චන්‌තදෙසවිසයෙ නිමන්‌තෙත්‌වා තථාගතං|
      block |තස්‌ස ආගමනං මග්‌ගං සොධෙන්‌ති තුට්‌ඨමානසා|
    count |463|
      block |තෙන කාලෙන සො ආසි සුමෙධො නාම බ්‍රාහ්‌මණො|
      block |මග්‌ගඤ්‌ච පටියාදෙසි ආයතො සබ්‌බදස්‌සිනො|
    count |464|
      block |තෙන කාලෙන අහුම්‌හ සබ්‌බා බ්‍රාහ්‌මණසම්‌භවා|
      block |ථලූදජානි පුප්‌ඵානි ආහරිම්‌හ සමාගමං|
    count |465|
      block |තස්‌මිං සො සමයෙ බුද්‌ධො දීපඞ්‌කරො මහායසො|
      block |වියාකාසි මහාවීරො ඉසිමුග්‌ගතමානසං|
    count |466|
      block |චලතී රවතී පුථවී සඞ්‌කම්‌පති සදෙවකෙ|
      block |තස්‌ස කම්‌මං පකිත්‌තෙන්‌තෙ ඉසිමුග්‌ගතමානසං|
    count |467|
      block |දෙවකඤ්‌ඤා මනුස්‌සා ච මයඤ්‌චාපි සදෙවකා|
      block |නානාපූජනීයං භණ්‌ඩං පූජයිත්‌වාන පත්‌ථයුං|
    count |468|
      block |තෙසං බුද්‌ධො වියාකාසි ජොතිදීප සනාමකො|
      block |අජ්‌ජ යෙ පත්‌ථිතා අත්‌ථි තෙ භවිස්‌සන්‌ති සම්‌මුඛා|
    count |469|
      block |අපරිමෙය්‍යෙ ඉතො කප්‌පෙ යං නො බුද්‌ධො වියාකරි|
      block |තං වාචමනුමොදෙන්‌තා එවංකාරී අහුම්‌හ නො|
    count |470|
      block |තස්‌ස කම්‌මස්‌ස සුකතස්‌ස තස්‌ස චිත්‌තං පසාදයුං|
      block |දෙවමානුසිකං යොනිං අනුභොත්‌වා අසඞ්‌ඛියං|
    count |471|
      block |සුඛදුක්‌ඛෙනුභොත්‌වාන දෙවෙසු මානුසෙසු ච|
      block |පච්‌ඡිමෙ භවෙ සම්‌පත්‌තෙ ජාතාම්‌හ සාකියෙ කුලෙ|
    count |472|
      block |රූපවතී භොගවතී යසසීලවතී තතො|
      block |සබ්‌බඞ්‌ගසම්‌පදා හොම කුලෙසු අභිසක්‌කතා|
    count |473|
      block |ලාභං සිලොකං සක්‌කාරං ලොකධම්‌මසමාගමං|
      block |චිත්‌තඤ්‌ච දුක්‌ඛිතං නත්‌ථි වසාම අකුතොභයා|
    count |474|
      block |වුත්‌තඤ්‌හෙතං භගවතා රඤ්‌ඤො අන්‌තෙපුරෙ තදා|
      block |ඛත්‌තියානං පුරෙ වීර උපකාරඤ්‌ච නිද්‌දිසි|
    count |475|
      block |උපකාරා ච යා නාරී යා ච නාරී සුඛෙ දුඛෙ|
      block |අත්‌ථක්‌ඛායී ච යා නාරී යා ච නාරීනුකම්‌පිකා|
    count |476|
      block |ධම්‌මං චරෙ සුචරිතං න නං දුච්‌චරිතං චරෙ|
      block |ධම්‌මචාරී සුඛං සෙති අස්‌මිං ලොකෙ පරම්‌හි ච|
    count |477|
      block |අගාරං විජහිත්‌වාන පබ්‌බජිම්‌හනගාරියං|
      block |අඩ්‌ඪමාසෙ අසම්‌පත්‌තෙ චතුසච්‌චං ඵුසිම්‌හ නො|
    count |478|
      block |චීවරං පිණ්‌ඩපාතඤ්‌ච පච්‌චයං සයනාසනං|
      block |උපනෙන්‌ති බහූ අම්‌හෙ සාගරස්‌සෙව ඌමියො|
    count |479|
      block |කිලෙසා ඣාපිතා අම්‌හං භවා සබ්‌බෙ සමූහතා|
      block |නාගීව බන්‌ධනං ඡෙත්‌වා විහරාම අනාසවා|
    count |480|
      block |ස්‌වාගතං වත නො ආසි මම බුද්‌ධස්‌ස සන්‌තිකෙ|
      block |තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනං|
    count |481|
      block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
      block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
    count |482|
      block |එවං බහුවිධං දුක්‌ඛං සම්‌පත්‌තී ච බහුබ්‌බිධා|
      block |විසුද්‌ධභාවං සම්‌පත්‌තා ලභාම සබ්‌බසම්‌පදා|
    count |483|
      block |යා දදන්‌ති සකත්‌තානං පුඤ්‌ඤත්‌ථාය මහෙසිනො|
      block |සහායසම්‌පදා හොන්‌ති නිබ්‌බානපදමසඞ්‌ඛතං|
    count |484|
      block |පරික්‌ඛීණං අතීතඤ්‌ච පච්‌චුප්‌පන්‌නං අනාගතං|
      block |සබ්‌බකම්‌මම්‌පි නො ඛීණං පාදෙ වන්‌දාම චක්‌ඛුම|
    count |485|
      block |නිබ්‌බානාය වදන්‌තීනං කිං වො වක්‌ඛාම උත්‌තරි|
      block |සන්‌තසඞ්‌ඛතදොසඤ්‌හි පප්‌පොථ අමතං පදං|
      block |කුණ්‌ඩලා ගොතමී චෙව ධම්‌මදින්‌නා ච සකුලා|
      block |වරනන්‌දා ච සොණා ච කාපිලානී යසොධරා|
      block |දසසහස්‌සභික්‌ඛුනී අට්‌ඨාරසසහස්‌සකා|
      block |ගාථාසතානි චත්‌තාරි ඡ ච සත්‌තතිමෙව ච|
    block |ඉත්‌ථං සුදං යසොධරාපමුඛානි අට්‌ඨාරසභික්‌ඛුනීසහස්‌සානි භගවතො සම්‌මුඛා ඉමා ගාථායො අභාසිත්‌ථාති|
    stand |යසොධරාපමුඛඅට්‌ඨාරසභික්‌ඛුනීසහස්‌සාපදානං දසමං|
    stand |කුණ්‌ඩලකෙසීවග්‌ගො තතියො|
    block |තස්‌සුද්‌දානං|
