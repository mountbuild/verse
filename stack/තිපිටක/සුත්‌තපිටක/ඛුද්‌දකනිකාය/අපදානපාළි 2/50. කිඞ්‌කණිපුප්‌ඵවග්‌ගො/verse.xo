block |කිඞ්‌කණිපුප්‌ඵවග්‌ගො|
  block |තිකිඞ්‌කණිපුප්‌ඵියත්‌ථෙරඅපදානං|
    count |1|
      block |කණිකාරංව ජොතන්‌තං නිසින්‌නං පබ්‌බතන්‌තරෙ|
      block |අද්‌දසං විරජං බුද්‌ධං විපස්‌සිං ලොකනායකං|
    count |2|
      block |තීණි කිඞ්‌කණිපුප්‌ඵානි පග්‌ගය්‌හ අභිරොපයිං|
      block |සම්‌බුද්‌ධමභිපූජෙත්‌වා ගච්‌ඡාමි දක්‌ඛිණාමුඛො|
    count |3|
      block |තෙන කම්‌මෙන සුකතෙන චෙතනාපණිධීහි ච|
      block |ජහිත්‌වා මානුසං දෙහං තාවතිංසමගච්‌ඡහං|
    count |4|
      block |එකනවුතිතො කප්‌පෙ යං බුද්‌ධමභිපූජයිං|
      block |දුග්‌ගතිං නාභිජානාමි බුද්‌ධපූජායිදං ඵලං|
    count |5|
      block |කිලෙසා ඣාපිතා මය්‌හං භවා සබ්‌බෙ සමූහතා|
      block |නාගොව බන්‌ධනං ඡෙත්‌වා විහරාමි අනාසවො|
    count |6|
      block |ස්‌වාගතං වත මෙ ආසි මම බුද්‌ධස්‌ස සන්‌තිකෙ|
      block |තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනං|
    count |7|
      block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
      block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
    stand |ඉත්‌ථං සුදං ආයස්‌මා තිකිඞ්‌කණිපුප්‌ඵියො ථෙරො ඉමා|
    block |ගාථායො අභාසිත්‌ථාති|
    stand |තිකිඞ්‌කණිපුප්‌ඵියත්‌ථෙරස්‌සාපදානං පඨමං|
  block |පංසුකූලපූජකත්‌ථෙරඅපදානං|
    count |8|
      block |හිමවන්‌තස්‌සාවිදූරෙ උදඞ්‌ගණො නාම පබ්‌බතො|
      block |තත්‌ථද්‌දසං පංසුකූලං දුමග්‌ගම්‌හි විලම්‌බිතං|
    count |9|
      block |තීණි කිඞ්‌කණිපුප්‌ඵානි ඔචිනිත්‌වානහං තදා|
      block |හට්‌ඨො හට්‌ඨෙන චිත්‌තෙන පංසුකූලමපූජයිං|
    count |10|
      block |තෙන කම්‌මෙන සුකතෙන චෙතනාපණිධීහි ච|
      block |ජහිත්‌වා මානුසං දෙහං තාවතිංසමගච්‌ඡහං|
    count |11|
      block |එකනවුතිතො කප්‌පෙ යං කම්‌මමකරිං තදා|
      block |දුග්‌ගතිං නාභිජානාමි පූජිත්‌වා අරහද්‌ධජං|
    count |12|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |13|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |14|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    stand |ඉත්‌ථං සුදං ආයස්‌මා පංසුකූලපූජකො ථෙරො ඉමා ගාථායො|
    block |අභාසිත්‌ථාති|
    stand |පංසුකූලපූජකත්‌ථෙරස්‌සාපදානං දුතියං|
  block |කොරණ්‌ඩපුප්‌ඵියත්‌ථෙරඅපදානං|
    count |15|
      block |වනකම්‌මිකො පුරෙ ආසිං පිතුමාතුමතෙනහං|
      block |පසුමාරෙන ජීවාමි කුසලං මෙ න විජ්‌ජති|
    count |16|
      block |මම ආසයසාමන්‌තා තිස්‌සො ලොකග්‌ගනායකො|
      block |පදානි තීණි දස්‌සෙසි අනුකම්‌පාය චක්‌ඛුමා|
    count |17|
      block |අක්‌කන්‌තෙ ච පදෙ දිස්‌වා තිස්‌සනාමස්‌ස සත්‌ථුනො|
      block |හට්‌ඨො හට්‌ඨෙන චිත්‌තෙන පදෙ චිත්‌තං පසාදයිං|
    count |18|
      block |කොරණ්‌ඩං පුප්‌ඵිතං දිස්‌වා පාදපං ධරණීරුහං|
      block |සකොසකං ගහෙත්‌වාන පදසෙට්‌ඨමපූජයිං|
    count |19|
      block |තෙන කම්‌මෙන සුකතෙන චෙතනාපණිධීහි ච|
      block |ජහිත්‌වා මානුසං දෙහං තාවතිංසමගච්‌ඡහං|
    count |20|
      block |යං යං යොනුපපජ්‌ජාමි දෙවත්‌තං අථ මානුසං|
      block |කොරණ්‌ඩකඡවි හොමි සුප්‌පභාසො භවාමහං|
    count |21|
      block |ද්‌වෙනවුතෙ ඉතො කප්‌පෙ යං කම්‌මමකරිං තදා|
      block |දුග්‌ගතිං නාභිජානාමි පදපූජායිදං ඵලං|
    count |22|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |23|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |24|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    stand |ඉත්‌ථං සුදං ආයස්‌මා කොරණ්‌ඩපුප්‌ඵියො ථෙරො ඉමා ගාථායො|
    block |අභාසිත්‌ථාති|
    stand |කොරණ්‌ඩපුප්‌ඵියත්‌ථෙරස්‌සාපදානං තතියං|
  block |කිංසුකපුප්‌ඵියත්‌ථෙරඅපදානං|
    count |25|
      block |කිංසුකං පුප්‌ඵිතං දිස්‌වා පග්‌ගහෙත්‌වාන අඤ්‌ජලිං|
      block |බුද්‌ධසෙට්‌ඨං සරිත්‌වාන ආකාසෙ අභිපූජයිං|
    count |26|
      block |තෙන කම්‌මෙන සුකතෙන චෙතනාපණිධීහි ච|
      block |ජහිත්‌වා මානුසං දෙහං තාවතිංසමගච්‌ඡහං|
    count |27|
      block |එකතිංසෙ ඉතො කප්‌පෙ යං කම්‌මමකරිං තදා|
      block |දුග්‌ගතිං නාභිජානාමි බුද්‌ධපූජායිදං ඵලං|
    count |28|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |29|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |30|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    stand |ඉත්‌ථං සුදං ආයස්‌මා කිංසුකපුප්‌ඵියො ථෙරො ඉමා ගාථායො|
    block |අභාසිත්‌ථාති|
    stand |කිංසුකපුප්‌ඵියත්‌ථෙරස්‌සාපදානං චතුත්‌ථං|
  block |උපඩ්‌ඪදුස්‌සදායකත්‌ථෙරඅපදානං|
    count |31|
      block |පදුමුත්‌තරභගවතො සුජාතො නාම සාවකො|
      block |පංසුකූලං ගවෙසන්‌තො සඞ්‌කාරෙ චරතෙ තදා|
    count |32|
      block |නගරෙ හංසවතියා පරෙසං භතකො අහං|
      block |උපඩ්‌ඪදුස්‌සං දත්‌වාන සිරසා අභිවාදයිං|
    count |33|
      block |තෙන කම්‌මෙන සුකතෙන චෙතනාපණිධීහි ච|
      block |ජහිත්‌වා මානුසං දෙහං තාවතිංසමගච්‌ඡහං|
    count |34|
      block |තෙත්‌තිංසක්‌ඛත්‌තුං දෙවින්‌දො දෙවරජ්‌ජමකාරයිං|
      block |සත්‌තසත්‌තතික්‌ඛත්‌තුඤ්‌ච චක්‌කවත්‌තී අහොසහං|
    count |35|
      block |පදෙසරජ්‌ජං විපුලං ගණනාතො අසඞ්‌ඛියං|
      block |උපඩ්‌ඪදුස්‌සදානෙන මොදාමි අකුතොභයො|
    count |36|
      block |ඉච්‌ඡමානො චහං අජ්‌ජ සකානනං සපබ්‌බතං|
      block |ඛොමදුස්‌සෙහි ඡාදෙය්‍යං අඩ්‌ඪදුස්‌සස්‌සිදං ඵලං|
    count |37|
      block |සතසහස්‌සිතො කප්‌පෙ යං දානමදදිං තදා|
      block |දුග්‌ගතිං නාභිජානාමි අඩ්‌ඪදුස්‌සස්‌සිදං ඵලං|
    count |38|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |39|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |40|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    stand |ඉත්‌ථං සුදං ආයස්‌මා උපඩ්‌ඪදුස්‌සදායකො ථෙරො ඉමා|
    block |ගාථායො අභාසිත්‌ථාති|
    stand |උපඩ්‌ඪදුස්‌සදායකත්‌ථෙරස්‌සාපදානං පඤ්‌චමං|
  block |ඝතමණ්‌ඩදායකත්‌ථෙරඅපදානං|
    count |41|
      block |සුචින්‌තිතං භගවන්‌තං ලොකජෙට්‌ඨං නරාසභං|
      block |උපවිට්‌ඨං මහාරඤ්‌ඤං වාතාබාධෙන පීළිතං|
    count |42|
      block |දිස්‌වා චිත්‌තං පසාදෙත්‌වා ඝතමණ්‌ඩමුපානයිං|
      block |කතත්‌තා ආචිතත්‌තා ච ගඞ්‌ගා භාගීරථී අයං|
    count |43|
      block |මහාසමුද්‌දා චත්‌තාරො ඝතං සම්‌පජ්‌ජරෙ මම|
      block |අයඤ්‌ච පථවී ඝොරා අප්‌පමාණා අසඞ්‌ඛියා|
    count |44|
      block |මම සඞ්‌කප්‌පමඤ්‌ඤාය භවතෙ මධුසක්‌කරා|
      block |චාතුද්‌දීපා ඉමෙ රුක්‌ඛා පාදපා ධරණීරුහා|
    count |45|
      block |මම සඞ්‌කප්‌පමඤ්‌ඤාය කප්‌පරුක්‌ඛා භවන්‌ති තෙ|
      block |පඤ්‌ඤාසක්‌ඛත්‌තුං දෙවින්‌දො දෙවරජ්‌ජමකාරයිං|
    count |46|
      block |එකපඤ්‌ඤාසක්‌ඛත්‌තුඤ්‌ච චක්‌කවත්‌තී අහොසහං|
      block |පදෙසරජ්‌ජං විපුලං ගණනාතො අසඞ්‌ඛියං|
    count |47|
      block |චතුන්‌නවුතිතො කප්‌පෙ යං දානමදදිං තදා|
      block |දුග්‌ගතිං නාභිජානාමි ඝතමණ්‌ඩස්‌සිදං ඵලං|
    count |48|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |49|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |50|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    stand |ඉත්‌ථං සුදං ආයස්‌මා ඝතමණ්‌ඩදායකො ථෙරො ඉමා ගාථායො|
    block |අභාසිත්‌ථාති|
    stand |ඝතමණ්‌ඩදායකත්‌ථෙරස්‌සාපදානං ඡට්‌ඨං|
  block |උදකදායකත්‌ථෙරඅපදානං|
    count |51|
      block |පදුමුත්‌තරබුද්‌ධස්‌ස භික්‌ඛුසඞ්‌ඝෙ අනුත්‌තරෙ|
      block |පසන්‌නචිත්‌තො සුමනො පානීඝටමපූරයිං|
    count |52|
      block |පබ්‌බතග්‌ගෙ දුමග්‌ගෙ වා ආකාසෙ වාථ භූමියං|
      block |යදා පානීයමිච්‌ඡාමි ඛිප්‌පං නිබ්‌බත්‌තතෙ මම|
    count |53|
      block |සතසහස්‌සිතො කප්‌පෙ යං දානමදදිං තදා|
      block |දුග්‌ගතිං නාභිජානාමි දකදානස්‌සිදං ඵලං|
    count |54|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |55|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |56|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    stand |ඉත්‌ථං සුදං ආයස්‌මා උදකදායකො ථෙරො ඉමා ගාථායො|
    block |අභාසිත්‌ථාති|
    stand |උදකදායකත්‌ථෙරස්‌සාපදානං සත්‌තමං|
  block |පුලිනථූපියත්‌ථෙරඅපදානං|
    count |57|
      block |හිමවන්‌තස්‌සාවිදූරෙ යමකො නාම පබ්‌බතො|
      block |අස්‌සමො සුකතො මය්‌හං පණ්‌ණසාලා සුමාපිතා|
    count |58|
      block |නාරදො නාම නාමෙන ජටිලො උග්‌ගතාපනො|
      block |චතුද්‌දසසහස්‌සානි සිස්‌සා පරිචරන්‌ති මං|
    count |59|
      block |පටිසල්‌ලීනකො සන්‌තො එවං චින්‌තෙසහං තදා|
      block |සබ්‌බො ජනො මං පූජෙති නාහං පූජෙමි කිඤ්‌චනං|
    count |60|
      block |න මෙ ඔවාදකො අත්‌ථි වත්‌තා කොචි න විජ්‌ජති|
      block |අනාචරියුපජ්‌ඣායො වනෙ වාසං උපෙමහං|
    count |61|
      block |උපාසමානො යමහං ගරුචිත්‌තං උපට්‌ඨහෙ|
      block |සො මෙ ආචරියො නත්‌ථි වනවාසො නිරත්‌ථකො|
    count |62|
      block |ආයාගං මෙ ගවෙසිස්‌සං ගරුං භාවනියං තථා|
      block |සාවස්‌සයො වසිස්‌සාමි න කොචි ගරහිස්‌සති|
    count |63|
      block |උත්‌තානකූලා නදිකා සුපතිත්‌ථා මනොරමා|
      block |සංසුද්‌ධපුලිනාකිණ්‌ණා අවිදූරෙ මමස්‌සමං|
    count |64|
      block |නදිං අමරිකං නාම උපගන්‌ත්‌වානහං තදා|
      block |සංවඩ්‌ඪයිත්‌වා පුලිනං අකං පුලිනචෙතියං|
    count |65|
      block |යෙ තෙ අහෙසුං සම්‌බුද්‌ධා භවන්‌තකරණා මුනී|
      block |තෙසං එතාදිසො ථූපො තං නිමිත්‌තං කරොමහං|
    count |66|
      block |කරිත්‌වා පුලිනං ථූපං සොවණ්‌ණං මාපයිං අහං|
      block |සොණ්‌ණකිඞ්‌කණිපුප්‌ඵානි සහස්‌සෙ තීණි පූජයිං|
    count |67|
      block |සායපාතං නමස්‌සාමි වෙදජාතො කතඤ්‌ජලී|
      block |සම්‌මුඛා විය සම්‌බුද්‌ධං වන්‌දිං පුලිනචෙතියං|
    count |68|
      block |යදා කිලෙසා ජායන්‌ති විතක්‌කා ගෙහනිස්‌සිතා|
      block |සරාමි සුකතං ථූපං පච්‌චවෙක්‌ඛාමි තාවදෙ|
    count |69|
      block |උපනිස්‌සාය විහරං සත්‌ථවාහං විනායකං|
      block |කිලෙසෙ සංවසෙය්‍යාසි න යුත්‌තං තව මාරිස|
    count |70|
      block |සහ ආවජ්‌ජිතෙ ථූපෙ ගාරවං හොති මෙ තදා|
      block |කුවිතක්‌කෙ විනොදෙසිං නාගො තුත්‌තට්‌ටිතො යථා|
    count |71|
      block |එවං විහරමානං මං මච්‌චුරාජාභිමද්‌දථ|
      block |තත්‌ථ කාලඞ්‌කතො සන්‌තො බ්‍රහ්‌මලොකමගච්‌ඡහං|
    count |72|
      block |යාවතායුං වසිත්‌වාන තිදිවෙ උපපජ්‌ජහං|
      block |අසීතික්‌ඛත්‌තුං දෙවින්‌දො දෙවරජ්‌ජමකාරයිං|
    count |73|
      block |සතානං තීණික්‌ඛත්‌තුඤ්‌ච චක්‌කවත්‌තී අහොසහං|
      block |පදෙසරජ්‌ජං විපුලං ගණනාතො අසඞ්‌ඛියං|
    count |74|
      block |සොණ්‌ණකිඞ්‌කණිපුප්‌ඵානං විපාකං අනුභොමහං|
      block |ධාතීසතසහස්‌සානි පරිවාරෙන්‌ති මං භවෙ|
    count |75|
      block |ථූපස්‌ස පරිචිණ්‌ණත්‌තා රජොජල්‌ලං න ලිම්‌පති|
      block |ගත්‌තෙ සෙදා න මුච්‌චන්‌ති සුප්‌පභාසො භවාමහං|
    count |76|
      block |අහො මෙ සුකතො ථූපො සුදිට්‌ඨාමරිකා නදී|
      block |ථූපං කත්‌වාන පුලිනං පත්‌තොම්‌හි අචලං පදං|
    count |77|
      block |කුසලං කත්‌තුකාමෙන ජන්‌තුනා සාරගාහිනා|
      block |නත්‌ථි ඛෙත්‌තං අඛෙත්‌තං වා පටිපත්‌තීව සාධකා|
    count |78|
      block |යථාපි බලවා පොසො අණ්‌ණවං තරිතුස්‌සහෙ|
      block |පරිත්‌තං කට්‌ඨමාදාය පක්‌ඛන්‌දෙය්‍ය මහාසරං|
    count |79|
      block |ඉමාහං කට්‌ඨං නිස්‌සාය තරිස්‌සාමි මහොදධිං|
      block |උස්‌සාහෙන වීරියෙන තරෙය්‍ය උදධිං නරො|
    count |80|
      block |තථෙව මෙ කතං කම්‌මං පරිත්‌තං ථොකකඤ්‌ච යං|
      block |තං කම්‌මං උපනිස්‌සාය සංසාරං සමතික්‌කමිං|
    count |81|
      block |පච්‌ඡිමෙ භවෙ සම්‌පත්‌තෙ සුක්‌කමූලෙන චොදිතො|
      block |සාවත්‌ථියං පුරෙ ජාතො මහාසාලෙ සුඅඩ්‌ඪකෙ|
    count |82|
      block |සද්‌ධා මාතා පිතා මය්‌හං බුද්‌ධස්‌ස සරණං ගතා|
      block |උභො දිට්‌ඨපදා එතෙ අනුවත්‌තන්‌ති සාසනං|
    count |83|
      block |බොධිපපටිකං ගය්‌හ සොණ්‌ණථූපමකාරයුං|
      block |සායපාතං නමස්‌සන්‌ති සක්‍යපුත්‌තස්‌ස සම්‌මුඛා|
    count |84|
      block |උපොසථම්‌හි දිවසෙ සොණ්‌ණථූපං විනීහරුං|
      block |බුද්‌ධස්‌ස වණ්‌ණං කිත්‌තෙන්‌තා තියාමං වීතිනාමයුං|
    count |85|
      block |සහ දිස්‌වානහං ථූපං සරිං පුලිනචෙතියං|
      block |එකාසනෙ නිසීදිත්‌වා අරහත්‌තමපාපුණිං|
    stand |ද්‌වාවීසතිමං භාණවාරං|
    count |86|
      block |ගවෙසමානො තං වීරං ධම්‌මසෙනාපතිද්‌දසං|
      block |අගාරා නික්‌ඛමිත්‌වාන පබ්‌බජිං තස්‌ස සන්‌තිකෙ|
    count |87|
      block |ජාතියා සත්‌තවස්‌සෙන අරහත්‌තමපාපුණිං|
      block |උපසම්‌පාදයී බුද්‌ධො ගුණමඤ්‌ඤාය චක්‌ඛුමා|
    count |88|
      block |දාරකෙනෙව සන්‌තෙන කිරියං නිට්‌ඨිතං මයා|
      block |කතං මෙ කරණීයජ්‌ජ සක්‍යපුත්‌තස්‌ස සාසනෙ|
    count |89|
      block |සබ්‌බවෙරභයාතීතො සබ්‌බසඞ්‌ගාතිගො ඉසි|
      block |සාවකො තෙ මහාවීර සොණ්‌ණථූපස්‌සිදං ඵලං|
    count |90|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |91|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |92|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    stand |ඉත්‌ථං සුදං ආයස්‌මා පුලිනථූපියො ථෙරො ඉමා ගාථායො|
    block |අභාසිත්‌ථාති|
    stand |පුලිනථූපියත්‌ථෙරස්‌සාපදානං අට්‌ඨමං|
  block |නළකුටිදායකත්‌ථෙරඅපදානං|
    count |93|
      block |හිමවන්‌තස්‌සාවිදූරෙ හාරිතො නාම පබ්‌බතො|
      block |සයම්‌භූ නාරදො නාම රුක්‌ඛමූලෙ වසී තදා|
    count |94|
      block |නළාගාරං කරිත්‌වාන තිණෙන ඡාදයිං අහං|
      block |චඞ්‌කමං සොධයිත්‌වාන සයම්‌භුස්‌ස අදාසහං|
    count |95|
      block |තෙන කම්‌මෙන සුකතෙන චෙතනාපණිධීහි ච|
      block |ජහිත්‌වා මානුසං දෙහං තාවතිංසමගච්‌ඡහං|
    count |96|
      block |තත්‌ථ මෙ සුකතං බ්‍යම්‌හං නළකුටිකනිම්‌මිතං|
      block |සට්‌ඨියොජනමුබ්‌බෙධං තිංසයොජනවිත්‌ථතං|
    count |97|
      block |චතුද්‌දසෙසු කප්‌පෙසු දෙවලොකෙ රමිං අහං|
      block |එකසත්‌තතික්‌ඛත්‌තුඤ්‌ච දෙවරජ්‌ජමකාරයිං|
    count |98|
      block |චතුතිංසතික්‌ඛත්‌තුඤ්‌ච චක්‌කවත්‌තී අහොසහං|
      block |පදෙසරජ්‌ජං විපුලං ගණනාතො අසඞ්‌ඛියං|
    count |99|
      block |ධම්‌මපාසාදමාරුය්‌හ සබ්‌බාකාරවරූපමං|
      block |යදිච්‌ඡකාහං විහරෙ සක්‍යපුත්‌තස්‌ස සාසනෙ|
    count |100|
      block |එකතිංසෙ ඉතො කප්‌පෙ යං කම්‌මමකරිං තදා|
      block |දුග්‌ගතිං නාභිජානාමි නළකුටියිදං ඵලං|
    count |101|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |102|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |103|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    stand |ඉත්‌ථං සුදං ආයස්‌මා නළකුටිදායකො ථෙරො ඉමා ගාථායො|
    block |අභාසිත්‌ථාති|
    stand |නළකුටිදායකත්‌ථෙරස්‌සාපදානං නවමං|
  block |පියාලඵලදායකත්‌ථෙරඅපදානං|
    count |104|
      block |මිගලුද්‌දො පුරෙ ආසිං විපිනෙ විචරං තදා|
      block |අද්‌දසං විරජං බුද්‌ධං සබ්‌බධම්‌මාන පාරගුං|
    count |105|
      block |පියාලඵලමාදාය බුද්‌ධසෙට්‌ඨස්‌සදාසහං|
      block |පුඤ්‌ඤක්‌ඛෙත්‌තස්‌ස වීරස්‌ස පසන්‌නො සෙහි පාණිභි|
    count |106|
      block |එකතිංසෙ ඉතො කප්‌පෙ යං ඵලං අදදිං තදා|
      block |දුග්‌ගතිං නාභිජානාමි ඵලදානස්‌සිදං ඵලං|
    count |107|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |108|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |109|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
      block |කිඞ්‌කණී පංසුකූලඤ්‌ච කොරණ්‌ඩමථ කිංසුකං|
      block |උපඩ්‌ඪදුස්‌සී ඝතදො උදකං ථූපකාරකො|
      block |නළකාරී ච නවමො පියාලඵලදායකො|
      block |සතමෙකඤ්‌ච ගාථානං නවකඤ්‌ච තදුත්‌තරි|
      block |මෙත්‌තෙය්‍යවග්‌ගො භද්‌දාලි සකිංසම්‌මජ්‌ජකොපි ච|
      block |එකවිහාරී විභීතකී ජගතී සාලපුප්‌ඵියො|
      block |නළාගාරං පංසුකූලං කිඞ්‌කණිපුප්‌ඵියො තථා|
      block |අසීති ද්‌වෙ ච ගාථායො චතුද්‌දසසතානි ච|
    stand |ඉත්‌ථං සුදං ආයස්‌මා පියාලඵලදායකො ථෙරො ඉමා|
    block |ගාථායො අභාසිත්‌ථාති|
    stand |පියාලඵලදායකත්‌ථෙරස්‌සාපදානං දසමං|
    stand |කිඞ්‌කණිපුප්‌ඵවග්‌ගො පඤ්‌ඤාසමො|
    block |තස්‌සුද්‌දානං|
    block |අථ වග්‌ගුද්‌දානං|
    stand |මෙත්‌තෙය්‍යවග්‌ගදසකං|
    stand |පඤ්‌චමසතකං සමත්‌තං|
