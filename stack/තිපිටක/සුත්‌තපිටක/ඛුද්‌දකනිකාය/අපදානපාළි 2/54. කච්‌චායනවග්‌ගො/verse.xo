block |කච්‌චායනවග්‌ගො|
  block |මහාකච්‌චායනත්‌ථෙරඅපදානං|
    count |1|
      block |පදුමුත්‌තරො නාම ජිනො අනෙජො අජිතං ජයො|
      block |සතසහස්‌සෙ කප්‌පානං ඉතො උප්‌පජ්‌ජි නායකො|
    count |2|
      block |වීරො කමලපත්‌තක්‌ඛො සසඞ්‌කවිමලානනො|
      block |කනකාචලසඞ්‌කාසො රවිදිත්‌තිසමප්‌පභො|
    count |3|
      block |සත්‌තනෙත්‌තමනොහාරී වරලක්‌ඛණභූසිතො|
      block |සබ්‌බවාක්‍යපථාතීතො මනුජාමරසක්‌කතො|
    count |4|
      block |සම්‌බුද්‌ධො බොධයං සත්‌තෙ වාගීසො මධුරස්‌සරො|
      block |කරුණානිබන්‌ධසන්‌තානො පරිසාසු විසාරදො|
    count |5|
      block |දෙසෙති මධුරං ධම්‌මං චතුසච්‌චූපසංහිතං|
      block |නිමුග්‌ගෙ මොහපඞ්‌කම්‌හි සමුද්‌ධරති පාණිනෙ|
    count |6|
      block |තදා එකචරො හුත්‌වා තාපසො හිමවාලයො|
      block |නභසා මානුසං ලොකං ගච්‌ඡන්‌තො ජිනමද්‌දසං|
    count |7|
      block |උපෙච්‌ච සන්‌තිකං තස්‌ස අස්‌සොසිං ධම්‌මදෙසනං|
      block |වණ්‌ණයන්‌තස්‌ස වීරස්‌ස සාවකස්‌ස මහාගුණං|
    count |8|
      block |සඞ්‌ඛිත්‌තෙන මයා වුත්‌තං විත්‌ථාරෙන පකාසයං|
      block |පරිසං මඤ්‌ච තොසෙති යථා කච්‌චායනො අයං|
    count |9|
      block |නාහං එවමිධෙකච්‌චං අඤ්‌ඤං පස්‌සාමි සාවකං|
      block |තස්‌මාතදග්‌ගෙ එසග්‌ගො එවං ධාරෙථ භික්‌ඛවො|
    count |10|
      block |තදාහං විම්‌හිතො හුත්‌වා සුත්‌වා වාක්‍යං මනොරමං|
      block |හිමවන්‌තං ගමිත්‌වාන ආහිත්‌වා පුප්‌ඵසඤ්‌චයං|
    count |11|
      block |පූජෙත්‌වා ලොකසරණං තං ඨානමභිපත්‌ථයිං|
      block |තදා මමාසයං ඤත්‌වා බ්‍යාකාසි ස රණඤ්‌ජහො|
    count |12|
      block |පස්‌සථෙතං ඉසිවරං නිද්‌ධන්‌තකනකත්‌තචං|
      block |උද්‌ධග්‌ගලොමං පීණංසං අචලං පඤ්‌ජලිං ඨිතං|
    count |13|
      block |හාසං සුපුණ්‌ණනයනං බුද්‌ධවණ්‌ණගතාසයං|
      block |ධම්‌මජං උග්‌ගහදයං අමතාසිත්‌තසන්‌නිභං|
    count |14|
      block |කච්‌චානස්‌ස ගුණං සුත්‌වා තං ඨානං පත්‌ථයං ඨිතො|
      block |අනාගතම්‌හි අද්‌ධානෙ ගොතමස්‌ස මහාමුනෙ|
    count |15|
      block |තස්‌ස ධම්‌මෙසු දායාදො ඔරසො ධම්‌මනිම්‌මිතො|
      block |කච්‌චානො නාම නාමෙන හෙස්‌සති සත්‌ථු සාවකො|
    count |16|
      block |බහුස්‌සුතො මහාඤාණී අධිප්‌පායවිදූ මුනෙ|
      block |පාපුණිස්‌සති තං ඨානං යථායං බ්‍යාකතො මයා|
    count |17|
      block |සතසහස්‌සිතො කප්‌පෙ යං කම්‌මමකරිං තදා|
      block |දුග්‌ගතිං නාභිජානාමි බුද්‌ධපූජායිදං ඵලං|
    count |18|
      block |දුවෙ භවෙ සංසරාමි දෙවත්‌තෙ අථ මානුසෙ|
      block |අඤ්‌ඤං ගතිං න ගච්‌ඡාමි බුද්‌ධපූජායිදං ඵලං|
    count |19|
      block |දුවෙ කුලෙ පජායාමි ඛත්‌තියෙ අථ බ්‍රාහ්‌මණෙ|
      block |නීචෙ කුලෙ න ජායාමි බුද්‌ධපූජායිදං ඵලං|
    count |20|
      block |පච්‌ඡිමෙ ච භවෙ දානි ජාතො උජ්‌ජෙනියං පුරෙ|
      block |පජ්‌ජොතස්‌ස ච චණ්‌ඩස්‌ස පුරොහිතදිජාධිනො|
    count |21|
      block |පුත්‌තො තිරිටිවච්‌ඡස්‌ස නිපුණො වෙදපාරගූ|
      block |මාතා ච චන්‌දිමා නාම කච්‌චානොහං වරත්‌තචො|
    count |22|
      block |වීමංසනත්‌ථං බුද්‌ධස්‌ස භූමිපාලෙන පෙසිතො|
      block |දිස්‌වා මොක්‌ඛපුරද්‌වාරං නායකං ගුණසඤ්‌චයං|
    count |23|
      block |සුත්‌වා ච විමලං වාක්‍යං ගතිපඞ්‌කවිසොසනං|
      block |පාපුණිං අමතං සන්‌තං සෙසෙහි සහ සත්‌තහි|
    count |24|
      block |අධිප්‌පායවිදූ ජාතො සුගතස්‌ස මහාමතෙ|
      block |ඨපිතො එතදග්‌ගෙ ච සුසමිද්‌ධමනොරථො|
    count |25|
      block |කිලෙසා ඣාපිතා මය්‌හං භවා සබ්‌බෙ සමූහතා|
      block |නාගොව බන්‌ධනං ඡෙත්‌වා විහරාමි අනාසවො|
    count |26|
      block |ස්‌වාගතං වත මෙ ආසි මම බුද්‌ධස්‌ස සන්‌තිකෙ|
      block |ස්‌වාගතං වත මෙ ආසි මම බුද්‌ධස්‌ස සන්‌තිකෙ තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනං|
    count |27|
      block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
      block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
    stand |ඉත්‌ථං සුදං ආයස්‌මා මහාකච්‌චායනො ථෙරො ඉමා ගාථායො|
    block |අභාසිත්‌ථාති|
    stand |මහාකච්‌චායනත්‌ථෙරස්‌සාපදානං පඨමං|
  block |වක්‌කලිත්‌ථෙරඅපදානං|
    count |28|
      block |ඉතො සතසහස්‌සම්‌හි කප්‌පෙ උප්‌පජ්‌ජි නායකො|
      block |අනොමනාමො අමිතො නාමෙන පදුමුත්‌තරො|
    count |29|
      block |පදුමාකාරවදනො පදුමාමලසුච්‌ඡවී|
      block |ලොකෙනානුපලිත්‌තොව තොයෙන පදුමං යථා|
    count |30|
      block |වීරො පදුමපත්‌තක්‌ඛො කන්‌තො ච පදුමං යථා|
      block |පදුමුත්‌තරගන්‌ධොව තස්‌මා සො පදුමුත්‌තරො|
    count |31|
      block |ලොකජෙට්‌ඨො ච නිම්‌මානො අන්‌ධානං නයනූපමො|
      block |සන්‌තවෙසො ගුණනිධි කරුණාමතිසාගරො|
    count |32|
      block |ස කදාචි මහාවීරො බ්‍රහ්‌මාසුරසුරච්‌චිතො|
      block |සදෙවමනුජාකිණ්‌ණෙ ජනමජ්‌ඣෙ ජිනුත්‌තමො|
    count |33|
      block |වදනෙන සුගන්‌ධෙන මධුරෙන රුතෙන ච|
      block |රඤ්‌ජයං පරිසං සබ්‌බං සන්‌ථවී සාවකං සකං|
    count |34|
      block |සද්‌ධාධිමුත්‌තො සුමති මම දස්‌සනලාලසො|
      block |නත්‌ථි එතාදිසො අඤ්‌ඤො යථායං භික්‌ඛු වක්‌කලි|
    count |35|
      block |තදාහං හංසවතියං නගරෙ බ්‍රාහ්‌මණත්‍රජො|
      block |හුත්‌වා සුත්‌වා ච තං වාක්‍යං තං ඨානමභිරොචයිං|
    count |36|
      block |සසාවකං තං විමලං නිමන්‌තෙත්‌වා තථාගතං|
      block |සත්‌තාහං භොජයිත්‌වාන දුස්‌සෙහච්‌ඡාදයිං තදා|
    count |37|
      block |නිපච්‌ච සිරසා තස්‌ස අනන්‌තගුණසාගරෙ|
      block |නිමුග්‌ගො පීතිසම්‌පුණ්‌ණො ඉදං වචනමබ්‍රවිං|
    count |38|
      block |යො සො තයා සන්‌ථවිතො ඉතො සත්‌තමකෙ මුනි|
      block |භික්‌ඛු සද්‌ධාවතං අග්‌ගො තාදිසො හොමහං මුනෙ|
    count |39|
      block |එවං වුත්‌තෙ මහාවීරො අනාවරණදස්‌සනො|
      block |ඉමං වාක්‍යං උදීරෙසි පරිසාය මහාමුනි|
    count |40|
      block |පස්‌සථෙතං මාණවකං පීතමට්‌ඨනිවාසනං|
      block |හෙමයඤ්‌ඤොපචිතඞ්‌ගං ජනනෙත්‌තමනොහරං|
    count |41|
      block |එසො අනාගතද්‌ධානෙ ගොතමස්‌ස මහෙසිනො|
      block |අග්‌ගො සද්‌ධාධිමුත්‌තානං සාවකොයං භවිස්‌සති|
    count |42|
      block |දෙවභූතො මනුස්‌සො වා සබ්‌බසන්‌තාපවජ්‌ජිතො|
      block |සබ්‌බභොගපරිබ්‍යූළ්‌හො සුඛිතො සංසරිස්‌සති|
    count |43|
      block |සතසහස්‌සිතො කප්‌පෙ ඔක්‌කාකකුලසම්‌භවො|
      block |ගොතමො නාම ගොත්‌තෙන සත්‌ථා ලොකෙ භවිස්‌සති|
    count |44|
      block |තස්‌ස ධම්‌මෙසු දායාදො ඔරසො ධම්‌මනිම්‌මිතො|
      block |වක්‌කලි නාම නාමෙන හෙස්‌සති සත්‌ථු සාවකො|
    count |45|
      block |තෙන කම්‌මවිසෙසෙන චෙතනාපණිධීහි ච|
      block |ජහිත්‌වා මානුසං දෙහං තාවතිංසමගච්‌ඡහං|
    count |46|
      block |සබ්‌බත්‌ථ සුඛිතො හුත්‌වා සංසරන්‌තො භවාභවෙ|
      block |සාවත්‌ථියං පුරෙ ජාතො කුලෙ අඤ්‌ඤතරෙ අහං|
    count |47|
      block |නොනීතසුඛුමාලං මං ජාතපල්‌ලවකොමලං|
      block |මන්‌දං උත්‌තානසයනං පිසාචභයතජ්‌ජිතා|
    count |48|
      block |පාදමූලෙ මහෙසිස්‌ස සායෙසුං දීනමානසා|
      block |ඉමං දදාම තෙ නාථ සරණං හොහි නායක|
    count |49|
      block |තදා පටිග්‌ගහි සො මං භීතානං සරණො මුනි|
      block |ජාලිනා චක්‌කඞ්‌කිතෙන මුදුකොමලපාණිනා|
    count |50|
      block |තදා පභුති තෙනාහං අරක්‌ඛෙය්‍යෙන රක්‌ඛිතො|
      block |සබ්‌බවෙරවිනිමුත්‌තො සුඛෙන පරිවුද්‌ධිතො|
    count |51|
      block |සුගතෙන විනා භූතො උක්‌කණ්‌ඨාමි මුහුත්‌තකං|
      block |ජාතියා සත්‌තවස්‌සොහං පබ්‌බජිං අනගාරියං|
    count |52|
      block |සබ්‌බපාරමිසම්‌භූතං නීලක්‌ඛිනයනං වරං|
      block |රූපං සබ්‌බසුභාකිණ්‌ණං අතිත්‌තො විහරාමහං|
    count |53|
      block |බුද්‌ධරූපරතිං ඤත්‌වා තදා ඔවදි මං ජිනො|
      block |අලං වක්‌කලි කිං රූපෙ රමසෙ බාලනන්‌දිතෙ|
    count |54|
      block |යො හි පස්‌සති සද්‌ධම්‌මං සො මං පස්‌සති පණ්‌ඩිතො|
      block |අපස්‌සමානො සද්‌ධම්‌මං මං පස්‌සම්‌පි න පස්‌සති|
    count |55|
      block |අනන්‌තාදීනවො කායො විසරුක්‌ඛසමූපමො|
      block |ආවාසො සබ්‌බරොගානං පුඤ්‌ජො දුක්‌ඛස්‌ස කෙවලො|
    count |56|
      block |නිබ්‌බින්‌දිය තතො රූපෙ ඛන්‌ධානං උදයබ්‌බයං|
      block |පස්‌ස උපක්‌කිලෙසානං සුඛෙනන්‌තං ගමිස්‌සති|
    count |57|
      block |එවං තෙනානුසිට්‌ඨොහං නායකෙන හිතෙසිනා|
      block |ගිජ්‌ඣකූටං සමාරුය්‌හ ඣායාමි ගිරිකන්‌දරෙ|
    count |58|
      block |ඨිතො පබ්‌බතපාදම්‌හි අස්‌සාසයි මහාමුනි|
      block |වක්‌කලීති ජිනො වාචං තං සුත්‌වා මුදිතො අහං|
    count |59|
      block |පක්‌ඛන්‌දිං සෙලපබ්‌භාරෙ අනෙකසතපොරිසෙ|
      block |තදා බුද්‌ධානුභාවෙන සුඛෙනෙව මහිං ගතො|
    count |60|
      block |පුනොපි ධම්‌මං දෙසෙති ඛන්‌ධානං උදයබ්‌බයං|
      block |තමහං ධම්‌මමඤ්‌ඤාය අරහත්‌තමපාපුණිං|
    count |61|
      block |සුමහාපරිසමජ්‌ඣෙ තදා මං චරණන්‌තගො|
      block |අග්‌ගං සද්‌ධාධිමුත්‌තානං පඤ්‌ඤපෙසි මහාමති|
    count |62|
      block |සතසහස්‌සිතො කප්‌පෙ යං කම්‌මමකරිං තදා|
      block |දුග්‌ගතිං නාභිජානාමි බුද්‌ධපූජායිදං ඵලං|
    count |63|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |64|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |65|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    stand |ඉත්‌ථං සුදං ආයස්‌මා වක්‌කලිත්‌ථෙරො ඉමා ගාථායො|
    block |අභාසිත්‌ථාති|
    stand |වක්‌කලිත්‌ථෙරස්‌සාපදානං දුතියං|
  block |මහාකප්‌පිනත්‌ථෙරඅපදානං|
    count |66|
      block |පදුමුත්‌තරො නාම ජිනො සබ්‌බධම්‌මාන පාරගූ|
      block |උදිතො අජටාකාසෙ රවීව සරදම්‌බරෙ|
    count |67|
      block |වචනාභාය බොධෙති වෙනෙය්‍යපදුමානි සො|
      block |කිලෙසපඞ්‌කං සොසෙති මතිරංසීහි නායකො|
    count |68|
      block |තිත්‌ථියානං යසෙ හන්‌ති ඛජ්‌ජොතාභා යථා රවි|
    block |සච්‌චත්‌ථාභං පකාසෙති රතනංව දිවාකරො|
    count |69|
      block |ගුණානං ආයතිභූතො රතනානංව සාගරො|
      block |පජ්‌ජුන්‌නොරිව භූතානි ධම්‌මමෙඝෙන වස්‌සති|
    count |70|
      block |අක්‌ඛදස්‌සො තදා ආසිං නගරෙ හංසසව්‌හයෙ|
      block |උපෙච්‌ච ධම්‌මමස්‌සොසිං ජලජුත්‌තමනාමිනො|
    count |71|
      block |ඔවාදකස්‌ස භික්‌ඛූනං සාවකස්‌ස කතාවිනො|
      block |ගුණං පකාසයන්‌තස්‌ස තප්‌පයන්‌තස්‌ස මෙ මනං|
    count |72|
      block |සුත්‌වා පතීතො සුමනො නිමන්‌තෙත්‌වා තථාගතං|
      block |සසිස්‌සං භොජයිත්‌වාන තං ඨානමභිපත්‌ථයිං|
    count |73|
      block |තදා හංසසමභාගො හංසදුන්‌දුභිනිස්‌සනො|
      block |පස්‌සථෙතං මහාමත්‌තං විනිච්‌ඡයවිසාරදං|
    count |74|
      block |පතිතං පාදමූලෙ මෙ සමුග්‌ගතතනූරුහං|
      block |ජීමූතවණ්‌ණං පීණංසං පසන්‌නනයනානනං|
    count |75|
      block |පරිවාරෙන මහතා රාජයුත්‌තං මහායසං|
      block |එසො කතාවිනො ඨානං පත්‌ථෙති මුදිතාසයො|
    count |76|
      block |ඉමිනා පණිපාතෙන චාගෙන පණිධීහි ච|
      block |කප්‌පසතසහස්‌සානි නුපපජ්‌ජති දුග්‌ගතිං|
    count |77|
      block |දෙවෙසු දෙවසොභග්‌ගං මනුස්‌සෙසු මහන්‌තතං|
      block |අනුභොත්‌වාන සෙසෙන නිබ්‌බානං පාපුණිස්‌සති|
    count |78|
      block |සතසහස්‌සිතො කප්‌පෙ ඔක්‌කාකකුලසම්‌භවො|
      block |ගොතමො නාම ගොත්‌තෙන සත්‌ථා ලොකෙ භවිස්‌සති|
    count |79|
      block |තස්‌ස ධම්‌මෙසු දායාදො ඔරසො ධම්‌මනිම්‌මිතො|
      block |කප්‌පිනො නාම නාමෙන හෙස්‌සති සත්‌ථු සාවකො|
    count |80|
      block |තතොහං සුකතං කාරං කත්‌වාන ජිනසාසනෙ|
      block |ජහිත්‌වා මානුසං දෙහං තුසිතං අගමාසහං|
    count |81|
      block |දෙවමානුසරජ්‌ජානි සතසො අනුසාසිය|
      block |බාරාණසියමාසන්‌නෙ ජාතො කෙනියජාතියං|
    count |82|
      block |සහස්‌සපරිවාරෙන සපජාපතිකො අහං|
      block |පඤ්‌ච පච්‌චෙකබුද්‌ධානං සතානි සමුපට්‌ඨහිං|
    count |83|
      block |තෙමාසං භොජයිත්‌වාන පච්‌ඡාදම්‌හ තිචීවරං|
      block |තතො චුතා මයං සබ්‌බෙ අහුම්‌හ තිදසූපගා|
    count |84|
      block |පුනො සබ්‌බෙ මනුස්‌සත්‌තං අගමිම්‌හ තතො චුතා|
      block |කුක්‌කුටම්‌හි පුරෙ ජාතා හිමවන්‌තස්‌ස පස්‌සතො|
    count |85|
      block |කප්‌පිනො නාමහං ආසිං රාජපුත්‌තො මහායසො|
      block |සෙසාමච්‌චකුලෙ ජාතා මමෙව පරිවාරයුං|
    count |86|
      block |මහාරජ්‌ජසුඛං පත්‌තො සබ්‌බකාමසමිද්‌ධිමා|
      block |වාණිජෙහි සමක්‌ඛාතං බුද්‌ධුප්‌පාදමහං සුණිං|
    count |87|
      block |බුද්‌ධො ලොකෙ සමුප්‌පන්‌නො අසමො එකපුග්‌ගලො|
      block |සො පකාසෙති සද්‌ධම්‌මං අමතං සුඛමුත්‌තමං|
    count |88|
      block |සුයුත්‌තා තස්‌ස සිස්‌සා ච සුමුත්‌තා ච අනාසවා|
      block |සුත්‌වා නෙසං සුවචනං සක්‌කරිත්‌වාන වාණිජෙ|
    count |89|
      block |පහාය රජ්‌ජං සාමච්‌චො නික්‌ඛමිං බුද්‌ධමාමකො|
      block |නදිං දිස්‌වා මහාචන්‌දං පූරිතං සමතිත්‌තිකං|
    count |90|
      block |අප්‌පතිට්‌ඨං අනාලම්‌බං දුත්‌තරං සීඝවාහිනිං|
      block |ගුණං සරිත්‌වා බුද්‌ධස්‌ස සොත්‌ථිනා සමතික්‌කමිං|
    count |91|
      block |භවසොතං සචෙ බුද්‌ධො තිණ්‌ණො ලොකන්‌තගූ විදූ|
      block |එතෙන සච්‌චවජ්‌ජෙන ගමනං මෙ සමිජ්‌ඣතු|
    count |92|
      block |යදි සන්‌තිගමො මග්‌ගො මොක්‌ඛො චච්‌චන්‌තිකං සුඛං|
      block |එතෙන සච්‌චවජ්‌ජෙන ගමනං මෙ සමිජ්‌ඣතු|
    count |93|
      block |සඞ්‌ඝො චෙ තිණ්‌ණකන්‌තාරො පුඤ්‌ඤක්‌ඛෙත්‌තො අනුත්‌තරො|
      block |එතෙන සච්‌චවජ්‌ජෙන ගමනං මෙ සමිජ්‌ඣතු|
    count |94|
      block |සහ කතෙ සච්‌චවරෙ මග්‌ගා අපගතං ජලං|
      block |තතො සුඛෙන උත්‌තිණ්‌ණො නදීතීරෙ මනොරමෙ|
    count |95|
      block |නිසින්‌නං අද්‌දසං බුද්‌ධං උදෙන්‌තංව පභඞ්‌කරං|
      block |ජලන්‌තං හෙමසෙලංව දීපරුක්‌ඛංව ජොතිතං|
    count |96|
      block |සසිංව තාරාසහිතං සාවකෙහි පුරක්‌ඛතං|
      block |වාසවං විය වස්‌සන්‌තං දෙසනාජලදන්‌තරං|
    count |97|
      block |වන්‌දිත්‌වාන සහාමච්‌චො එකමන්‌තමුපාවිසිං|
      block |තතො නො ආසයං ඤත්‌වා බුද්‌ධො ධම්‌මමදෙසයි|
    count |98|
      block |සුත්‌වාන ධම්‌මං විමලං අවොචුම්‌හ මයං ජිනං|
      block |පබ්‌බාජෙහි මහාවීර නිබ්‌බින්‌දාම්‌හ මයං භවෙ|
    count |99|
      block |ස්‌වක්‌ඛාතො භික්‌ඛවෙ ධම්‌මො දුක්‌ඛන්‌තකරණාය වො|
      block |චරථ බ්‍රහ්‌මචරියං ඉච්‌චාහ මුනිසත්‌තමො|
    count |100|
      block |සහ වාචාය සබ්‌බෙපි භික්‌ඛුවෙසධරා මයං|
      block |අහුම්‌හ උපසම්‌පන්‌නා සොතාපන්‌නා ච සාසනෙ|
    count |101|
      block |තතො ජෙතවනං ගන්‌ත්‌වා අනුසාසි විනායකො|
      block |අනුසිට්‌ඨො ජිනෙනාහං අරහත්‌තමපාපුණිං|
    count |102|
      block |තතො භික්‌ඛුසහස්‌සානි අනුසාසිමහං තදා|
      block |මමානුසාසනකරා තෙපි ආසුං අනාසවා|
    count |103|
      block |ජිනො තස්‌මිං ගුණෙ තුට්‌ඨො එතදග්‌ගෙ ඨපෙසි මං|
      block |භික්‌ඛුඔවාදකානග්‌ගො කප්‌පිනොති මහාජනෙ|
    count |104|
      block |සතසහස්‌සෙ කතං කම්‌මං ඵලං දස්‌සෙසි මෙ ඉධ|
      block |පමුත්‌තො සරවෙගොව කිලෙසෙ ඣාපයිං මම|
    count |105|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |106|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |107|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    stand |ඉත්‌ථං සුදං ආයස්‌මා මහාකප්‌පිනො ථෙරො ඉමා ගාථායො|
    block |අභාසිත්‌ථාති|
    stand |මහාකප්‌පිනත්‌ථෙරස්‌සාපදානං තතියං|
  block |දබ්‌බමල්‌ලපුත්‌තත්‌ථෙරඅපදානං|
    count |108|
      block |පදුමුත්‌තරො නාම ජිනො සබ්‌බලොකවිදූ මුනි|
      block |ඉතො සතසහස්‌සම්‌හි කප්‌පෙ උප්‌පජ්‌ජි චක්‌ඛුමා|
    count |109|
      block |ඔවාදකො විඤ්‌ඤාපකො තාරකො සබ්‌බපාණිනං|
      block |දෙසනාකුසලො බුද්‌ධො තාරෙසි ජනතං බහුං|
    count |110|
      block |අනුකම්‌පකො කාරුණිකො හිතෙසී සබ්‌බපාණිනං|
      block |සම්‌පත්‌තෙ තිත්‌ථියෙ සබ්‌බෙ පඤ්‌චසීලෙ පතිට්‌ඨපි|
    count |111|
      block |එවං නිරාකුලං ආසි සුඤ්‌ඤතං තිත්‌ථියෙහි ච|
      block |විචිත්‌තං අරහන්‌තෙහි වසීභූතෙහි තාදිභි|
    count |112|
      block |රතනානට්‌ඨපඤ්‌ඤාසං උග්‌ගතො සො මහාමුනි|
      block |කඤ්‌චනග්‌ඝියසඞ්‌කාසො බාත්‌තිංසවරලක්‌ඛණො|
    count |113|
      block |වස්‌සසතසහස්‌සානි ආයු විජ්‌ජති තාවදෙ|
      block |තාවතා තිට්‌ඨමානො සො තාරෙසි ජනතං බහුං|
    count |114|
      block |තදාහං හංසවතියං සෙට්‌ඨිපුත්‌තො මහායසො|
      block |උපෙත්‌වා ලොකපජ්‌ජොතං අස්‌සොසිං ධම්‌මදෙසනං|
    count |115|
      block |සෙනාසනානි භික්‌ඛූනං පඤ්‌ඤාපෙන්‌තං සසාවකං|
      block |කිත්‌තයන්‌තස්‌ස වචනං සුණිත්‌වා මුදිතො අහං|
    count |116|
      block |අධිකාරං සසඞ්‌ඝස්‌ස කත්‌වා තස්‌ස මහෙසිනො|
      block |නිපච්‌ච සිරසා පාදෙ තං ඨානමභිපත්‌ථයිං|
    count |117|
      block |තදාහ ස මහාවීරො මම කම්‌මං පකිත්‌තයං|
      block |යො සසඞ්‌ඝමභොජෙසි සත්‌තාහං ලොකනායකං|
    count |118|
      block |සොයං කමලපත්‌තක්‌ඛො සීහංසො කනකත්‌තචො|
      block |මම පාදමූලෙ නිපති පත්‌ථයං ඨානමුත්‌තමං|
    count |119|
      block |සතසහස්‌සිතො කප්‌පෙ ඔක්‌කාකකුලසම්‌භවො|
      block |ගොතමො නාම ගොත්‌තෙන සත්‌ථා ලොකෙ භවිස්‌සති|
    count |120|
      block |සාවකො තස්‌ස බුද්‌ධස්‌ස දබ්‌බො නාමෙන විස්‌සුතො|
      block |සෙනාසනපඤ්‌ඤාපකො අග්‌ගො හෙස්‌සතියං තදා|
    count |121|
      block |තෙන කම්‌මෙන සුකතෙන චෙතනාපණිධීහි ච|
      block |ජහිත්‌වා මානුසං දෙහං තාවතිංසමගච්‌ඡහං|
    count |122|
      block |සතානං තීණික්‌ඛත්‌තුඤ්‌ච දෙවරජ්‌ජමකාරයිං|
      block |සතානං පඤ්‌චක්‌ඛත්‌තුඤ්‌ච චක්‌කවත්‌තී අහොසහං|
    count |123|
      block |පදෙසරජ්‌ජං විපුලං ගණනාතො අසඞ්‌ඛියං|
      block |සබ්‌බත්‌ථ සුඛිතො ආසිං තස්‌ස කම්‌මස්‌ස වාහසා|
    count |124|
      block |එකනවුතිතො කප්‌පෙ විපස්‌සී නාම නායකො|
      block |උප්‌පජ්‌ජි චාරුදස්‌සනො සබ්‌බධම්‌මවිපස්‌සකො|
    count |125|
      block |දුට්‌ඨචිත්‌තො උපවදිං සාවකං තස්‌ස තාදිනො|
      block |සබ්‌බාසවපරික්‌ඛීණං සුද්‌ධොති ච විජානිය|
    count |126|
      block |තස්‌සෙව නරවීරස්‌ස සාවකානං මහෙසිනං|
      block |සලාකඤ්‌ච ගහෙත්‌වාන ඛීරොදනමදාසහං|
    count |127|
      block |ඉමම්‌හි භද්‌දකෙ කප්‌පෙ බ්‍රහ්‌මබන්‌ධු මහායසො|
      block |කස්‌සපො නාම ගොත්‌තෙන උප්‌පජ්‌ජි වදතං වරො|
    count |128|
      block |සාසනං ජොතයිත්‌වාන අභිභුය්‍ය කුතිත්‌ථියෙ|
      block |විනෙය්‍යෙ විනයිත්‌වාව නිබ්‌බුතො සො සසාවකො|
    count |129|
      block |සසිස්‌සෙ නිබ්‌බුතෙ නාථෙ අත්‌ථමෙන්‌තම්‌හි සාසනෙ|
      block |දෙවා කන්‌දිංසු සංවිග්‌ගා මුත්‌තකෙසා රුදම්‌මුඛා|
    count |130|
      block |නිබ්‌බායිස්‌සති ධම්‌මක්‌ඛො න පස්‌සිස්‌සාම සුබ්‌බතෙ|
      block |න සුණිස්‌සාම සද්‌ධම්‌මං අහො නො අප්‌පපුඤ්‌ඤතා|
    count |131|
      block |තදායං පථවී සබ්‌බා අචලා සා චලාචලා|
      block |සාගරො ච සසොකොව විනදී කරුණං ගිරං|
    count |132|
      block |චතුද්‌දිසා දුන්‌දුභියො නාදයිංසු අමානුසා|
      block |සමන්‌තතො අසනියො ඵලිංසු ච භයාවහා|
    count |133|
      block |උක්‌කා පතිංසු නභසා ධූමකෙතු ච දිස්‌සති|
      block |සධූමා ජාලවට්‌ටා ච රවිංසු කරුණං මිගා|
    count |134|
      block |උප්‌පාදෙ දාරුණෙ දිස්‌වා සාසනත්‌ථඞ්‌ගසූචකෙ|
      block |සංවිග්‌ගා භික්‌ඛවො සත්‌ත චින්‌තයිම්‌හ මයං තදා|
    count |135|
      block |සාසනෙන විනාම්‌හාකං ජීවිතෙන අලං මයං|
      block |පවිසිත්‌වා මහාරඤ්‌ඤං යුඤ්‌ජාම ජිනසාසනං|
    count |136|
      block |අද්‌දසම්‌හ තදාරඤ්‌ඤෙ උබ්‌බිද්‌ධං සෙලමුත්‌තමං|
      block |නිස්‌සෙණියා තමාරුය්‌හ නිස්‌සෙණිං පාතයිම්‌හසෙ|
    count |137|
      block |තදා ඔවදි නො ථෙරො බුද්‌ධුප්‌පාදො සුදුල්‌ලභො|
      block |සද්‌ධාතිදුල්‌ලභා ලද්‌ධා ථොකං සෙසඤ්‌ච සාසනං|
    count |138|
      block |නිපතන්‌ති ඛණාතීතා අනන්‌තෙ දුක්‌ඛසාගරෙ|
      block |තස්‌මා පයොගො කත්‌තබ්‌බො යාව ඨාති මුනෙ මතං|
    count |139|
      block |අරහා ආසි සො ථෙරො අනාගාමී තදානුගො|
      block |සුසීලා ඉතරෙ යුත්‌තා දෙවලොකං අගම්‌හසෙ|
    count |140|
      block |නිබ්‌බුතො තිණ්‌ණසංසාරො සුද්‌ධාවාසෙ ච එකකො|
      block |අහඤ්‌ච පක්‌කුසාති ච සභියො බාහියො තථා|
    count |141|
      block |කුමාරකස්‌සපො චෙව තත්‌ථ තත්‌ථූපගා මයං|
      block |සංසාරබන්‌ධනා මුත්‌තා ගොතමෙනානුකම්‌පිතා|
    count |142|
      block |මල්‌ලෙසු කුසිනාරායං ජාතො ගබ්‌භෙව මෙ සතො|
      block |මාතා මතා චිතාරුළ්‌හා තතො නිප්‌පතිතො අහං|
    count |143|
      block |පතිතො දබ්‌බපුඤ්‌ජම්‌හි තතො දබ්‌බොති විස්‌සුතො|
      block |බ්‍රහ්‌මචාරීබලෙනාහං විමුත්‌තො සත්‌තවස්‌සිකො|
    count |144|
      block |ඛීරොදනබලෙනාහං පඤ්‌චහඞ්‌ගෙහුපාගතො|
      block |ඛීණාසවොපවාදෙන පාපෙහි බහුචොදිතො|
    count |145|
      block |උභො පුඤ්‌ඤඤ්‌ච පාපඤ්‌ච වීතිවත්‌තොම්‌හි දානිහං|
      block |පත්‌වාන පරමං සන්‌තිං විහරාමි අනාසවො|
    count |146|
      block |සෙනාසනං පඤ්‌ඤාපයිං හාසයිත්‌වාන සුබ්‌බතෙ|
      block |ජිනො තස්‌මිං ගුණෙ තුට්‌ඨො එතදග්‌ගෙ ඨපෙසි මං|
    count |147|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |148|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |149|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    stand |ඉත්‌ථං සුදං ආයස්‌මා දබ්‌බමල්‌ලපුත්‌තො ථෙරො ඉමා ගාථායො|
    block |අභාසිත්‌ථාති|
    stand |දබ්‌බමල්‌ලපුත්‌තත්‌ථෙරස්‌සාපදානං චතුත්‌ථං|
  block |කුමාරකස්‌සපත්‌ථෙරඅපදානං|
    count |150|
      block |ඉතො සතසහස්‌සම්‌හි කප්‌පෙ උප්‌පජ්‌ජි නායකො|
      block |සබ්‌බලොකහිතො වීරො පදුමුත්‌තරනාමකො|
    count |151|
      block |තදාහං බ්‍රාහ්‌මණො හුත්‌වා විස්‌සුතො වෙදපාරගූ|
      block |දිවාවිහාරං විචරං අද්‌දසං ලොකනායකං|
    count |152|
      block |චතුසච්‌චං පකාසෙන්‌තං බොධයන්‌තං සදෙවකං|
      block |විචිත්‌තකථිකානග්‌ගං වණ්‌ණයන්‌තං මහාජනෙ|
    count |153|
      block |තදා මුදිතචිත්‌තොහං නිමන්‌තෙත්‌වා තථාගතං|
      block |නානාරත්‌තෙහි වත්‌ථෙහි අලඞ්‌කරිත්‌වාන මණ්‌ඩපං|
    count |154|
      block |නානාරතනපජ්‌ජොතං සසඞ්‌ඝං භොජයිං තහිං|
      block |භොජයිත්‌වාන සත්‌තාහං නානග්‌ගරසභොජනං|
    count |155|
      block |නානාචිත්‌තෙහි පුප්‌ඵෙහි පූජයිත්‌වා සසාවකං|
      block |නිපච්‌ච පාදමූලම්‌හි තං ඨානං පත්‌ථයිං අහං|
    count |156|
      block |තදා මුනිවරො ආහ කරුණෙකරසාසයො|
      block |පස්‌සථෙතං දිජවරං පදුමානනලොචනං|
    count |157|
      block |පීතිපාමොජ්‌ජබහුලං සමුග්‌ගතතනූරුහං|
      block |හාසම්‌හිතවිසාලක්‌ඛං මම සාසනලාලසං|
    count |158|
      block |පතිතං පාදමූලෙ මෙ එකාවත්‌ථසුමානසං|
      block |එස පත්‌ථෙති තං ඨානං විචිත්‌තකථිකත්‌තනං|
    count |159|
      block |සතසහස්‌සිතො කප්‌පෙ ඔක්‌කාකකුලසම්‌භවො|
      block |ගොතමො නාම ගොත්‌තෙන සත්‌ථා ලොකෙ භවිස්‌සති|
    count |160|
      block |තස්‌ස ධම්‌මෙසු දායාදො ඔරසො ධම්‌මනිම්‌මිතො|
      block |කුමාරකස්‌සපො නාම හෙස්‌සති සත්‌ථු සාවකො|
    count |161|
      block |විචිත්‌තපුප්‌ඵදුස්‌සානං රතනානඤ්‌ච වාහසා|
      block |විචිත්‌තකථිකානං සො අග්‌ගතං පාපුණිස්‌සති|
    count |162|
      block |තෙන කම්‌මෙන සුකතෙන චෙතනාපණිධීහි ච|
      block |ජහිත්‌වා මානුසං දෙහං තාවතිංසමගච්‌ඡහං|
    count |163|
      block |පරිබ්‌භමං භවාභවෙ රඞ්‌ගමජ්‌ඣෙ යථා නටො|
      block |සාඛමිගත්‍රජො හුත්‌වා මිගියා කුච්‌ඡිමොක්‌කමිං|
    count |164|
      block |තදා මයි කුච්‌ඡිගතෙ වජ්‌ඣවාරො උපට්‌ඨිතො|
      block |සාඛෙන චත්‌තා මෙ මාතා නිග්‍රොධං සරණං ගතා|
    count |165|
      block |තෙන සා මිගරාජෙන මරණා පරිමොචිතා|
      block |පරිච්‌චජිත්‌වා සපාණං මමෙවං ඔවදී තදා|
    count |166|
      block |නිග්‍රොධමෙව සෙවෙය්‍ය න සාඛමුපසංවසෙ|
      block |නිග්‍රොධස්‌මිං මතං සෙය්‍යො යඤ්‌චෙ සාඛම්‌හි ජීවිතං|
    count |167|
      block |තෙනානුසිට්‌ඨා මිගයූථපෙන අහඤ්‌ච මාතා ච තථෙතරෙ ච|
      block |ආගම්‌ම රම්‌මං තුසිතාධිවාසං ගතා පවාසං සඝරං යථෙව|
    count |168|
      block |පුනො කස්‌සපවීරස්‌ස අත්‌ථමෙන්‌තම්‌හි සාසනෙ|
      block |ආරුය්‌හ සෙලසිඛරං යුඤ්‌ජිත්‌වා ජිනසාසනං|
    count |169|
      block |ඉදානාහං රාජගහෙ ජාතො සෙට්‌ඨිකුලෙ අහුං|
      block |ආපන්‌නසත්‌තා මෙ මාතා පබ්‌බජි අනගාරියං|
    count |170|
      block |සගබ්‌භං තං විදිත්‌වාන දෙවදත්‌තමුපානයුං|
      block |සො අවොච විනාසෙථ පාපිකං භික්‌ඛුනිං ඉමං|
    count |171|
      block |ඉදානිපි මුනින්‌දෙන ජිනෙන අනුකම්‌පිතා|
      block |සුඛිනී අජනී මය්‌හං මාතා භික්‌ඛුනුපස්‌සයෙ|
    count |172|
      block |තං විදිත්‌වා මහීපාලො කොසලො මං අපොසයි|
      block |කුමාරපරිහාරෙන නාමෙනාහඤ්‌ච කස්‌සපො|
    count |173|
      block |මහාකස්‌සපමාගම්‌ම අහං කුමාරකස්‌සපො|
      block |වම්‌මිකසදිසං කායං සුත්‌වා බුද්‌ධෙන දෙසිතං|
    count |174|
      block |තතො චිත්‌තං විමුච්‌චි මෙ අනුපාදාය සබ්‌බසො|
      block |පායාසිං දමයිත්‌වාහං එතදග්‌ගමපාපුණිං|
    count |175|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |176|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |177|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    stand |ඉත්‌ථං සුදං ආයස්‌මා කුමාරකස්‌සපො ථෙරො ඉමා ගාථායො|
    block |අභාසිත්‌ථාති|
    stand |කුමාරකස්‌සපත්‌ථෙරස්‌සාපදානං පඤ්‌චමං|
    stand |චතුවීසතිමං භාණවාරං|
  block |බාහියත්‌ථෙරඅපදානං|
    count |178|
      block |ඉතො සතසහස්‌සම්‌හි කප්‌පෙ උප්‌පජ්‌ජි නායකො|
      block |මහප්‌පභො තිලොකග්‌ගො නාමෙන පදුමුත්‌තරො|
    count |179|
      block |ඛිප්‌පාභිඤ්‌ඤස්‌ස භික්‌ඛුස්‌ස ගුණං කිත්‌තයතො මුනෙ|
      block |සුත්‌වා උදග්‌ගචිත්‌තොහං කාරං කත්‌වා මහෙසිනො|
    count |180|
      block |දත්‌වා සත්‌තාහිකං දානං සසිස්‌සස්‌ස මුනෙ අහං|
      block |අභිවාදිය සම්‌බුද්‌ධං තං ඨානං පත්‌ථයිං තදා|
    count |181|
      block |තතො මං බ්‍යාකරි බුද්‌ධො එතං පස්‌සථ බ්‍රාහ්‌මණං|
      block |පතිතං පාදමූලෙ මෙ චරියං පච්‌චවෙක්‌ඛණං|
    count |182|
      block |හෙමයඤ්‌ඤොපචිතඞ්‌ගං අවදාතතනුත්‌තචං|
      block |පලම්‌බබිම්‌බතම්‌බොට්‌ඨං සෙතතිණ්‌හසමං දිජං|
    count |183|
      block |ගුණථාමබහුතරං සමුග්‌ගතතනූරුහං|
      block |ගුණොඝායතනීභූතං පීතිසම්‌ඵුල්‌ලිතානනං|
    count |184|
      block |එසො පත්‌ථයතෙ ඨානං ඛිප්‌පාභිඤ්‌ඤස්‌ස භික්‌ඛුනො|
      block |අනාගතෙ මහාවීරො ගොතමො නාම හෙස්‌සති|
    count |185|
      block |තස්‌ස ධම්‌මෙසු දායාදො ඔරසො ධම්‌මනිම්‌මිතො|
      block |බාහියො නාම නාමෙන හෙස්‌සති සත්‌ථු සාවකො|
    count |186|
      block |තදා හි තුට්‌ඨො වුට්‌ඨාය යාවජීවං මහාමුනෙ|
      block |කාරං කත්‌වා චුතො සග්‌ගං අගං සභවනං යථා|
    count |187|
      block |දෙවභූතො මනුස්‌සො වා සුඛිතො තස්‌ස කම්‌මුනො|
      block |වාහසා සංසරිත්‌වාන සම්‌පත්‌තිමනුභොමහං|
    count |188|
      block |පුන කස්‌සපවීරස්‌ස අත්‌ථමෙන්‌තම්‌හි සාසනෙ|
      block |ආරුය්‌හ සෙලසිඛරං යුඤ්‌ජිත්‌වා ජිනසාසනං|
    count |189|
      block |විසුද්‌ධසීලො සප්‌පඤ්‌ඤො ජිනසාසනකාරකො|
      block |තතො චුතා පඤ්‌ච ජනා දෙවලොකං අගම්‌හසෙ|
    count |190|
      block |තතොහං බාහියො ජාතො භාරුකච්‌ඡෙ පුරුත්‌තමෙ|
      block |තතො නාවාය පක්‌ඛන්‌දො සාගරං අප්‌පසිද්‌ධියං|
    count |191|
      block |තතො නාවා අභිජ්‌ජිත්‌ථ ගන්‌ත්‌වාන කතිපාහකං|
      block |තදා භීසනකෙ ඝොරෙ පතිතො මකරාකරෙ|
    count |192|
      block |තදාහං වායමිත්‌වාන සන්‌තරිත්‌වා මහොදධිං|
      block |සුප්‌පාදපට්‌ටනවරං සම්‌පත්‌තො මන්‌දවෙධිතො|
    count |193|
      block |දාරුචීරං නිවාසෙත්‌වා ගාමං පිණ්‌ඩාය පාවිසිං|
      block |තදාහ සො ජනො තුට්‌ඨො අරහායමිධාගතො|
    count |194|
      block |ඉමං අන්‌නෙන පානෙන වත්‌ථෙන සයනෙන ච|
      block |භෙසජ්‌ජෙන ච සක්‌කත්‌වා හෙස්‌සාම සුඛිතා මයං|
    count |195|
      block |පච්‌චයානං තදා ලාභී තෙහි සක්‌කතපූජිතො|
      block |අරහාහන්‌ති සඞ්‌කප්‌පං උප්‌පාදෙසිං අයොනිසො|
    count |196|
      block |තතො මෙ චිත්‌තමඤ්‌ඤාය චොදයී පුබ්‌බදෙවතා|
      block |න ත්‌වං උපායමග්‌ගඤ්‌ඤූ කුතො ත්‌වං අරහා භවෙ|
    count |197|
      block |චොදිතො තාය සංවිග්‌ගො තදාහං පරිපුච්‌ඡි තං|
      block |කෙ වා එතෙ කුහිං ලොකෙ අරහන්‌තො නරුත්‌තමා|
    count |198|
      block |සාවත්‌ථියං කොසලමන්‌දිරෙ ජිනො පහූතපඤ්‌ඤො වරභූරිමෙධසො|
      block |සො සක්‍යපුත්‌තො අරහා අනාසවො දෙසෙති ධම්‌මං අරහත්‌තපත්‌තියා|
    count |199|
      block |තදස්‌ස සුත්‌වා වචනං සුපීණිතො නිධිංව ලද්‌ධා කපණොති විම්‌හිතො|
      block |උදග්‌ගචිත්‌තො අරහත්‌තමුත්‌තමං සුදස්‌සනං දට්‌ඨුමනන්‌තගොචරං|
    count |200|
      block |තදා තතො නික්‌ඛමිත්‌වාන සත්‌ථුනො සදා ජිනං පස්‌සාමි විමලානනං|
      block |උපෙච්‌ච රම්‌මං විජිතව්‌හයං වනං දිජෙ අපුච්‌ඡිං කුහිං ලොකනන්‌දනො|
    count |201|
      block |තතො අවොචුං නරදෙවවන්‌දිතො පුරං පවිට්‌ඨො අසනෙසනාය සො|
      block |සසොව ඛිප්‌පං මුනිදස්‌සනුස්‌සුකො උපෙච්‌ච වන්‌දාහි තමග්‌ගපුග්‌ගලං|
    count |202|
      block |තතොහං තුවටං ගන්‌ත්‌වා සාවත්‌ථිං පුරමුත්‌තමං|
      block |විචරන්‌තං තමද්‌දක්‌ඛිං පිණ්‌ඩත්‌ථං අපිහාගිධං|
    count |203|
      block |පත්‌තපාණිං අලොලක්‌ඛං පාචයන්‌තං පීතාකරං|
      block |සිරීනිලයසඞ්‌කාසං රවිදිත්‌තිහරානනං|
    count |204|
      block |තං සමෙච්‌ච නිපච්‌චාහං ඉදං වචනමබ්‍රවිං|
      block |කුපථෙ විප්‌පනට්‌ඨස්‌ස සරණං හොහි ගොතම|
    count |205|
      block |පාණසන්‌තාරණත්‌ථාය පිණ්‌ඩාය විචරාමහං|
      block |න තෙ ධම්‌මකථාකාලො ඉච්‌චාහ මුනිසත්‌තමො|
    count |206|
      block |තදා පුනප්‌පුනං බුද්‌ධං ආයාචිං ධම්‌මලාලසො|
      block |යො මෙ ධම්‌මමදෙසෙසි ගම්‌භීරං සුඤ්‌ඤතං පදං|
    count |207|
      block |තස්‌ස ධම්‌මං සුණිත්‌වාන පාපුණිං ආසවක්‌ඛයං|
      block |පරික්‌ඛීණායුකො සන්‌තො අහො සත්‌ථානුකම්‌පකො|
    count |208|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |209|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |210|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    count |211|
      block |එවං ථෙරො වියාකාසි බාහියො දාරුචීරියො|
      block |සඞ්‌කාරකූටෙ පතිතො භූතාවිට්‌ඨාය ගාවියා|
    count |212|
      block |අත්‌තනො පුබ්‌බචරියං කිත්‌තයිත්‌වා මහාමති|
      block |පරිනිබ්‌බායි සො ථෙරො සාවත්‌ථියං පුරුත්‌තමෙ|
    count |213|
      block |නගරා නික්‌ඛමන්‌තො තං දිස්‌වාන ඉසිසත්‌තමො|
      block |දාරුචීරධරං ධීරං බාහියං බාහිතාගමං|
    count |214|
      block |භූමියං පතිතං දන්‌තං ඉන්‌දකෙතූව පාතිතං|
      block |ගතායුං සුක්‌ඛකිලෙසං ජිනසාසනකාරකං|
    count |215|
      block |තතො ආමන්‌තයී සත්‌ථා සාවකෙ සාසනෙ රතෙ|
      block |ගණ්‌හථ නෙත්‌වා ඣාපෙථ තනුං සබ්‍රහ්‌මචාරිනො|
    count |216|
      block |ථූපං කරොථ පූජෙථ නිබ්‌බුතො සො මහාමති|
      block |ඛිප්‌පාභිඤ්‌ඤානමෙසග්‌ගො සාවකො මෙ වචොකරො|
    count |217|
      block |සහස්‌සමපි චෙ ගාථා අනත්‌ථපදසඤ්‌හිතා|
      block |එකං ගාථාපදං සෙය්‍යො යං සුත්‌වා උපසම්‌මති|
    count |218|
      block |යත්‌ථ ආපො ච පථවී තෙජො වායො න ගාධති|
      block |න තත්‌ථ සුක්‌කා ජොතන්‌ති ආදිච්‌චො න පකාසති|
    count |219|
      block |න තත්‌ථ චන්‌දිමා භාති තමො තත්‌ථ න විජ්‌ජති|
      block |යදා ච අත්‌තනා වෙදි මුනිමොනෙන බ්‍රාහ්‌මණො|
    count |220|
      block |අථ රූපා අරූපා ච සුඛදුක්‌ඛා විමුච්‌චති|
      block |ඉච්‌චෙවං අභණී නාථො තිලොකසරණො මුනි|
    stand |ඉත්‌ථං සුදං ආයස්‌මා බාහියො ථෙරො ඉමා ගාථායො|
    block |අභාසිත්‌ථාති|
    stand |බාහියත්‌ථෙරස්‌සාපදානං ඡට්‌ඨං|
  block |මහාකොට්‌ඨිකත්‌ථෙරඅපදානං|
    count |221|
      block |පදුමුත්‌තරො නාම ජිනො සබ්‌බලොකවිදූ මුනි|
      block |ඉතො සතසහස්‌සම්‌හි කප්‌පෙ උප්‌පජ්‌ජි චක්‌ඛුමා|
    count |222|
      block |ඔවාදකො විඤ්‌ඤාපකො තාරකො සබ්‌බපාණිනං|
      block |දෙසනාකුසලො බුද්‌ධො තාරෙසි ජනතං බහුං|
    count |223|
      block |අනුකම්‌පකො කාරුණිකො හිතෙසී සබ්‌බපාණිනං|
      block |සම්‌පත්‌තෙ තිත්‌ථියෙ සබ්‌බෙ පඤ්‌චසීලෙ පතිට්‌ඨපි|
    count |224|
      block |එවං නිරාකුලං ආසි සුඤ්‌ඤතං තිත්‌ථියෙහි ච|
      block |විචිත්‌තං අරහන්‌තෙහි වසීභූතෙහි තාදිභි|
    count |225|
      block |රතනානට්‌ඨපඤ්‌ඤාසං උග්‌ගතො සො මහාමුනි|
      block |කඤ්‌චනග්‌ඝියසඞ්‌කාසො බාත්‌තිංසවරලක්‌ඛණො|
    count |226|
      block |වස්‌සසතසහස්‌සානි ආයු විජ්‌ජති තාවදෙ|
      block |තාවතා තිට්‌ඨමානො සො තාරෙසි ජනතං බහුං|
    count |227|
      block |තදාහං හංසවතියං බ්‍රාහ්‌මණො වෙදපාරගූ|
      block |උපෙච්‌ච සබ්‌බලොකග්‌ගං අස්‌සොසිං ධම්‌මදෙසනං|
    count |228|
      block |තදා සො සාවකං වීරො පභින්‌නමතිගොචරං|
      block |අත්‌ථෙ ධම්‌මෙ නිරුත්‌තෙ ච පටිභානෙ ච කොවිදං|
    count |229|
      block |ඨපෙසි එතදග්‌ගම්‌හි තං සුත්‌වා මුදිතො අහං|
      block |සසාවකං ජිනවරං සත්‌තාහං භොජයිං තදා|
    count |230|
      block |දුස්‌සෙහච්‌ඡාදයිත්‌වාන සසිස්‌සං බුද්‌ධිසාගරං|
      block |නිපච්‌ච පාදමූලම්‌හි තං ඨානං පත්‌ථයිං අහං|
    count |231|
      block |තතො අවොච ලොකග්‌ගො පස්‌සථෙතං දිජුත්‌තමං|
      block |විනතං පාදමූලෙ මෙ කමලොදරසප්‌පභං|
    count |232|
      block |බුද්‌ධසෙට්‌ඨස්‌ස භික්‌ඛුස්‌ස ඨානං පත්‌ථයතෙ අයං|
      block |තාය සද්‌ධාය චාගෙන සද්‌ධම්‌මස්‌සවනෙන ච|
    count |233|
      block |සබ්‌බත්‌ථ සුඛිතො හුත්‌වා සංසරිත්‌වා භවාභවෙ|
      block |අනාගතම්‌හි අද්‌ධානෙ ලච්‌ඡසෙ තං මනොරථං|
    count |234|
      block |සතසහස්‌සිතො කප්‌පෙ ඔක්‌කාකකුලසම්‌භවො|
      block |ගොතමො නාම ගොත්‌තෙන සත්‌ථා ලොකෙ භවිස්‌සති|
    count |235|
      block |තස්‌ස ධම්‌මෙසු දායාදො ඔරසො ධම්‌මනිම්‌මිතො|
      block |කොට්‌ඨිකො නාම නාමෙන හෙස්‌සති සත්‌ථු සාවකො|
    count |236|
      block |තං සුත්‌වා මුදිතො හුත්‌වා යාවජීවං තදා ජිනං|
      block |මෙත්‌තචිත්‌තො පරිචරිං සතො පඤ්‌ඤාසමාහිතො|
    count |237|
      block |තෙන කම්‌මවිපාකෙන චෙතනාපණිධීහි ච|
      block |ජහිත්‌වා මානුසං දෙහං තාවතිංසමගච්‌ඡහං|
    count |238|
      block |සතානං තීණික්‌ඛත්‌තුඤ්‌ච දෙවරජ්‌ජමකාරයිං|
      block |සතානං පඤ්‌චක්‌ඛත්‌තුඤ්‌ච චක්‌කවත්‌තී අහොසහං|
    count |239|
      block |පදෙසරජ්‌ජං විපුලං ගණනාතො අසඞ්‌ඛියං|
      block |සබ්‌බත්‌ථ සුඛිතො ආසිං තස්‌ස කම්‌මස්‌ස වාහසා|
    count |240|
      block |දුවෙ භවෙ සංසරාමි දෙවත්‌තෙ අථ මානුසෙ|
      block |අඤ්‌ඤං ගතිං න ගච්‌ඡාමි සුචිණ්‌ණස්‌ස ඉදං ඵලං|
    count |241|
      block |දුවෙ කුලෙ පජායාමි ඛත්‌තියෙ අථ බ්‍රාහ්‌මණෙ|
      block |නීචෙ කුලෙ න ජායාමි සුචිණ්‌ණස්‌ස ඉදං ඵලං|
    count |242|
      block |පච්‌ඡිමෙ භවෙ සම්‌පත්‌තෙ බ්‍රහ්‌මබන්‌ධු අහොසහං|
      block |සාවත්‌ථියං විප්‌පකුලෙ පච්‌චාජාතො මහද්‌ධනෙ|
    count |243|
      block |මාතා චන්‌දවතී නාම පිතා මෙ අස්‌සලායනො|
      block |යදා මෙ පිතරං බුද්‌ධො විනයී සබ්‌බසුද්‌ධියා|
    count |244|
      block |තදා පසන්‌නො සුගතෙ පබ්‌බජිං අනගාරියං|
      block |මොග්‌ගල්‌ලානො ආචරියො උපජ්‌ඣා සාරිසම්‌භවො|
    count |245|
      block |කෙසෙසු ඡිජ්‌ජමානෙසු දිට්‌ඨි ඡින්‌නා සමූලිකා|
      block |නිවාසෙන්‌තො ච කාසාවං අරහත්‌තමපාපුණිං|
    count |246|
      block |අත්‌ථධම්‌මනිරුත්‌තීසු පටිභානෙ ච මෙ මති|
      block |පභින්‌නා තෙන ලොකග්‌ගො එතදග්‌ගෙ ඨපෙසි මං|
    count |247|
      block |අසන්‌දිට්‌ඨං වියාකාසිං උපතිස්‌සෙන පුච්‌ඡිතො|
      block |පටිසම්‌භිදාසු තෙනාහං අග්‌ගො සම්‌බුද්‌ධසාසනෙ|
    count |248|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |249|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |250|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    stand |ඉත්‌ථං සුදං ආයස්‌මා මහාකොට්‌ඨිකො ථෙරො ඉමා ගාථායො|
    block |අභාසිත්‌ථාති|
    stand |මහාකොට්‌ඨිකත්‌ථෙරස්‌සාපදානං සත්‌තමං|
  block |උරුවෙළකස්‌සපත්‌ථෙරඅපදානං|
    count |251|
      block |පදුමුත්‌තරො නාම ජිනො සබ්‌බලොකවිදූ මුනි|
      block |ඉතො සතසහස්‌සම්‌හි කප්‌පෙ උප්‌පජ්‌ජි චක්‌ඛුමා|
    count |252|
      block |ඔවාදකො විඤ්‌ඤාපකො තාරකො සබ්‌බපාණිනං|
      block |දෙසනාකුසලො බුද්‌ධො තාරෙසි ජනතං බහුං|
    count |253|
      block |අනුකම්‌පකො කාරුණිකො හිතෙසී සබ්‌බපාණිනං|
      block |සම්‌පත්‌තෙ තිත්‌ථියෙ සබ්‌බෙ පඤ්‌චසීලෙ පතිට්‌ඨපි|
    count |254|
      block |එවං නිරාකුලං ආසි සුඤ්‌ඤතං තිත්‌ථියෙහි ච|
      block |විචිත්‌තං අරහන්‌තෙහි වසීභූතෙහි තාදිභි|
    count |255|
      block |රතනානට්‌ඨපඤ්‌ඤාසං උග්‌ගතො සො මහාමුනි|
      block |කඤ්‌චනග්‌ඝියසඞ්‌කාසො බාත්‌තිංසවරලක්‌ඛණො|
    count |256|
      block |වස්‌සසතසහස්‌සානි ආයු විජ්‌ජති තාවදෙ|
      block |තාවතා තිට්‌ඨමානො සො තාරෙසි ජනතං බහුං|
    count |257|
      block |තදාහං හංසවතියා බ්‍රාහ්‌මණො සාධුසම්‌මතො|
      block |උපෙච්‌ච ලොකපජ්‌ජොතං අස්‌සොසිං ධම්‌මදෙසනං|
    count |258|
      block |තදා මහාපරිසතිං මහාපරිසසාවකං|
      block |ඨපෙන්‌තං එතදග්‌ගම්‌හි සුත්‌වාන මුදිතො අහං|
    count |259|
      block |මහතා පරිවාරෙන නිමන්‌තෙත්‌වා මහාජිනං|
      block |බ්‍රාහ්‌මණානං සහස්‌සෙන සහදානමදාසහං|
    count |260|
      block |මහාදානං දදිත්‌වාන අභිවාදිය නායකං|
      block |එකමන්‌තං ඨිතො හට්‌ඨො ඉදං වචනමබ්‍රවිං|
    count |261|
      block |තයි සද්‌ධාය මෙ වීර අධිකාරගුණෙන ච|
      block |පරිසා මහතී හොතු නිබ්‌බත්‌තස්‌ස තහිං තහිං|
    count |262|
      block |තදා අවොච පරිසං ගජගජ්‌ජිතසුස්‌සරො|
      block |කරවීකරුතො සත්‌ථා එතං පස්‌සථ බ්‍රාහ්‌මණං|
    count |263|
      block |හෙමවණ්‌ණං මහාබාහුං කමලානනලොචනං|
      block |උදග්‌ගතනුජං හට්‌ඨං සද්‌ධවන්‌තං ගුණෙ මම|
    count |264|
      block |එස පත්‌ථයතෙ ඨානං සීහඝොසස්‌ස භික්‌ඛුනො|
      block |අනාගතම්‌හි අද්‌ධානෙ ලච්‌ඡසෙ තං මනොරථං|
    count |265|
      block |සතසහස්‌සිතො කප්‌පෙ ඔක්‌කාකකුලසම්‌භවො|
      block |ගොතමො නාම ගොත්‌තෙන සත්‌ථා ලොකෙ භවිස්‌සති|
    count |266|
      block |තස්‌ස ධම්‌මෙසු දායාදො ඔරසො ධම්‌මනිම්‌මිතො|
      block |කස්‌සපො නාම ගොත්‌තෙන හෙස්‌සති සත්‌ථු සාවකො|
    count |267|
      block |ඉතො ද්‌වෙනවුතෙ කප්‌පෙ අහු සත්‌ථා අනුත්‌තරො|
      block |අනූපමො අසදිසො ඵුස්‌සො ලොකග්‌ගනායකො|
    count |268|
      block |සො ච සබ්‌බං තමං හන්‌ත්‌වා විජටෙත්‌වා මහාජටං|
      block |වස්‌සතෙ අමතං වුට්‌ඨිං තප්‌පයන්‌තො සදෙවකං|
    count |269|
      block |තදා හි බාරාණසියං රාජා පච්‌චා අහුම්‌හසෙ|
      block |භාතරොම්‌හ තයො සබ්‌බෙ සංවිසට්‌ඨාව රාජිනො|
    count |270|
      block |වීරඞ්‌ගරූපා බලිනො සඞ්‌ගාමෙ අපරාජිතා|
      block |තදා කුපිතපච්‌චන්‌තො අම්‌හෙ ආහ මහීපති|
    count |271|
      block |එථ ගන්‌ත්‌වාන පච්‌චන්‌තං සොධෙත්‌වා අට්‌ටවීබලං|
      block |ඛෙමං විජිරිතං කත්‌වා පුන දෙථාති භාසථ|
    count |272|
      block |තතො මයං අවොචුම්‌හ යදි දෙය්‍යාසි නායකං|
      block |උපට්‌ඨානාය අම්‌හාකං සාධයිස්‌සාම වො තතො|
    count |273|
      block |තතො මයං ලද්‌ධවරා භූමිපාලෙන පෙසිතා|
      block |නික්‌ඛිත්‌තසත්‌ථං පච්‌චන්‌තං කත්‌වා පුනරුපච්‌ච තං|
    count |274|
      block |යාචිත්‌වා සත්‌ථුපට්‌ඨානං රාජානං ලොකනායකං|
      block |මුනිවීරං ලභිත්‌වාන යාවජීවං යජිම්‌හ තං|
    count |275|
      block |මහග්‌ඝානි ච වත්‌ථානි පණීතානි රසානි ච|
      block |සෙනාසනානි රම්‌මානි භෙසජ්‌ජානි හිතානි ච|
    count |276|
      block |දත්‌වා සසඞ්‌ඝමුනිනො ධම්‌මෙනුප්‌පාදිතානි නො|
      block |සීලවන්‌තො කාරුණිකා භාවනායුත්‌තමානසා|
    count |277|
      block |සද්‌ධා පරිචරිත්‌වාන මෙත්‌තචිත්‌තෙන නායකං|
      block |නිබ්‌බුතෙ තම්‌හි ලොකග්‌ගෙ පූජං කත්‌වා යථාබලං|
    count |278|
      block |තතො චුතා සන්‌තුසිතං ගතා තත්‌ථ මහාසුඛං|
      block |අනුභූතා මයං සබ්‌බෙ බුද්‌ධපූජායිදං ඵලං|
    count |279|
      block |මායාකාරො යථා රඞ්‌ගෙ දස්‌සෙසි විකතිං බහුං|
      block |තථා භවෙ භමන්‌තොහං විදෙහාධිපතී අහුං|
    count |280|
      block |ගුණාචෙළස්‌ස වාක්‍යෙන මිච්‌ඡාදිට්‌ඨිගතාසයො|
      block |නරකං මග්‌ගමාරූළ්‌හො රුචාය මම ධීතුයා|
    count |281|
      block |ඔවාදං නාදියිත්‌වාන බ්‍රහ්‌මුනා නාරදෙනහං|
      block |බහුධා සංසිතො සන්‌තො දිට්‌ඨිං හිත්‌වාන පාපිකං|
    count |282|
      block |පූරයිත්‌වා විසෙසෙන දස කම්‌මපථානිහං|
      block |හිත්‌වාන දෙහමගමිං සග්‌ගං සභවනං යථා|
    count |283|
      block |පච්‌ඡිමෙ භවෙ සම්‌පත්‌තෙ බ්‍රහ්‌මබන්‌ධු අහොසහං|
      block |බාරාණසියං ඵීතායං ජාතො විප්‌පමහාකුලෙ|
    count |284|
      block |මච්‌චුබ්‍යාධිජරා භීතො ඔගාහෙත්‌වා මහාවනං|
      block |නිබ්‌බානං පදමෙසන්‌තො ජටිලෙසු පරිබ්‌බජිං|
    count |285|
      block |තදා ද්‌වෙ භාතරො මය්‌හං පබ්‌බජිංසු මයා සහ|
      block |උරුවෙළායං මාපෙත්‌වා අස්‌සමං නිවසිං අහං|
    count |286|
      block |කස්‌සපො නාම ගොත්‌තෙන උරුවෙළනිවාසිකො|
      block |තතො මෙ ආසි පඤ්‌ඤත්‌ති උරුවෙළකස්‌සපො ඉති|
    count |287|
      block |නදීසකාසෙ භාතා මෙ නදීකස්‌සපසව්‌හයො|
      block |ආසී සකාසනාමෙන ගයායං ගයාකස්‌සපො|
    count |288|
      block |ද්‌වෙ සතානි කනිට්‌ඨස්‌ස තීණි මජ්‌ඣස්‌ස භාතුනො|
      block |මම පඤ්‌ච සතානූනා සිස්‌සා සබ්‌බෙ මමානුගා|
    count |289|
      block |තදා උපෙච්‌ච මං බුද්‌ධො කත්‌වාන විවිධානි මෙ|
      block |පාටිහීරානි ලොකග්‌ගො විනෙසි නරසාරථි|
    count |290|
      block |සහස්‌සපරිවාරෙන අහොසිං එහිභික්‌ඛුකො|
      block |තෙහෙව සහ සබ්‌බෙහි අරහත්‌තමපාපුණිං|
    count |291|
      block |තෙ චෙවඤ්‌ඤෙ ච බහවො සිස්‌සා මං පරිවාරයුං|
      block |සාසිතුඤ්‌ච සමත්‌ථොහං තතො මං ඉසිසත්‌තමො|
    count |292|
      block |මහාපරිසභාවස්‌මිං එතදග්‌ගෙ ඨපෙසි මං|
      block |අහො බුද්‌ධෙ කතං කාරං සඵලං මෙ අජායථ|
    count |293|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |294|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |295|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    stand |ඉත්‌ථං සුදං ආයස්‌මා උරුවෙළකස්‌සපො ථෙරො ඉමා ගාථායො|
    block |අභාසිත්‌ථාති|
    stand |උරුවෙළකස්‌සපත්‌ථෙරස්‌සාපදානං අට්‌ඨමං|
  block |රාධත්‌ථෙරඅපදානං|
    count |296|
      block |පදුමුත්‌තරො නාම ජිනො සබ්‌බලොකවිදූ මුනි|
      block |ඉතො සතසහස්‌සම්‌හි කප්‌පෙ උප්‌පජ්‌ජි චක්‌ඛුමා|
    count |297|
      block |ඔවාදකො විඤ්‌ඤාපකො තාරකො සබ්‌බපාණිනං|
      block |දෙසනාකුසලො බුද්‌ධො තාරෙසි ජනතං බහුං|
    count |298|
      block |අනුකම්‌පකො කාරුණිකො හිතෙසී සබ්‌බපාණිනං|
      block |සම්‌පත්‌තෙ තිත්‌ථියෙ සබ්‌බෙ පඤ්‌චසීලෙ පතිට්‌ඨපි|
    count |299|
      block |එවං නිරාකුලං ආසි සුඤ්‌ඤතං තිත්‌ථියෙහි ච|
      block |විචිත්‌තං අරහන්‌තෙහි වසීභූතෙහි තාදිභි|
    count |300|
      block |රතනානට්‌ඨපඤ්‌ඤාසං උග්‌ගතො සො මහාමුනි|
      block |කඤ්‌චනග්‌ඝියසඞ්‌කාසො බාත්‌තිංසවරලක්‌ඛණො|
    count |301|
      block |වස්‌සසතසහස්‌සානි ආයු විජ්‌ජති තාවදෙ|
      block |තාවතා තිට්‌ඨමානො සො තාරෙසි ජනතං බහුං|
    count |302|
      block |තදාහං හංසවතියං බ්‍රාහ්‌මණො මන්‌තපාරගූ|
      block |උපෙච්‌ච තං නරවරං අස්‌සොසිං ධම්‌මදෙසනං|
    count |303|
      block |පඤ්‌ඤපෙන්‌තං මහාවීරං පරිසාසු විසාරදං|
      block |පටිභානෙය්‍යකං භික්‌ඛුං එතදග්‌ගෙ විනායකං|
    count |304|
      block |තදාහං කාරං කත්‌වාන සසඞ්‌ඝෙ ලොකනායකෙ|
      block |නිපච්‌ච සිරසා පාදෙ තං ඨානං අභිපත්‌ථයිං|
    count |305|
      block |තතො මං භගවා ආහ සිඞ්‌ගීනික්‌ඛසමප්‌පභො|
      block |සරෙන රජනීයෙන කිලෙසමලහාරිනා|
    count |306|
      block |සුඛී භවස්‌සු දීඝායු සිජ්‌ඣතු පණිධී තව|
      block |සසඞ්‌ඝෙ මෙ කතං කාරං අතීව විපුලං තයා|
    count |307|
      block |සතසහස්‌සිතො කප්‌පෙ ඔක්‌කාකකුලසම්‌භවො|
      block |ගොතමො නාම ගොත්‌තෙන සත්‌ථා ලොකෙ භවිස්‌සති|
    count |308|
      block |තස්‌ස ධම්‌මෙසු දායාදො ඔරසො ධම්‌මනිම්‌මිතො|
      block |රාධොති නාමධෙය්‍යෙන හෙස්‌සති සත්‌ථු සාවකො|
    count |309|
      block |ස තෙ හෙතුගුණෙ තුට්‌ඨො සක්‍යපුත්‌තො නරාසභො|
      block |පටිභානෙය්‍යකානග්‌ගං පඤ්‌ඤපෙස්‌සති නායකො|
    count |310|
      block |තං සුත්‌වා මුදිතො හුත්‌වා යාවජීවං තදා ජිනං|
      block |මෙත්‌තචිත්‌තො පරිචරිං සතො පඤ්‌ඤාසමාහිතො|
    count |311|
      block |තෙන කම්‌මෙන සුකතෙන චෙතනාපණිධීහි ච|
      block |ජහිත්‌වා මානුසං දෙහං තාවතිංසමගච්‌ඡහං|
    count |312|
      block |සතානං තීණික්‌ඛත්‌තුඤ්‌ච දෙවරජ්‌ජමකාරයිං|
      block |සතානං පඤ්‌චක්‌ඛත්‌තුඤ්‌ච චක්‌කවත්‌තී අහොසහං|
    count |313|
      block |පදෙසරජ්‌ජං විපුලං ගණනාතො අසඞ්‌ඛියං|
      block |සබ්‌බත්‌ථ සුඛිතො ආසිං තස්‌ස කම්‌මස්‌ස වාහසා|
    count |314|
      block |පච්‌ඡිමෙ භවෙ සම්‌පත්‌තෙ ගිරිබ්‌බජපුරුත්‌තමෙ|
      block |ජාතො විප්‌පකුලෙ නිද්‌ධෙ විකලච්‌ඡාදනාසනෙ|
    count |315|
      block |කටච්‌ඡුභික්‌ඛං පාදාසිං සාරිපුත්‌තස්‌ස තාදිනො|
      block |යදා ජිණ්‌ණො ච වුද්‌ධො ච තදාරාමමුපාගමිං|
    count |316|
      block |පබ්‌බජති න මං කොචි ජිණ්‌ණදුබ්‌බලථාමකං|
      block |තෙන දීනො විවණ්‌ණඞ්‌ගො සොකො චාසිං තදා අහං|
    count |317|
      block |දිස්‌වා මහාකාරුණිකො මමමාහ මහාමුනි|
      block |කිමත්‌ථං පුත්‌තසොකට්‌ටො බ්‍රූහි තෙ චිත්‌තජං රුජං|
    count |318|
      block |පබ්‌බජ්‌ජං න ලභෙ වීර ස්‌වාක්‌ඛාතෙ තව සාසනෙ|
      block |තෙන සොකෙන දීනොස්‌මි සරණං හොහි නායක|
    count |319|
      block |තදා භික්‌ඛූ සමානෙත්‌වා අපුච්‌ඡි මුනිසත්‌තමො|
      block |ඉමස්‌ස අධිකාරං යෙ සරන්‌ති බ්‍යාහරන්‌තු තෙ|
    count |320|
      block |සාරිපුත්‌තො තදාවොච කාරමස්‌ස සරාමහං|
      block |කටච්‌ඡුභික්‌ඛං දාපෙසි පිණ්‌ඩාය චරතො මම|
    count |321|
      block |සාධු සාධු කතඤ්‌ඤූසි සාරිපුත්‌ත ඉමං තුවං|
      block |පබ්‌බාජෙහි දිජං වුඩ්‌ඪං හෙස්‌සතාජානියො අයං|
    count |322|
      block |තතො අලත්‌ථං පබ්‌බජ්‌ජං කම්‌මවාචොපසම්‌පදං|
      block |න චිරෙනෙව කාලෙන පාපුණිං ආසවක්‌ඛයං|
    count |323|
      block |සක්‌කච්‌චං මුනිනො වාක්‍යං සුණාමි මුදිතො යතො|
      block |පටිභානෙය්‍යකානග්‌ගං තතො මං ඨපයී ජිනො|
    count |324|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |325|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |326|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    stand |ඉත්‌ථං සුදං ආයස්‌මා රාධො ථෙරො ඉමා ගාථායො|
    block |අභාසිත්‌ථාති|
    stand |රාධත්‌ථෙරස්‌සාපදානං නවමං|
  block |මොඝරාජත්‌ථෙරඅපදානං|
    count |327|
      block |පදුමුත්‌තරො නාම ජිනො සබ්‌බලොකවිදූ මුනි|
      block |ඉතො සතසහස්‌සම්‌හි කප්‌පෙ උප්‌පජ්‌ජි චක්‌ඛුමා|
    count |328|
      block |ඔවාදකො විඤ්‌ඤාපකො තාරකො සබ්‌බපාණිනං|
      block |දෙසනාකුසලො බුද්‌ධො තාරෙසි ජනතං බහුං|
    count |329|
      block |අනුකම්‌පකො කාරුණිකො හිතෙසී සබ්‌බපාණිනං|
      block |සම්‌පත්‌තෙ තිත්‌ථියෙ සබ්‌බෙ පඤ්‌චසීලෙ පතිට්‌ඨපි|
    count |330|
      block |එවං නිරාකුලං ආසි සුඤ්‌ඤතං තිත්‌ථියෙහි ච|
      block |විචිත්‌තං අරහන්‌තෙහි වසීභූතෙහි තාදිභි|
    count |331|
      block |රතනානට්‌ඨපඤ්‌ඤාසං උග්‌ගතො සො මහාමුනි|
      block |කඤ්‌චනග්‌ඝියසඞ්‌කාසො බාත්‌තිංසවරලක්‌ඛණො|
    count |332|
      block |වස්‌සසතසහස්‌සානි ආයු විජ්‌ජති තාවදෙ|
      block |තාවතා තිට්‌ඨමානො සො තාරෙසි ජනතං බහුං|
    count |333|
      block |තදාහං හංසවතියං කුලෙ අඤ්‌ඤතරෙ අහුං|
      block |පරකම්‌මායනෙ යුත්‌තො නත්‌ථි මෙ කිඤ්‌චි සංධනං|
    count |334|
      block |පටික්‌කමනසාලායං වසන්‌තො කතභූමියං|
      block |අග්‌ගිං උජ්‌ජාලයිං තත්‌ථ දළ්‌හං කණ්‌හාසි සා හී|
    count |335|
      block |තදා පරිසතිං නාථො චතුසච්‌චපකාසකො|
      block |සාවකං සම්‌පකිත්‌තෙසි ලූඛචීවරධාරකං|
    count |336|
      block |තස්‌ස තම්‌හි ගුණෙ තුට්‌ඨො පණිපච්‌ච තථාගතං|
      block |ලූඛචීවරධාරග්‌ගං පත්‌ථයිං ඨානමුත්‌තමං|
    count |337|
      block |තදා අවොච භගවා සාවකෙ පදුමුත්‌තරො|
      block |පස්‌සථෙතං පුරිසකං කුචෙලං තනුදෙහකං|
    count |338|
      block |පීතිප්‌පසන්‌නවදනං සද්‌ධාධනසමන්‌විතං|
      block |උදග්‌ගතනුජං හට්‌ඨං අචලං සාලපිණ්‌ඩිතං|
    count |339|
      block |එසො පත්‌ථෙති තං ඨානං සච්‌චසෙනස්‌ස භික්‌ඛුනො|
      block |ලූඛචීවරධාරිස්‌ස තස්‌ස වණ්‌ණසිතාසයො|
    count |340|
      block |තං සුත්‌වා මුදිතො හුත්‌වා නිපච්‌ච සිරසා ජිනං|
      block |යාවජීවං සුභං කම්‌මං කරිත්‌වා ජිනසාසනෙ|
    count |341|
      block |තෙන කම්‌මෙන සුකතෙන චෙතනාපණිධීහි ච|
      block |ජහිත්‌වා මානුසං දෙහං තාවතිංසූපගො අහං|
    count |342|
      block |පටික්‌කමනසාලායං භූමිදාහකකම්‌මුනා|
      block |සමසහස්‌සං නිරයෙ අදය්‌හිං වෙදනාට්‌ටිතො|
    count |343|
      block |තෙන කම්‌මාවසෙසෙන පඤ්‌ච ජාතිසතානිහං|
      block |මනුස්‌සො කුලජො හුත්‌වා ජාතියා ලක්‌ඛණඞ්‌කිතො|
    count |344|
      block |පඤ්‌ච ජාතිසතානෙව කුට්‌ඨරොගසමප්‌පිතො|
      block |මහාදුක්‌ඛං අනුභවිං තස්‌ස කම්‌මස්‌ස වාහසා|
    count |345|
      block |ඉමස්‌මිං භද්‌දකෙ කප්‌පෙ උපරිට්‌ඨං යසස්‌සිනං|
      block |පිණ්‌ඩපාතෙන තප්‌පෙසිං පසන්‌නමානසො අහං|
    count |346|
      block |තෙන කම්‌මවිසෙසෙන චෙතනාපණිධීහි ච|
      block |ජහිත්‌වා මානුසං දෙහං තාවතිංසමගච්‌ඡහං|
    count |347|
      block |පච්‌ඡිමෙ භවෙ සම්‌පත්‌තෙ අජායිං ඛත්‌තියෙ කුලෙ|
      block |පිතුනො අච්‌චයෙනාහං මහාරජ්‌ජසමප්‌පිතො|
    count |348|
      block |කුට්‌ඨරොගාධිභූතොහං න රතිං න සුඛං ලභෙ|
      block |මොඝං රජ්‌ජං සුඛං යස්‌මා මොඝරාජා තතො අහං|
    count |349|
      block |කායස්‌ස දොසං දිස්‌වාන පබ්‌බජිං අනගාරියං|
      block |බාවරිස්‌ස දිජග්‌ගස්‌ස සිස්‌සත්‌තං අජ්‌ඣුපාගමිං|
    count |350|
      block |මහතා පරිවාරෙන උපෙච්‌ච නරනායකං|
      block |අපුච්‌ඡිං නිපුණං පඤ්‌හං තං වීරං වාදිසූදනං|
    count |351|
      block |අයං ලොකො පරො ලොකො බ්‍රහ්‌මලොකො සදෙවකො|
      block |දිට්‌ඨිං නො නාභිජානාමි ගොතමස්‌ස යසස්‌සිනො|
    count |352|
      block |එවාභික්‌කන්‌තදස්‌සාවිං අත්‌ථි පඤ්‌හෙන ආගමං|
      block |කථං ලොකං අවෙක්‌ඛන්‌තං මච්‌චුරාජා න පස්‌සති|
    count |353|
      block |සුඤ්‌ඤතො ලොකං අවෙක්‌ඛස්‌සු මොඝරාජ සදා සතො|
      block |අත්‌තානුදිට්‌ඨිං උහච්‌ච එවං මච්‌චුතරො සියා|
    count |354|
      block |එවං ලොකං අවෙක්‌ඛන්‌තං මච්‌චුරාජා න පස්‌සති|
      block |ඉති මං අභණි බුද්‌ධො සබ්‌බරොගතිකිච්‌ඡකො|
    count |355|
      block |සහ ගාථාවසානෙන කෙසමස්‌සුවිවජ්‌ජිතො|
      block |කාසාවවත්‌ථවසනො ආසිං භික්‌ඛු තථාරහා|
    count |356|
      block |සඞ්‌ඝිකෙසු විහාරෙසු න වසිං රොගපීළිතො|
      block |මා විහාරො පදුස්‌සීති වාතරොගෙහි පීළිතො|
    count |357|
      block |සඞ්‌කාරකූටා ආහිත්‌වා සුසානා රථිකාහි ච|
      block |තතො සඞ්‌ඝාටිං කරිත්‌වා ධාරයිං ලූඛචීවරං|
    count |358|
      block |මහාභිසක්‌කො තස්‌මිං මෙ ගුණෙ තුට්‌ඨො විනායකො|
      block |ලූඛචීවරධාරීනං එතදග්‌ගෙ ඨපෙසි මං|
    count |359|
      block |පුඤ්‌ඤපාපපරික්‌ඛීණො සබ්‌බරොගවිවජ්‌ජිතො|
      block |සිඛීව අනුපාදානො නිබ්‌බායිස්‌සමනාසවො|
    count |360|
      block |කිලෙසා ඣාපිතා මය්‌හං…පෙ … විහරාමි අනාසවො|
    count |361|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |362|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
      block |කච්‌චානො වක්‌කලී ථෙරො මහාකප්‌පිනසව්‌හයො|
      block |දබ්‌බො කුමාරනාමො ච බාහියො කොට්‌ඨිකො වසී|
      block |උරුවෙළකස්‌සපො රාධො මොඝරාජා ච පණ්‌ඩිතො|
      block |තීණි ගාථාසතානෙත්‌ථ බාසට්‌ඨි චෙව පිණ්‌ඩිතා|
    stand |ඉත්‌ථං සුදං ආයස්‌මා මොඝරාජා ථෙරො ඉමා ගාථායො|
    block |අභාසිත්‌ථාති|
    stand |මොඝරාජත්‌ථෙරස්‌සාපදානං දසමං|
    stand |කච්‌චායනවග්‌ගො චතුපඤ්‌ඤාසමො|
    block |තස්‌සුද්‌දානං|
