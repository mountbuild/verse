block |ඛත්‌තියාවග්‌ගො|
  block |යසවතීපමුඛඅට්‌ඨාරසභික්‌ඛුනීසහස්‌සඅපදානං|
    count |1|
      block |භවා සබ්‌බෙ පරික්‌ඛීණා භවා සන්‌ති විමොචිතා|
      block |සබ්‌බාසවා ච නො නත්‌ථි ආරොචෙම මහාමුනෙ|
    count |2|
      block |පුරිමං කුසලං කම්‌මං යං කිඤ්‌චි සාධුපත්‌ථිතං|
      block |පරිභොගමයං දින්‌නං තුය්‌හත්‌ථාය මහාමුනෙ|
    count |3|
      block |බුද්‌ධපච්‌චෙකබුද්‌ධානං සාවකානඤ්‌ච පත්‌ථිතං|
      block |පරිභොගමයං දින්‌නං තුය්‌හත්‌ථාය මහාමුනෙ|
    count |4|
      block |උච්‌චනීචමයං කම්‌මං භික්‌ඛූනං සාධුපත්‌ථිතං|
      block |උච්‌චාකුලපරිකම්‌මං කතමෙතං මහාමුනෙ|
    count |5|
      block |තෙනෙව සුක්‌කමූලෙන චොදිතා කම්‌මසම්‌පදා|
      block |මානුසිකමතික්‌කන්‌තා ජායිංසු ඛත්‌තියෙ කුලෙ|
    count |6|
      block |උප්‌පත්‌තෙ ච කතෙ කම්‌මෙ ජාතියා වාපි එකතො|
      block |පච්‌ඡිමෙ එකතො ජාතා ඛත්‌තියා කුලසම්‌භවා|
    count |7|
      block |රූපවතී භොගවතී ලාභසක්‌කාරපූජිතා|
      block |අන්‌තෙපුරෙ මහාවීර දෙවානං විය නන්‌දනෙ|
    count |8|
      block |නිබ්‌බින්‌දිත්‌වා අගාරම්‌හා පබ්‌බජිම්‌හනගාරියං|
      block |කතිපාහං උපාදාය සබ්‌බා පත්‌තාම්‌හ නිබ්‌බුතිං|
    count |9|
      block |චීවරං පිණ්‌ඩපාතඤ්‌ච පච්‌චයං සයනාසනං|
      block |උපනෙන්‌ති බහූ අම්‌හෙ සදා සක්‌කතපූජිතා|
    count |10|
      block |කිලෙසා ඣාපිතා අම්‌හං භවා සබ්‌බෙ සමූහතා|
      block |නාගීව බන්‌ධනං ඡෙත්‌වා විහරාම අනාසවා|
    count |11|
      block |ස්‌වාගතං වත නො ආසි මම බුද්‌ධස්‌ස සන්‌තිකෙ|
      block |තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනං|
    count |12|
      block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
      block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
    block |ඉත්‌ථං සුදං යසවතීපමුඛානි ඛත්‌තියකඤ්‌ඤාභික්‌ඛුනියො අට්‌ඨාරසසහස්‌සානි භගවතො සම්‌මුඛා ඉමා ගාථායො අභාසිත්‌ථාති|
    stand |යසවතීපමුඛඅට්‌ඨාරසභික්‌ඛුනීසහස්‌සාපදානං පඨමං|
  block |චතුරාසීතිභික්‌ඛුනීසහස්‌සඅපදානං|
    count |13|
      block |චුල්‌ලාසීතිසහස්‌සානි බ්‍රාහ්‌මඤ්‌ඤකුලසම්‌භවා|
      block |සුඛුමාලහත්‌ථපාදා පුරෙ තුය්‌හං මහාමුනෙ|
    count |14|
      block |වෙස්‌සසුද්‌දකුලෙ ජාතා දෙවා නාගා ච කින්‌නරා|
      block |චාතුද්‌දීපා බහූ කඤ්‌ඤා පුරෙ තුය්‌හං මහාමුනෙ|
    count |15|
      block |කාචි පබ්‌බජිතා අත්‌ථි සබ්‌බදස්‌සාවිනො හූ|
      block |දෙවා ච කින්‌නරා නාගා ඵුසිස්‌සන්‌ති අනාගතෙ|
    count |16|
      block |අනුභොත්‌වා යසං සබ්‌බං පත්‌වාන සබ්‌බසම්‌පදා|
      block |තුම්‌හං පසාදං පටිලද්‌ධා බුජ්‌ඣිස්‌සන්‌ති අනාගතෙ|
    count |17|
      block |අම්‌හෙ බ්‍රාහ්‌මණධීතා තු බ්‍රාහ්‌මඤ්‌ඤකුලසම්‌භවා|
      block |පෙක්‌ඛතො නො මහාවීර පාදෙ වන්‌දාම චක්‌ඛුම|
    count |18|
      block |උපහතා භවා සබ්‌බෙ මූලතණ්‌හා සමූහතා|
      block |සමුච්‌ඡින්‌නා අනුසයා පුඤ්‌ඤසඞ්‌ඛාරදාලිතා|
    count |19|
      block |සමාධිගොචරා සබ්‌බා සමාපත්‌තිවසී කතා|
      block |ඣානෙන ධම්‌මරතියා විහරිස්‌සාම නො සදා|
    count |20|
      block |භවනෙත්‌ති අවිජ්‌ජා ච සඞ්‌ඛාරාපි ච ඛෙපිතා|
      block |සුදුද්‌දසං පදං ගන්‌ත්‌වා අනුජානාථ නායක|
    count |21|
      block |උපකාරා මමං තුම්‌හෙ දීඝරත්‌තං කතාවිනො|
      block |චතුන්‌නං සංසයං ඡෙත්‌වා සබ්‌බා ගච්‌ඡන්‌තු නිබ්‌බුතිං|
    count |22|
      block |වන්‌දිත්‌වා මුනිනො පාදෙ කත්‌වා ඉද්‌ධිවිකුබ්‌බනං|
      block |කාචි දස්‌සෙන්‌ති ආලොකං අන්‌ධකාරමථාපරා|
    count |23|
      block |දස්‌සෙන්‌ති චන්‌දසූරියෙ සාගරඤ්‌ච සමච්‌ඡකං|
      block |සිනෙරුං පරිභණ්‌ඩඤ්‌ච දස්‌සෙන්‌ති පාරිඡත්‌තකං|
    count |24|
      block |තාවතිංසඤ්‌ච භවනං යාමං දස්‌සෙන්‌ති ඉද්‌ධියා|
      block |තුසිතං නිම්‌මිතෙ දෙවෙ වසවත්‌තී මහිස්‌සරෙ|
    count |25|
      block |බ්‍රහ්‌මානො කාචි දස්‌සෙන්‌ති චඞ්‌කමඤ්‌ච මහාරහං|
      block |බ්‍රහ්‌මවණ්‌ණඤ්‌ච මාපෙත්‌වා ධම්‌මං දෙසෙන්‌ති සුඤ්‌ඤතං|
    count |26|
      block |නානාවිකුබ්‌බනං කත්‌වා ඉද්‌ධිං දස්‌සිය සත්‌ථුනො|
      block |දස්‌සයිංසු බලං සබ්‌බා පාදෙ වන්‌දිංසු සත්‌ථුනො|
    count |27|
      block |ඉද්‌ධීසු ච වසී හොම දිබ්‌බාය සොතධාතුයා|
      block |චෙතොපරියඤාණස්‌ස වසී හොම මහාමුනෙ|
    count |28|
      block |පුබ්‌බෙනිවාසං ජානාම දිබ්‌බචක්‌ඛු විසොධිතං|
      block |සබ්‌බාසවපරික්‌ඛීණා නත්‌ථි දානි පුනබ්‌භවො|
    count |29|
      block |අත්‌ථධම්‌මනිරුත්‌තීසු පටිභානෙ තථෙව ච|
      block |ඤාණං අම්‌හං මහාවීර උප්‌පන්‌නං තව සන්‌තිකෙ|
    count |30|
      block |පුබ්‌බානං ලොකනාථානං සඞ්‌ගමං නො නිදස්‌සිතං|
      block |අධිකාරං බහුං අම්‌හං තුය්‌හත්‌ථාය මහාමුනෙ|
    count |31|
      block |යං අම්‌හෙහි කතං කම්‌මං කුසලං සර තං මුනෙ|
      block |තුය්‌හත්‌ථාය මහාවීර පුඤ්‌ඤානුපචිතානි නො|
    count |32|
      block |සතසහස්‌සිතො කප්‌පෙ පදුමුත්‌තරො මහාමුනි|
      block |පුරං හංසවතී නාම සම්‌බුද්‌ධස්‌ස කුලාසයං|
    count |33|
      block |ද්‌වාරෙන හංසවතියා ගඞ්‌ගා සන්‌දති සබ්‌බදා|
      block |උබ්‌බළ්‌හා නදියා භික්‌ඛූ ගමනං න ලභන්‌ති තෙ|
    count |34|
      block |දිවසං ද්‌වෙ තයො චෙව සත්‌තාහං මාසිකං තතො|
      block |චතුමාසම්‌පි සම්‌පුණ්‌ණං ගමනං න ලභන්‌ති තෙ|
    count |35|
      block |තදා අහු සත්‌තසාරො ජටිලො නාම රට්‌ඨිකො|
      block |ඔරුද්‌ධෙ භික්‌ඛවො දිස්‌වා සෙතුං ගඞ්‌ගාය කාරයි|
    count |36|
      block |තදා සතසහස්‌සෙහි සෙතුං ගඞ්‌ගාය කාරයි|
      block |සඞ්‌ඝස්‌ස ඔරිමෙ තීරෙ විහාරඤ්‌ච අකාරයි|
    count |37|
      block |ඉත්‌ථියො පුරිසා චෙව උච්‌චනීචකුලානි ච|
      block |තස්‌ස සෙතුං විහාරඤ්‌ච සමභාගං අකංසු තෙ|
    count |38|
      block |අම්‌හෙ අඤ්‌ඤෙ ච මානුජා විප්‌පසන්‌නෙන චෙතසා|
      block |තස්‌ස ධම්‌මෙසු දායාදා නගරෙ ජනපදෙසු ච|
    count |39|
      block |ඉත්‌ථී පුමා කුමාරා ච බහූ චෙව කුමාරිකා|
      block |සෙතුනො ච විහාරස්‌ස වාලුකා ආකිරිංසු තෙ|
    count |40|
      block |වීථිං සම්‌මජ්‌ජනං කත්‌වා කදලීපුණ්‌ණඝටෙ ධජෙ|
      block |ධූපං චුණ්‌ණඤ්‌ච මාලඤ්‌ච කාරං කත්‌වාන සත්‌ථුනො|
    count |41|
      block |සෙතුවිහාරෙ කාරෙත්‌වා නිමන්‌තෙත්‌වා විනායකං|
      block |මහාදානං දදිත්‌වාන සම්‌බොධිං අභිපත්‌ථයිං|
    count |42|
      block |පදුමුත්‌තරො මහාවීරො තාරකො සබ්‌බපාණිනං|
      block |අනුමොදනීයංකාසි ජටිලස්‌ස මහාමුනි|
    count |43|
      block |සතසහස්‌සාතික්‌කන්‌තෙ කප්‌පො හෙස්‌සති භද්‌දකො|
      block |භවාභවෙනුභොත්‌වාන පාපුණිස්‌සති බොධියං|
    count |44|
      block |කාචි හත්‌ථපරිකම්‌මං කතාවී නරනාරියො|
      block |අනාගතම්‌හි අද්‌ධානෙ සබ්‌බා හෙස්‌සන්‌ති සම්‌මුඛා|
    count |45|
      block |තෙන කම්‌මවිපාකෙන චෙතනාපණිධීහි ච|
      block |උප්‌පන්‌නා දෙවභවනං තුය්‌හං තා පරිචාරිකා|
    count |46|
      block |දිබ්‌බසුඛං අසඞ්‌ඛියං මානුසඤ්‌ච අසඞ්‌ඛියං|
      block |තුය්‌හං තෙ පරිචාරෙම සංසරිම්‌හ භවාභවෙ|
    count |47|
      block |සතසහස්‌සිතො කප්‌පෙ සුකතං කම්‌මසම්‌පදං|
      block |සුඛුමාලී මනුස්‌සානං අථො දෙවපුරෙ වරෙ|
    count |48|
      block |රූපභොගයසෙ චෙව අථො කිත්‌තිඤ්‌ච සක්‌කතං|
      block |ලභාම සතතං සබ්‌බං සුකතං කම්‌මසම්‌පදං|
    count |49|
      block |පච්‌ඡිමෙ භවෙ සම්‌පත්‌තෙ ජාතාම්‌හ බ්‍රාහ්‌මණෙ කුලෙ|
      block |සුඛුමාලහත්‌ථපාදා සක්‍යපුත්‌තනිවෙසනෙ|
    count |50|
      block |සබ්‌බකාලම්‌පි පථවිං න පස්‌සාම න ලඞ්‌කතං|
      block |චික්‌ඛල්‌ලභූමිමසුචිං න පස්‌සාම මහාමුනෙ|
    count |51|
      block |අගාරං වසන්‌තෙ අම්‌හෙ සක්‌කාරං සබ්‌බකාලිකං|
      block |උපනෙන්‌ති සදා සබ්‌බං පුබ්‌බකම්‌මඵලෙන නො|
    count |52|
      block |අගාරං පජහිත්‌වාන පබ්‌බජිත්‌වානගාරියං|
      block |සංසාරපථනිත්‌ථිණ්‌ණා වීතරාගා භවාමසෙ|
    count |53|
      block |චීවරං පිණ්‌ඩපාතඤ්‌ච පච්‌චයං සයනාසනං|
      block |උපනෙන්‌ති සදා අම්‌හෙ සහස්‌සානි තතො තතො|
    count |54|
      block |කිලෙසා ඣාපිතා අම්‌හං…පෙ … විහරාම අනාසවා|
    count |55|
      block |ස්‌වාගතං වත නො ආසි…පෙ … කතං බුද්‌ධස්‌ස සාසනං|
    count |56|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං චතුරාසීතිබ්‍රාහ්‌මණකඤ්‌ඤාභික්‌ඛුනීසහස්‌සානි භගවතො සම්‌මුඛා ඉමා ගාථායො අභාසිත්‌ථාති|
    stand |චතුරාසීතිභික්‌ඛුනීසහස්‌සාපදානං දුතියං|
  block |උප්‌පලදායිකාථෙරීඅපදානං|
    count |57|
      block |නගරෙ අරුණවතියා අරුණො නාම ඛත්‌තියො|
      block |තස්‌ස රඤ්‌ඤො අහුං භරියා එකජ්‌ඣං චාරයාමහං|
    count |58|
      block |රහොගතා නිසීදිත්‌වා එවං චින්‌තෙසහං තදා|
      block |කුසලං මෙ කතං නත්‌ථි ආදාය ගමියං මම|
    count |59|
      block |මහාභිතාපං කටුකං ඝොරරූපං සුදාරුණං|
      block |නිරයං නූන ගච්‌ඡාමි එත්‌ථ මෙ නත්‌ථි සංසයො|
    count |60|
      block |එවාහං චින්‌තයිත්‌වාන පහංසෙත්‌වාන මානසං|
      block |රාජානං උපගන්‌ත්‌වාන ඉදං වචනමබ්‍රවිං|
    count |61|
      block |ඉත්‌ථී නාම මයං දෙව පුරිසානිත්‌තරා අහු|
      block |එකං මෙ සමණං දෙහි භොජයිස්‌සාමි ඛත්‌තිය|
    count |62|
      block |අදාසි මෙ තදා රාජා සමණං භාවිතින්‌ද්‍රියං|
      block |තස්‌ස පත්‌තං ගහෙත්‌වාන පරමන්‌නෙන පූරයිං|
    count |63|
      block |පූරෙත්‌වා පරමං අන්‌නං සහ සුගන්‌ධලෙපනං|
      block |මහාචෙලෙන ඡාදිත්‌වා අදාසිං තුට්‌ඨමානසා|
    count |64|
      block |තෙන කම්‌මෙන සුකතෙන චෙතනාපණිධීහි ච|
      block |ජහිත්‌වා මානුසං දෙහං තාවතිංසමගච්‌ඡහං|
    count |65|
      block |සහස්‌සදෙවරාජූනං මහෙසිත්‌තමකාරයිං|
      block |සහස්‌සචක්‌කවත්‌තීනං මහෙසිත්‌තමකාරයිං|
    count |66|
      block |පදෙසරජ්‌ජං විපුලං ගණනාතො අසඞ්‌ඛියං|
      block |නානාවිධං බහුං අඤ්‌ඤං තස්‌ස කම්‌මඵලං තතො|
    count |67|
      block |උප්‌පලස්‌සෙව මෙ වණ්‌ණො අභිරූපා සුදස්‌සනා|
      block |ඉත්‌ථිසබ්‌බඞ්‌ගසම්‌පන්‌නා අභිජාතා ජුතින්‌ධරා|
    count |68|
      block |පච්‌ඡිමෙ භවෙ සම්‌පත්‌තෙ අජායිං සාකියෙ කුලෙ|
      block |නාරීසහස්‌සපාමොක්‌ඛා සුද්‌ධොදනසුතස්‌සහං|
    count |69|
      block |නිබ්‌බින්‌දිත්‌වා අගාරෙහං පබ්‌බජිං අනගාරියං|
      block |සත්‌තමීරත්‌තිසම්‌පත්‌තා චතුසච්‌චමපාපුණිං|
    count |70|
      block |චීවරං පිණ්‌ඩපාතඤ්‌ච පච්‌චයං සයනාසනං|
      block |පරිමෙතුං න සක්‌කොමි පිණ්‌ඩපාතස්‌සිදං ඵලං|
    count |71|
      block |යං මය්‌හං පූරිතං කම්‌මං කුසලං සරසෙ මුනි|
      block |තුය්‌හත්‌ථාය මහාවීර පරිචත්‌තං බහුං මයා|
    count |72|
      block |එකත්‌තිංසෙ ඉතො කප්‌පෙ යං දානමදදිං තදා|
      block |දුග්‌ගතිං නාභිජානාමි පිණ්‌ඩපාතස්‌සිදං ඵලං|
    count |73|
      block |ද්‌වෙ ගතියො පජානාමි දෙවත්‌තං අථ මානුසං|
      block |අඤ්‌ඤං ගතිං න ජානාමි පිණ්‌ඩපාතස්‌සිදං ඵලං|
    count |74|
      block |උච්‌චෙ කුලෙ පජායාමි මහාසාලෙ මහද්‌ධනෙ|
      block |අඤ්‌ඤෙ කුලෙ න ජායාමි පිණ්‌ඩපාතස්‌සිදං ඵලං|
    count |75|
      block |භවාභවෙ සංසරිත්‌වා සුක්‌කමූලෙන චොදිතා|
      block |අමනාපං න පස්‌සාමි සොමනස්‌සකතං ඵලං|
    count |76|
      block |ඉද්‌ධීසු ච වසී හොමි දිබ්‌බාය සොතධාතුයා|
      block |චෙතොපරියඤාණස්‌ස වසී හොමි මහාමුනෙ|
    count |77|
      block |පුබ්‌බෙනිවාසං ජානාමි දිබ්‌බචක්‌ඛු විසොධිතං|
      block |සබ්‌බාසවපරික්‌ඛීණා නත්‌ථි දානි පුනබ්‌භවො|
    count |78|
      block |අත්‌ථධම්‌මනිරුත්‌තීසු පටිභානෙ තථෙව ච|
      block |ඤාණං මම මහාවීර උප්‌පන්‌නං තව සන්‌තිකෙ|
    count |79|
      block |කිලෙසා ඣාපිතා මය්‌හං…පෙ … විහරාමි අනාසවා|
    count |80|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |81|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං උප්‌පලදායිකා භික්‌ඛුනී භගවතො සම්‌මුඛා ඉමා ගාථායො අභාසිත්‌ථාති|
    stand |උප්‌පලදායිකාථෙරියාපදානං තතියං|
  block |සිඞ්‌ගාලමාතුථෙරීඅපදානං|
    count |82|
      block |පදුමුත්‌තරො නාම ජිනො සබ්‌බධම්‌මාන පාරගූ|
      block |ඉතො සතසහස්‌සම්‌හි කප්‌පෙ උප්‌පජ්‌ජි නායකො|
    count |83|
      block |තදාහං හංසවතියං ජාතාමච්‌චකුලෙ අහුං|
      block |නානාරතනපජ්‌ජොතෙ ඉද්‌ධෙ ඵීතෙ මහද්‌ධනෙ|
    count |84|
      block |පිතුනා සහ ගන්‌ත්‌වාන මහාජනපුරක්‌ඛතා|
      block |ධම්‌මං බුද්‌ධස්‌ස සුත්‌වාන පබ්‌බජිං අනගාරියං|
    count |85|
      block |පබ්‌බජිත්‌වාන කායෙන පාපකම්‌මං විවජ්‌ජයිං|
      block |වචීදුච්‌චරිතං හිත්‌වා ආජීවං පරිසොධයිං|
    count |86|
      block |බුද්‌ධෙ පසන්‌නා ධම්‌මෙ ච සඞ්‌ඝෙ ච තිබ්‌බගාරවා|
      block |සද්‌ධම්‌මස්‌සවනෙ යුත්‌තා බුද්‌ධදස්‌සනලාලසා|
    count |87|
      block |අග්‌ගං සද්‌ධාධිමුත්‌තානං අස්‌සොසිං භික්‌ඛුනිං තදා|
      block |තං ඨානං පත්‌ථයිත්‌වාන තිස්‌සො සික්‌ඛා අපූරයිං|
    count |88|
      block |තතො මං සුගතො ආහ කරුණානුගතාසයො|
      block |යස්‌ස සද්‌ධා තථාගතෙ අචලා සුප්‌පතිට්‌ඨිතා|
      block |සීලඤ්‌ච යස්‌ස කල්‍යාණං අරියකන්‌තං පසංසිතං|
    count |89|
      block |සඞ්‌ඝෙ පසාදො යස්‌සත්‌ථි උජුභූතඤ්‌ච දස්‌සනං|
      block |අදලිද්‌දොති තං ආහු අමොඝං තස්‌ස ජීවිතං|
    count |90|
      block |තස්‌මා සද්‌ධඤ්‌ච සීලඤ්‌ච පසාදං ධම්‌මදස්‌සනං|
      block |අනුයුඤ්‌ජෙථ මෙධාවී සරං බුද්‌ධාන සාසනං|
    count |91|
      block |තං සුත්‌වාහං පමුදිතා අපුච්‌ඡිං පණිධිං මම|
      block |තදා අනොමො අමිතො බ්‍යාකරිත්‌ථ විනායකො|
      block |බුද්‌ධෙ පසන්‌නා කල්‍යාණී ලච්‌ඡසෙ තං සුපත්‌ථිතං|
    count |92|
      block |සතසහස්‌සිතො කප්‌පෙ ඔක්‌කාකකුලසම්‌භවො|
      block |ගොතමො නාම ගොත්‌තෙන සත්‌ථා ලොකෙ භවිස්‌සති|
    count |93|
      block |තස්‌ස ධම්‌මෙසු දායාදා ඔරසා ධම්‌මනිම්‌මිතා|
      block |සිඞ්‌ගාලකස්‌ස මාතාති හෙස්‌සති සත්‌ථු සාවිකා|
    count |94|
      block |තං සුත්‌වා මුදිතා හුත්‌වා යාවජීවං තදා ජිනං|
      block |මෙත්‌තචිත්‌තා පරිචරිං පටිපත්‌තීහි නායකං|
    count |95|
      block |තෙන කම්‌මෙන සුකතෙන චෙතනාපණිධීහි ච|
      block |ජහිත්‌වා මානුසං දෙහං තාවතිංසමගච්‌ඡහං|
    count |96|
      block |පච්‌ඡිමෙ ච භවෙ දානි ගිරිබ්‌බජපුරුත්‌තමෙ|
      block |ජාතා සෙට්‌ඨිකුලෙ ඵීතෙ මහාරතනසඤ්‌චයෙ|
    count |97|
      block |පුත්‌තො සිඞ්‌ගාලකො නාම මමාසි විපථෙ රතො|
      block |දිට්‌ඨිගහනපක්‌ඛන්‌දො දිසාපූජනතප්‌පරො|
    count |98|
      block |නානාදිසා නමස්‌සන්‌තං පිණ්‌ඩාය නගරං වජං|
      block |තං දිස්‌වා ඔවදී බුද්‌ධො මග්‌ගෙ ඨත්‌වා විනායකො|
    count |99|
      block |තස්‌ස දෙසයතො ධම්‌මං පනාදො විම්‌හයො අහු|
      block |ද්‌වෙකොටිනරනාරීනං ධම්‌මාභිසමයො අහු|
    count |100|
      block |තදාහං පරිසං ගන්‌ත්‌වා සුත්‌වා සුගතභාසිතං|
      block |සොතාපත්‌තිඵලං පත්‌තා පබ්‌බජිං අනගාරියං|
    count |101|
      block |න චිරෙනෙව කාලෙන බුද්‌ධදස්‌සනලාලසා|
      block |අනුස්‌සතිං තං භාවෙත්‌වා අරහත්‌තමපාපුණිං|
    count |102|
      block |දස්‌සනත්‌ථාය බුද්‌ධස්‌ස සබ්‌බදා ච වජාමහං|
      block |අතිත්‌තායෙව පස්‌සාමි රූපං නයනනන්‌දනං|
    count |103|
      block |සබ්‌බපාරමිසම්‌භූතං ලක්‌ඛීනිලයනං වරං|
      block |රූපං සබ්‌බසුභාකිණ්‌ණං අතිත්‌තා විහරාමහං|
    count |104|
      block |ජිනො තස්‌මිං ගුණෙ තුට්‌ඨො එතදග්‌ගෙ ඨපෙසි මං|
      block |සිඞ්‌ගාලකස්‌ස යා මාතා අග්‌ගා සද්‌ධාධිමුත්‌තිකා|
    count |105|
      block |ඉද්‌ධීසු ච වසී හොමි දිබ්‌බාය සොතධාතුයා|
      block |චෙතොපරියඤාණස්‌ස වසී හොමි මහාමුනි|
    count |106|
      block |පුබ්‌බෙනිවාසං ජානාමි දිබ්‌බචක්‌ඛු විසොධිතං|
      block |සබ්‌බාසවපරික්‌ඛීණා නත්‌ථි දානි පුනබ්‌භවො|
    count |107|
      block |අත්‌ථධම්‌මනිරුත්‌තීසු පටිභානෙ තථෙව ච|
      block |ඤාණං මම මහාවීර උප්‌පන්‌නං තව සන්‌තිකෙ|
    count |108|
      block |කිලෙසා ඣාපිතා මය්‌හං…පෙ … විහරාමි අනාසවා|
    count |109|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |110|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං සිඞ්‌ගාලමාතා භික්‌ඛුනී ඉමා ගාථායො අභාසිත්‌ථාති|
    stand |සිඞ්‌ගාලමාතුථෙරියාපදානං චතුත්‌ථං|
  block |සුක්‌කාථෙරීඅපදානං|
    count |111|
      block |එකනවුතිතො කප්‌පෙ විපස්‌සී නාම නායකො|
      block |උප්‌පජ්‌ජි චාරුදස්‌සනො සබ්‌බධම්‌මවිපස්‌සකො|
    count |112|
      block |තදාහං බන්‌ධුමතියං ජාතා අඤ්‌ඤතරෙ කුලෙ|
      block |ධම්‌මං සුත්‌වාන මුනිනො පබ්‌බජිං අනගාරියං|
    count |113|
      block |බහුස්‌සුතා ධම්‌මධරා පටිභානවතී තථා|
      block |විචිත්‌තකථිකා චාපි ජිනසාසනකාරිකා|
    count |114|
      block |තදා ධම්‌මකථං කත්‌වා හිතාය ජනතං බහුං|
      block |තතො චුතාහං තුසිතං උපපන්‌නා යසස්‌සිනී|
    count |115|
      block |එකතිංසෙ ඉතො කප්‌පෙ සිඛී විය සිඛී ජිනො|
      block |තපන්‌තො යසසා ලොකෙ උප්‌පජ්‌ජි වදතං වරො|
    count |116|
      block |තදාපි පබ්‌බජිත්‌වාන බුද්‌ධසාසනකොවිදා|
      block |ජොතෙත්‌වා ජිනවාක්‍යානි තතොපි තිදිවං ගතා|
    count |117|
      block |එකතිංසෙව කප්‌පම්‌හි වෙස්‌සභූ නාම නායකො|
      block |උප්‌පජ්‌ජිත්‌ථ මහාඤාණී තදාපි ච තථෙවහං|
    count |118|
      block |පබ්‌බජිත්‌වා ධම්‌මධරා ජොතයිං ජිනසාසනං|
      block |ගන්‌ත්‌වා මරුපුරං රම්‌මං අනුභොසිං මහාසුඛං|
    count |119|
      block |ඉමම්‌හි භද්‌දකෙ කප්‌පෙ කකුසන්‌ධො ජිනුත්‌තමො|
      block |උප්‌පජ්‌ජි නරසරණො තදාපි ච තථෙවහං|
    count |120|
      block |පබ්‌බජිත්‌වා මුනිමතං ජොතයිත්‌වා යථායුකං|
      block |තතො චුතාහං තිදිවං අගං සභවනං යථා|
    count |121|
      block |ඉමස්‌මිංයෙව කප්‌පම්‌හි කොණාගමනනායකො|
      block |උප්‌පජ්‌ජි ලොකසරණො අරණො අමතඞ්‌ගතො|
    count |122|
      block |තදාපි පබ්‌බජිත්‌වාන සාසනෙ තස්‌ස තාදිනො|
      block |බහුස්‌සුතා ධම්‌මධරා ජොතයිං ජිනසාසනං|
    count |123|
      block |ඉමස්‌මිංයෙව කප්‌පම්‌හි කස්‌සපො මුනිමුත්‌තමො|
      block |උප්‌පජ්‌ජි ලොකසරණො අරණො මරණන්‌තගූ|
    count |124|
      block |තස්‌සාපි නරවීරස්‌ස පබ්‌බජිත්‌වාන සාසනෙ|
      block |පරියාපුටසද්‌ධම්‌මා පරිපුච්‌ඡාවිසාරදා|
    count |125|
      block |සුසීලා ලජ්‌ජිනී චෙව තීසු සික්‌ඛාසු කොවිදා|
      block |බහුං ධම්‌මකථං කත්‌වා යාවජීවං මහාමුනෙ|
    count |126|
      block |තෙන කම්‌මවිපාකෙන චෙතනාපණිධීහි ච|
      block |ජහිත්‌වා මානුසං දෙහං තාවතිංසමගච්‌ඡහං|
    count |127|
      block |පච්‌ඡිමෙ ච භවෙ දානි ගිරිබ්‌බජපුරුත්‌තමෙ|
      block |ජාතා සෙට්‌ඨිකුලෙ ඵීතෙ මහාරතනසඤ්‌චයෙ|
    count |128|
      block |යදා භික්‌ඛුසහස්‌සෙන පරිවුතො ලොකනායකො|
      block |උපාගමි රාජගහං සහස්‌සක්‌ඛෙන වණ්‌ණිතො|
    count |129|
      block |දන්‌තො දන්‌තෙහි සහ පුරාණජටිලෙහි විප්‌පමුත්‌තො විප්‌පමුත්‌තෙහි|
      block |සිඞ්‌ගීනික්‌ඛසවණ්‌ණො රාජගහං පාවිසි භගවා|
    count |130|
      block |දිස්‌වා බුද්‌ධානුභාවං තං සුත්‌වාව ගුණසඤ්‌චයං|
      block |බුද්‌ධෙ චිත්‌තං පසාදෙත්‌වා පූජයිං තං යථාබලං|
    count |131|
      block |අපරෙන ච කාලෙන ධම්‌මදින්‌නාය සන්‌තිකෙ|
      block |අගාරා නික්‌ඛමිත්‌වාන පබ්‌බජිං අනගාරියං|
    count |132|
      block |කෙසෙසු ඡිජ්‌ජමානෙසු කිලෙසෙ ඣාපයිං අහං|
      block |උග්‌ගහිං සාසනං සබ්‌බං පබ්‌බජිත්‌වාචිරෙනහං|
    count |133|
      block |තතො ධම්‌මමදෙසෙසිං මහාජනසමාගමෙ|
      block |ධම්‌මෙ දෙසියමානම්‌හි ධම්‌මාභිසමයො අහු|
    count |134|
      block |නෙකපාණසහස්‌සානං තං විදිත්‌වාතිවිම්‌හිතො|
      block |අභිප්‌පසන්‌නො මෙ යක්‌ඛො භමිත්‌වාන ගිරිබ්‌බජං|
    count |135|
      block |කිං මෙ කතා රාජගහෙ මනුස්‌සා මධුං පීතාව අච්‌ඡරෙ|
      block |යෙ සුක්‌කං න උපාසන්‌ති දෙසෙන්‌තිං අමතං පදං|
    count |136|
      block |තඤ්‌ච අප්‌පටිවානීයං අසෙචනකමොජවං|
      block |පිවන්‌ති මඤ්‌ඤෙ සප්‌පඤ්‌ඤා වලාහකමිවද්‌ධගූ|
    count |137|
      block |ඉද්‌ධීසු ච වසී හොමි දිබ්‌බාය සොතධාතුයා|
      block |චෙතොපරියඤාණස්‌ස වසී හොමි මහාමුනෙ|
    count |138|
      block |පුබ්‌බෙනිවාසං ජානාමි දිබ්‌බචක්‌ඛු විසොධිතං|
      block |සබ්‌බාසවපරික්‌ඛීණා නත්‌ථි දානි පුනබ්‌භවො|
    count |139|
      block |අත්‌ථධම්‌මනිරුත්‌තීසු පටිභානෙ තථෙව ච|
      block |ඤාණං මම මහාවීර උප්‌පන්‌නං තව සන්‌තිකෙ|
    count |140|
      block |කිලෙසා ඣාපිතා මය්‌හං…පෙ … විහරාමි අනාසවා|
    count |141|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |142|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං සුක්‌කා භික්‌ඛුනී ඉමා ගාථායො අභාසිත්‌ථාති|
    stand |සුක්‌කාථෙරියාපදානං පඤ්‌චමං|
    stand |පඤ්‌චමං භාණවාරං|
  block |අභිරූපනන්‌දාථෙරීඅපදානං|
    count |143|
      block |එකනවුතිතො කප්‌පෙ විපස්‌සී නාම නායකො|
      block |උප්‌පජ්‌ජි චාරුදස්‌සනො සබ්‌බධම්‌මෙසු චක්‌ඛුමා|
    count |144|
      block |තදාහං බන්‌ධුමතියං ඉද්‌ධෙ ඵීතෙ මහාකුලෙ|
      block |ජාතා සුරූපා දයිතා පූජනීයා ජනස්‌ස ච|
    count |145|
      block |උපගන්‌ත්‌වා මහාවීරං විපස්‌සිං ලොකනායකං|
      block |ධම්‌මං සුණිත්‌වා සරණං උපෙසිං නරනායකං|
    count |146|
      block |සීලෙසු සංවුතා හුත්‌වා නිබ්‌බුතෙ ච නරුත්‌තමෙ|
      block |ධාතුථූපස්‌ස උපරි සොණ්‌ණච්‌ඡත්‌තමපූජයිං|
    count |147|
      block |මුත්‌තචාගා සීලවතී යාවජීවං තතො චුතා|
      block |ජහිත්‌වා මානුසං දෙහං තාවතිංසූපගා අහං|
    count |148|
      block |තදා දසහි ඨානෙහි අධිභොත්‌වාන සෙසකෙ|
      block |රූපසද්‌දෙහි ගන්‌ධෙහි රසෙහි ඵුසනෙහි ච|
    count |149|
      block |ආයුනාපි ච වණ්‌ණෙන සුඛෙන යසසාපි ච|
      block |තථෙවාධිපතෙය්‍යෙන අධිගය්‌හ විරොචහං|
    count |150|
      block |පච්‌ඡිමෙ ච භවෙ දානි ජාතාහං කපිලව්‌හයෙ|
      block |ධීතා ඛෙමකසක්‌කස්‌ස නන්‌දා නාමාති විස්‌සුතා|
    count |151|
      block |අභිරූපසම්‌පදම්‌පි අහු මෙ කන්‌තිසූචකං|
      block |යදාහං යොබ්‌බනප්‌පත්‌තා රූපලාවඤ්‌ඤභූසිතා|
    count |152|
      block |තදා මත්‌ථෙ සක්‍යානං විවාදො සුමහා අහු|
      block |පබ්‌බාජෙසි තතො තාතො මා සක්‍යා විනස්‌සිංසුති|
    count |153|
      block |පබ්‌බජිත්‌වා තථාගතං රූපදෙස්‌සිං නරුත්‌තමං|
      block |සුත්‌වාන නොපගච්‌ඡාමි මම රූපෙන ගබ්‌බිතා|
    count |154|
      block |ඔවාදම්‌පි න ගච්‌ඡාමි බුද්‌ධදස්‌සනභීරුතා|
      block |තදා ජිනො උපායෙන උපනෙත්‌වා සසන්‌තිකං|
    count |155|
      block |තිස්‌සිත්‌ථියො නිදස්‌සෙසි ඉද්‌ධියා මග්‌ගකොවිදො|
      block |අච්‌ඡරාරූපසදිසං තරුණිං ජරිතං මතං|
    count |156|
      block |තායො දිස්‌වා සුසංවිග්‌ගා විරත්‌තාසෙ කළෙවරෙ|
      block |අට්‌ඨාසිං භවනිබ්‌බින්‌දා තදා මං ආහ නායකො|
    count |157|
      block |ආතුරං අසුචිං පූතිං පස්‌ස නන්‌දෙ සමුස්‌සයං|
      block |උග්‌ඝරන්‌තං පග්‌ඝරන්‌තං බාලානං අභිනන්‌දිතං|
    count |158|
      block |අසුභාය චිත්‌තං භාවෙහි එකග්‌ගං සුසමාහිතං|
      block |යථා ඉදං තථා එතං යථා එතං තථා ඉදං|
    count |159|
      block |එවමෙතං අවෙක්‌ඛන්‌තී රත්‌තින්‌දිවමතන්‌දිතා|
      block |තතො සකාය පඤ්‌ඤාය අභිනිබ්‌බිජ්‌ඣ වච්‌ඡසි|
    count |160|
      block |තස්‌සා මෙ අප්‌පමත්‌තාය විචරන්‌තියා යොනිසො|
      block |යථාභූතං අයං කායො දිට්‌ඨො සන්‌තරබාහිරො|
    count |161|
      block |අථ නිබ්‌බින්‌දහං කායෙ අජ්‌ඣත්‌තඤ්‌ච විරජ්‌ජහං|
      block |අප්‌පමත්‌තා විසංයුත්‌තා උපසන්‌තාම්‌හි නිබ්‌බුතා|
    count |162|
      block |ඉද්‌ධීසු ච වසී හොමි දිබ්‌බාය සොතධාතුයා|
      block |චෙතොපරියඤාණස්‌ස වසී හොමි මහාමුනෙ|
    count |163|
      block |පුබ්‌බෙනිවාසං ජානාමි දිබ්‌බචක්‌ඛු විසොධිතං|
      block |සබ්‌බාසවපරික්‌ඛීණා නත්‌ථි දානි පුනබ්‌භවො|
    count |164|
      block |අත්‌ථධම්‌මනිරුත්‌තීසු පටිභානෙ තථෙව ච|
      block |ඤාණං මම මහාවීර උප්‌පන්‌නං තව සන්‌තිකෙ|
    count |165|
      block |කිලෙසා ඣාපිතා මය්‌හං…පෙ … විහරාමි අනාසවා|
    count |166|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |167|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං අභිරූපනන්‌දා භික්‌ඛුනී ඉමා ගාථායො අභාසිත්‌ථාති|
    stand |අභිරූපනන්‌දාථෙරියාපදානං ඡට්‌ඨං|
  block |අඩ්‌ඪකාසිථෙරීඅපදානං|
    count |168|
      block |ඉමම්‌හි භද්‌දකෙ කප්‌පෙ බ්‍රහ්‌මබන්‌ධු මහායසො|
      block |කස්‌සපො නාම ගොත්‌තෙන උප්‌පජ්‌ජි වදතං වරො|
    count |169|
      block |තදාහං පබ්‌බජිත්‌වාන තස්‌ස බුද්‌ධස්‌ස සාසනෙ|
      block |සංවුතා පාතිමොක්‌ඛම්‌හි ඉන්‌ද්‍රියෙසු ච පඤ්‌චසු|
    count |170|
      block |මත්‌තඤ්‌ඤුනී ච අසනෙ යුත්‌තා ජාගරියෙපි ච|
      block |වසන්‌තී යුත්‌තයොගාහං භික්‌ඛුනිං විගතාසවං|
    count |171|
      block |අක්‌කොසිං දුට්‌ඨචිත්‌තාහං ගණිකෙති භණිං තදා|
      block |තෙන පාපෙන කම්‌මෙන නිරයම්‌හි අපච්‌චිසං|
    count |172|
      block |තෙන කම්‌මාවසෙසෙන අජායිං ගණිකාකුලෙ|
      block |බහුසොව පරාධීනා පච්‌ඡිමාය ච ජාතියං|
    count |173|
      block |කාසීසු සෙට්‌ඨිකුලජා බ්‍රහ්‌මචාරීබලෙනහං|
      block |අච්‌ඡරා විය දෙවෙසු අහොසිං රූපසම්‌පදා|
    count |174|
      block |දිස්‌වාන දස්‌සනීයං මං ගිරිබ්‌බජපුරුත්‌තමෙ|
      block |ගණිකත්‌තෙ නිවෙසෙසුං අක්‌කොසනබලෙන මෙ|
    count |175|
      block |සාහං සුත්‌වාන සද්‌ධම්‌මං බුද්‌ධසෙට්‌ඨෙන දෙසිතං|
      block |පුබ්‌බවාසනසම්‌පන්‌නා පබ්‌බජිං අනගාරියං|
    count |176|
      block |තදූපසම්‌පදත්‌ථාය ගච්‌ඡන්‌තී ජිනසන්‌තිකං|
      block |මග්‌ගෙ ධුත්‌තෙ ඨිතෙ සුත්‌වා ලභිං දූතොපසම්‌පදං|
    count |177|
      block |සබ්‌බකම්‌මං පරික්‌ඛීණං පුඤ්‌ඤං පාපං තථෙව ච|
      block |සබ්‌බසංසාරමුත්‌තිණ්‌ණා ගණිකත්‌තඤ්‌ච ඛෙපිතං|
    count |178|
      block |ඉද්‌ධීසු ච වසී හොමි දිබ්‌බාය සොතධාතුයා|
      block |චෙතොපරියඤාණස්‌ස වසී හොමි මහාමුනෙ|
    count |179|
      block |පුබ්‌බෙනිවාසං ජානාමි දිබ්‌බචක්‌ඛු විසොධිතං|
      block |සබ්‌බාසවපරික්‌ඛීණා නත්‌ථි දානි පුනබ්‌භවො|
    count |180|
      block |අත්‌ථධම්‌මනිරුත්‌තීසු පටිභානෙ තථෙව ච|
      block |ඤාණං මම මහාවීර උප්‌පන්‌නං තව සන්‌තිකෙ|
    count |181|
      block |කිලෙසා ඣාපිතා මය්‌හං…පෙ … විහරාමි අනාසවා|
    count |182|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |183|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං අඩ්‌ඪකාසි භික්‌ඛුනී ඉමා ගාථායො අභාසිත්‌ථාති|
    stand |අඩ්‌ඪකාසිථෙරියාපදානං සත්‌තමං|
  block |පුණ්‌ණිකාථෙරීඅපදානං|
    count |184|
      block |විපස්‌සිනො භගවතො සිඛිනො වෙස්‌සභුස්‌ස ච|
      block |කකුසන්‌ධස්‌ස මුනිනො කොණාගමනතාදිනො|
    count |185|
      block |කස්‌සපස්‌ස ච බුද්‌ධස්‌ස පබ්‌බජිත්‌වාන සාසනෙ|
      block |භික්‌ඛුනී සීලසම්‌පන්‌නා නිපකා සංවුතින්‌ද්‍රියා|
    count |186|
      block |බහුස්‌සුතා ධම්‌මධරා ධම්‌මත්‌ථපටිපුච්‌ඡිකා|
      block |උග්‌ගහෙතා ච ධම්‌මානං සොතා පයිරුපාසිතා|
    count |187|
      block |දෙසෙන්‌තී ජනමජ්‌ඣෙහං අහොසිං ජිනසාසනෙ|
      block |බාහුසච්‌චෙන තෙනාහං පෙසලා අතිමඤ්‌ඤිසං|
    count |188|
      block |පච්‌ඡිමෙ ච භවෙ දානි සාවත්‌ථියං පුරුත්‌තමෙ|
      block |අනාථපිණ්‌ඩිනො ගෙහෙ ජාතාහං කුම්‌භදාසියා|
    count |189|
      block |ගතා උදකහාරියං සොත්‌ථියං දිජමද්‌දසං|
      block |සීතට්‌ටං තොයමජ්‌ඣම්‌හි තං දිස්‌වා ඉදමබ්‍රවිං|
    count |190|
      block |උදහාරී අහං සීතෙ සදා උදකමොතරිං|
      block |අය්‍යානං දණ්‌ඩභයභීතා වාචාදොසභයට්‌ටිතා|
    count |191|
      block |කස්‌ස බ්‍රාහ්‌මණ ත්‌වං භීතො සදා උදකමොතරි|
      block |වෙධමානෙහි ගත්‌තෙහි සීතං වෙදයසෙ භුසං|
    count |192|
      block |ජානන්‌තී වත මං භොති පුණ්‌ණිකෙ පරිපුච්‌ඡසි|
      block |කරොන්‌තං කුසලං කම්‌මං රුන්‌ධන්‌තං කතපාපකං|
    count |193|
      block |යො චෙ වුඩ්‌ඪො දහරො වා පාපකම්‌මං පකුබ්‌බති|
      block |දකාභිසිඤ්‌චනා සොපි පාපකම්‌මා පමුච්‌චති|
    count |194|
      block |උත්‌තරන්‌තස්‌ස අක්‌ඛාසිං ධම්‌මත්‌ථසංහිතං පදං|
      block |තඤ්‌ච සුත්‌වා ස සංවිග්‌ගො පබ්‌බජිත්‌වාරහා අහු|
    count |195|
      block |පූරෙන්‌තී ඌනකසතං ජාතා දාසිකුලෙ යතො|
      block |තතො පුණ්‌ණාති නාමං මෙ භුජිස්‌සං මං අකංසු තෙ|
    count |196|
      block |සෙට්‌ඨිං තතොනුජානෙත්‌වා පබ්‌බජිං අනගාරියං|
      block |න චිරෙනෙව කාලෙන අරහත්‌තමපාපුණිං|
    count |197|
      block |ඉද්‌ධීසු ච වසී හොමි දිබ්‌බාය සොතධාතුයා|
      block |චෙතොපරියඤාණස්‌ස වසී හොමි මහාමුනෙ|
    count |198|
      block |පුබ්‌බෙනිවාසං ජානාමි දිබ්‌බචක්‌ඛු විසොධිතං|
      block |සබ්‌බාසවපරික්‌ඛීණා නත්‌ථි දානි පුනබ්‌භවො|
    count |199|
      block |අත්‌ථධම්‌මනිරුත්‌තීසු පටිභානෙ තථෙව ච|
      block |ඤාණං මෙ විමලං සුද්‌ධං බුද්‌ධසෙට්‌ඨස්‌ස වාහසා|
    count |200|
      block |භාවනාය මහාපඤ්‌ඤා සුතෙනෙව සුතාවිනී|
      block |මානෙන නීචකුලජා න හි කම්‌මං විනස්‌සති|
    count |201|
      block |කිලෙසා ඣාපිතා මය්‌හං…පෙ … විහරාමි අනාසවා|
    count |202|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |203|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං පුණ්‌ණිකා භික්‌ඛුනී ඉමා ගාථායො අභාසිත්‌ථාති|
    stand |පුණ්‌ණිකාථෙරියාපදානං අට්‌ඨමං|
  block |අම්‌බපාලිථෙරීඅපදානං|
    count |204|
      block |යො රංසිඵුසිතාවෙළො ඵුස්‌සො නාම මහාමුනි|
      block |තස්‌සාහං භගිනී ආසිං අජායිං ඛත්‌තියෙ කුලෙ|
    count |205|
      block |තස්‌ස ධම්‌මං සුණිත්‌වාහං විප්‌පසන්‌නෙන චෙතසා|
      block |මහාදානං දදිත්‌වාන පත්‌ථයිං රූපසම්‌පදං|
    count |206|
      block |එකතිංසෙ ඉතො කප්‌පෙ සිඛී ලොකග්‌ගනායකො|
      block |උප්‌පන්‌නො ලොකපජ්‌ජොතො තිලොකසරණො ජිනො|
    count |207|
      block |තදාරුණපුරෙ රම්‌මෙ බ්‍රාහ්‌මඤ්‌ඤකුලසම්‌භවා|
      block |විමුත්‌තචිත්‌තං කුපිතා භික්‌ඛුනිං අභිසාපයිං|
    count |208|
      block |වෙසිකාව අනාචාරා ජිනසාසනදූසිකා|
      block |එවං අක්‌කොසයිත්‌වාන තෙන පාපෙන කම්‌මුනා|
    count |209|
      block |දාරුණං නිරයං ගන්‌ත්‌වා මහාදුක්‌ඛසමප්‌පිතා|
      block |තතො චුතා මනුස්‌සෙසු උපපන්‌නා තපස්‌සිනී|
    count |210|
      block |දසජාතිසහස්‌සානි ගණිකත්‌තමකාරයිං|
      block |තම්‌හා පාපා න මුච්‌චිස්‌සං භුත්‌වා දුට්‌ඨවිසං යථා|
    count |211|
      block |බ්‍රහ්‌මචරියමසෙවිස්‌සං කස්‌සපෙ ජිනසාසනෙ|
      block |තෙන කම්‌මවිපාකෙන අජායිං තිදසෙ පුරෙ|
    count |212|
      block |පච්‌ඡිමෙ භවෙ සම්‌පත්‌තෙ අහොසිං ඔපපාතිකා|
      block |අම්‌බසාඛන්‌තරෙ ජාතා අම්‌බපාලීති තෙනහං|
    count |213|
      block |පරිවුතා පාණකොටීහි පබ්‌බජිං ජිනසාසනෙ|
      block |පත්‌තාහං අචලං ඨානං ධීතා බුද්‌ධස්‌ස ඔරසා|
    count |214|
      block |ඉද්‌ධීසු ච වසී හොමි සොතධාතුවිසුද්‌ධියා|
      block |චෙතොපරියඤාණස්‌ස වසී හොමි මහාමුනෙ|
    count |215|
      block |පුබ්‌බෙනිවාසං ජානාමි දිබ්‌බචක්‌ඛු විසොධිතං|
      block |සබ්‌බාසවපරික්‌ඛීණා නත්‌ථි දානි පුනබ්‌භවො|
    count |216|
      block |අත්‌ථධම්‌මනිරුත්‌තීසු පටිභානෙ තථෙව ච|
      block |ඤාණං මෙ විමලං සුද්‌ධං බුද්‌ධසෙට්‌ඨස්‌ස වාහසා|
    count |217|
      block |කිලෙසා ඣාපිතා මය්‌හං…පෙ … විහරාමි අනාසවා|
    count |218|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |219|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    stand |ඉත්‌ථං සුදං අම්‌බපාලි භික්‌ඛුනී ඉමා ගාථායො|
    block |අභාසිත්‌ථාති|
    stand |අම්‌බපාලිථෙරියාපදානං නවමං|
  block |පෙසලාථෙරීඅපදානං|
    count |220|
      block |ඉමම්‌හි භද්‌දකෙ කප්‌පෙ බ්‍රහ්‌මබන්‌ධු මහායසො|
      block |කස්‌සපො නාම ගොත්‌තෙන උප්‌පජ්‌ජි වදතං වරො|
    count |221|
      block |සාවත්‌ථියං පුරෙ වරෙ උපාසකකුලෙ අහං|
      block |පසූතා තං ජිනවරං දිස්‌වා සුත්‌වා ච දෙසනං|
    count |222|
      block |තං වීරං සරණං ගන්‌ත්‌වා සීලානි ච සමාදියිං|
      block |කදාචි සො මහාවීරො මහාජනසමාගමෙ|
    count |223|
      block |අත්‌තනො අභිසම්‌බොධිං පකාසෙසි නරාසභො|
      block |අනනුස්‌සුතධම්‌මෙසු පුබ්‌බෙ දුක්‌ඛාදිකෙසු ච|
    count |224|
      block |චක්‌ඛු ඤාණඤ්‌ච පඤ්‌ඤා ච විජ්‌ජාලොකො ච ආසි මෙ|
      block |තං සුත්‌වා උග්‌ගහෙත්‌වාන පරිපුච්‌ඡිඤ්‌ච භික්‌ඛවො|
    count |225|
      block |තෙන කම්‌මෙන සුකතෙන චෙතනාපණිධීහි ච|
      block |ජහිත්‌වා මානුසං දෙහං තාවතිංසමගච්‌ඡහං|
    count |226|
      block |පච්‌ඡිමෙ ච භවෙ දානි ජාතා සෙට්‌ඨිමහාකුලෙ|
      block |උපෙච්‌ච බුද්‌ධං සද්‌ධම්‌මං සුත්‌වා සච්‌චූපසංහිතං|
    count |227|
      block |පබ්‌බජිත්‌වාචිරෙනෙව සච්‌චත්‌ථානි විචින්‌තයං|
      block |ඛෙපෙත්‌වා ආසවෙ සබ්‌බෙ අරහත්‌තමපාපුණිං|
    count |228|
      block |ඉද්‌ධීසු ච වසී හොමි දිබ්‌බාය සොතධාතුයා|
      block |චෙතොපරියඤාණස්‌ස වසී හොමි මහාමුනෙ|
    count |229|
      block |පුබ්‌බෙනිවාසං ජානාමි දිබ්‌බචක්‌ඛු විසොධිතං|
      block |සබ්‌බාසවපරික්‌ඛීණා නත්‌ථි දානි පුනබ්‌භවො|
    count |230|
      block |අත්‌ථධම්‌මනිරුත්‌තීසු පටිභානෙ තථෙව ච|
      block |ඤාණං මෙ විමලං සුද්‌ධං බුද්‌ධසෙට්‌ඨස්‌ස වාහසා|
    count |231|
      block |කිලෙසා ඣාපිතා මය්‌හං භවා සබ්‌බෙ සමූහතා|
      block |නාගීව බන්‌ධනං ඡෙත්‌වා විහරාමි අනාසවා|
    count |232|
      block |ස්‌වාගතං වත මෙ ආසි මම බුද්‌ධස්‌ස සන්‌තිකෙ|
      block |තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනං|
    count |233|
      block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
      block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
      block |ඛත්‌තියා බ්‍රාහ්‌මණී චෙව තථා උප්‌පලදායිකා|
      block |සිඞ්‌ගාලමාතා සුක්‌කා ච අභිරූපා අඩ්‌ඪකාසිකා|
      block |පුණ්‌ණා ච අම්‌බපාලී ච පෙසලාති ච තා දස|
      block |ගාථායො ද්‌විසතානෙත්‌ථ ද්‌විචත්‌තාලීස චුත්‌තරි|
      block |සුමෙධා එකූපොසථා කුණ්‌ඩලකෙසී ඛත්‌තියා|
      block |සහස්‌සං තිසතා ගාථා සත්‌තතාලීස පිණ්‌ඩිතා|
      block |සහ උද්‌දානගාථාහි ගණිතායො විභාවිභි|
      block |සහස්‌සං තිසතං ගාථා සත්‌තපඤ්‌ඤාසමෙව චාති|
    block |ඉත්‌ථං සුදං පෙසලා භික්‌ඛුනී ඉමා ගාථායො අභාසිත්‌ථාති|
    stand |පෙසලාථෙරියාපදානං දසමං|
    stand |ඛත්‌තියාවග්‌ගො චතුත්‌ථො|
    block |තස්‌සුද්‌දානං|
    block |අථ වග්‌ගුද්‌දානං|
    stand |ථෙරිකාපදානං සමත්‌තං|
    stand |අපදානපාළි සමත්‌තා|
