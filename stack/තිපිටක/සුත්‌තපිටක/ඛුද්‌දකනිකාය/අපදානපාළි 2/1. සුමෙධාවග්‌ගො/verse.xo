block |සුමෙධාවග්‌ගො|
  block |සුමෙධාථෙරීඅපදානං|
    block |අථ ථෙරිකාපදානානි සුණාථ|
    count |1|
      block |භගවති කොණාගමනෙ සඞ්‌ඝාරාමම්‌හි නවනිවෙසනම්‌හි|
      block |සඛියො තිස්‌සො ජනියො විහාරදානං අදාසිම්‌හ|
    count |2|
      block |දසක්‌ඛත්‌තුං සතක්‌ඛත්‌තුං දසසතක්‌ඛත්‌තුං සතානඤ්‌ච සතක්‌ඛත්‌තුං|
      block |දෙවෙසු උපපජ්‌ජිම්‌හ කො වාදො මානුසෙ භවෙ|
    count |3|
      block |දෙවෙ මහිද්‌ධිකා අහුම්‌හ මානුසකම්‌හි කො වාදො|
      block |සත්‌තරතනමහෙසී ඉත්‌ථිරතනං අහං භවිං|
    count |4|
      block |ඉධ සඤ්‌චිතකුසලා සුසමිද්‌ධකුලප්‌පජා|
      block |ධනඤ්‌ජානී ච ඛෙමා ච අහම්‌පි ච තයො ජනා|
    count |5|
      block |ආරාමං සුකතං කත්‌වා සබ්‌බාවයවමණ්‌ඩිතං|
      block |බුද්‌ධප්‌පමුඛසඞ්‌ඝස්‌ස නිය්‍යාදෙත්‌වා සමොදිතා|
    count |6|
      block |යත්‌ථ යත්‌ථූපපජ්‌ජාමි තස්‌ස කම්‌මස්‌ස වාහසා|
      block |දෙවෙසු අග්‌ගතං පත්‌තා මනුස්‌සෙසු තථෙව ච|
    count |7|
      block |ඉමස්‌මිංයෙව කප්‌පම්‌හි බ්‍රහ්‌මබන්‌ධු මහායසො|
      block |කස්‌සපො නාම ගොත්‌තෙන උප්‌පජ්‌ජි වදතං වරො|
    count |8|
      block |උපට්‌ඨාකො මහෙසිස්‌ස තදා ආසි නරිස්‌සරො|
      block |කාසිරාජා කිකී නාම බාරාණසිපුරුත්‌තමෙ|
    count |9|
      block |තස්‌සාසුං සත්‌ත ධීතරො රාජකඤ්‌ඤා සුඛෙධිතා|
      block |බුද්‌ධොපට්‌ඨානනිරතා බ්‍රහ්‌මචරියං චරිංසු තා|
    count |10|
      block |තාසං සහායිකා හුත්‌වා සීලෙසු සුසමාහිතා|
      block |දත්‌වා දානානි සක්‌කච්‌චං අගාරෙව වතං චරිං|
    count |11|
      block |තෙන කම්‌මෙන සුකතෙන චෙතනාපණිධීහි ච|
      block |ජහිත්‌වා මානුසං දෙහං තාවතිංසූපගා අහං|
    count |12|
      block |තතො චුතා යාමමගං තතොහං තුසිතං ගතා|
      block |තතො ච නිම්‌මානරතිං වසවත්‌තිපුරං තතො|
    count |13|
      block |යත්‌ථ යත්‌ථූපපජ්‌ජාමි පුඤ්‌ඤකම්‌මසමොහිතා|
      block |තත්‌ථ තත්‌ථෙව රාජූනං මහෙසිත්‌තමකාරයිං|
    count |14|
      block |තතො චුතා මනුස්‌සත්‌තෙ රාජූනං චක්‌කවත්‌තිනං|
      block |මණ්‌ඩලීනඤ්‌ච රාජූනං මහෙසිත්‌තමකාරයිං|
    count |15|
      block |සම්‌පත්‌තිමනුභොත්‌වාන දෙවෙසු මානුසෙසු ච|
      block |සබ්‌බත්‌ථ සුඛිතා හුත්‌වා නෙකජාතීසු සංසරිං|
    count |16|
      block |සො හෙතු ච සො පභවො තම්‌මූලං සාසනෙ ඛමං|
      block |පඨමං තං සමොධානං තං ධම්‌මරතාය නිබ්‌බානං|
    count |17|
      block |කිලෙසා ඣාපිතා මය්‌හං භවා සබ්‌බෙ සමූහතා|
      block |නාගීව බන්‌ධනං ඡෙත්‌වා විහරාමි අනාසවා|
    count |18|
      block |ස්‌වාගතං වත මෙ ආසි මම බුද්‌ධස්‌ස සන්‌තිකෙ|
      block |තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනං|
    count |19|
      block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
      block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
    block |ඉත්‌ථං සුදං සුමෙධා භික්‌ඛුනී ඉමා ගාථායො අභාසිත්‌ථාති|
    stand |සුමෙධාථෙරියාපදානං පඨමං|
  block |මෙඛලාදායිකාථෙරීඅපදානං|
    count |20|
      block |සිද්‌ධත්‌ථස්‌ස භගවතො ථූපකාරාපිකා අහුං|
      block |මෙඛලිකා මයා දින්‌නා නවකම්‌මාය සත්‌ථුනො|
    count |21|
      block |නිට්‌ඨිතෙ ච මහාථූපෙ මෙඛලං පුනදාසහං|
      block |ලොකනාථස්‌ස මුනිනො පසන්‌නා සෙහි පාණිභි|
    count |22|
      block |චතුන්‌නවුතිතො කප්‌පෙ යං මෙඛලමදං තදා|
      block |දුග්‌ගතිං නාභිජානාමි ථූපකාරස්‌සිදං ඵලං|
    count |23|
      block |කිලෙසා ඣාපිතා මය්‌හං…පෙ … විහරාමි අනාසවා|
    count |24|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |25|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං මෙඛලාදායිකා භික්‌ඛුනී ඉමා ගාථායො අභාසිත්‌ථාති|
    stand |මෙඛලාදායිකාථෙරියාපදානං දුතියං|
  block |මණ්‌ඩපදායිකාථෙරීඅපදානං|
    count |26|
      block |කොණාගමනබුද්‌ධස්‌ස මණ්‌ඩපො කාරිතො මයා|
      block |ධුවං තිචීවරංදාසිං බුද්‌ධස්‌ස ලොකබන්‌ධුනො|
    count |27|
      block |යං යං ජනපදං යාමි නිගමෙ රාජධානියො|
      block |සබ්‌බත්‌ථ පූජිතො හොමි පුඤ්‌ඤකම්‌මස්‌සිදං ඵලං|
    count |28|
      block |කිලෙසා ඣාපිතා මය්‌හං…පෙ … විහරාමි අනාසවා|
    count |29|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |30|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං මණ්‌ඩපදායිකා භික්‌ඛුනී ඉමා ගාථායො අභාසිත්‌ථාති|
    stand |මණ්‌ඩපදායිකාථෙරියාපදානං තතියං|
  block |සඞ්‌කමනත්‌ථාථෙරීඅපදානං|
    count |31|
      block |විපස්‌සිස්‌ස භගවතො ලොකජෙට්‌ඨස්‌ස තාදිනො|
      block |රථියං පටිපන්‌නස්‌ස තාරයන්‌තස්‌ස පාණිනො|
    count |32|
      block |ඝරතො නික්‌ඛමිත්‌වාන අවකුජ්‌ජා නිපජ්‌ජහං|
      block |අනුකම්‌පකො ලොකනාථො සිරසි අක්‌කමී මම|
    count |33|
      block |අක්‌කමිත්‌වාන සිරසි අගමා ලොකනායකො|
      block |තෙන චිත්‌තප්‌පසාදෙන තුසිතං අගමාසහං|
    count |34|
      block |කිලෙසා ඣාපිතා මය්‌හං…පෙ … විහරාමි අනාසවා|
    count |35|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |36|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං සඞ්‌කමනත්‌ථා භික්‌ඛුනී ඉමා ගාථායො අභාසිත්‌ථාති|
    stand |සඞ්‌කමනත්‌ථාථෙරියාපදානං චතුත්‌ථං|
  block |නළමාලිකාථෙරීඅපදානං|
    count |37|
      block |චන්‌දභාගානදීතීරෙ අහොසිං කින්‌නරී තදා|
      block |අද්‌දසං විරජං බුද්‌ධං සයම්‌භුං අපරාජිතං|
    count |38|
      block |පසන්‌නචිත්‌තා සුමනා වෙදජාතා කතඤ්‌ජලී|
      block |නළමාලං ගහෙත්‌වාන සයම්‌භුං අභිපූජයිං|
    count |39|
      block |තෙන කම්‌මෙන සුකතෙන චෙතනාපණිධීහි ච|
      block |ජහිත්‌වා කින්‌නරීදෙහං අගච්‌ඡිං තිදසං ගතිං|
    count |40|
      block |ඡත්‌තිංසදෙවරාජූනං මහෙසිත්‌තමකාරයිං|
      block |දසන්‌නං චක්‌කවත්‌තීනං මහෙසිත්‌තමකාරයිං|
      block |සංවෙජෙත්‌වාන මෙ චිත්‌තං පබ්‌බජිං අනගාරියං|
    count |41|
      block |කිලෙසා ඣාපිතා මය්‌හං භවා සබ්‌බෙ සමූහතා|
      block |සබ්‌බාසවපරික්‌ඛීණා නත්‌ථි දානි පුනබ්‌භවො|
    count |42|
      block |චතුන්‌නවුතිතො කප්‌පෙ යං පුප්‌ඵමභිපූජයිං|
      block |දුග්‌ගතිං නාභිජානාමි පුප්‌ඵපූජායිදං ඵලං|
    count |43|
      block |කිලෙසා ඣාපිතා මය්‌හං…පෙ … විහරාමි අනාසවා|
    count |44|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |45|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං නළමාලිකා ථෙරී ඉමා ගාථායො අභාසිත්‌ථාති|
    stand |නළමාලිකාථෙරියාපදානං පඤ්‌චමං|
  block |එකපිණ්‌ඩපාතදායිකාථෙරීඅපදානං|
    count |46|
      block |නගරෙ බන්‌ධුමතියා බන්‌ධුමා නාම ඛත්‌තියො|
      block |තස්‌ස රඤ්‌ඤො අහුං භරියා එකජ්‌ඣං චාරයාමහං|
    count |47|
      block |රහොගතා නිසීදිත්‌වා එවං චින්‌තෙසහං තදා|
      block |ආදාය ගමනීයඤ්‌හි කුසලං නත්‌ථි මෙ කතං|
    count |48|
      block |මහාභිතාපං කටුකං ඝොරරූපං සුදාරුණං|
      block |නිරයං නූන ගච්‌ඡාමි එත්‌ථ මෙ නත්‌ථි සංසයො|
    count |49|
      block |රාජානං උපසඞ්‌කම්‌ම ඉදං වචනමබ්‍රවිං|
      block |එකං මෙ සමණං දෙහි භොජයිස්‌සාමි ඛත්‌තිය|
    count |50|
      block |අදාසි මෙ මහාරාජා සමණං භාවිතින්‌ද්‍රියං|
      block |තස්‌ස පත්‌තං ගහෙත්‌වාන පරමන්‌නෙන පූරයිං|
    count |51|
      block |පූරයිත්‌වා පරමන්‌නං ගන්‌ධාලෙපං අකාසහං|
      block |ජාලෙන පිදහිත්‌වාන වත්‌ථයුගෙන ඡාදයිං|
    count |52|
      block |ආරම්‌මණං මමං එතං සරාමි යාවජීවිහං|
      block |තත්‌ථ චිත්‌තං පසාදෙත්‌වා තාවතිංසමගච්‌ඡහං|
    count |53|
      block |තිංසානං දෙවරාජූනං මහෙසිත්‌තමකාරයිං|
      block |මනසා පත්‌ථිතං මය්‌හං නිබ්‌බත්‌තති යථිච්‌ඡිතං|
    count |54|
      block |වීසානං චක්‌කවත්‌තීනං මහෙසිත්‌තමකාරයිං|
      block |ඔචිතත්‌තාව හුත්‌වාන සංසරාමි භවෙස්‌වහං|
    count |55|
      block |සබ්‌බබන්‌ධනමුත්‌තාහං අපෙතා මෙ උපාදිකා|
      block |සබ්‌බාසවපරික්‌ඛීණා නත්‌ථි දානි පුනබ්‌භවො|
    count |56|
      block |එකනවුතිතො කප්‌පෙ යං දානමදදිං තදා|
      block |දුග්‌ගතිං නාභිජානාමි පිණ්‌ඩපාතස්‌සිදං ඵලං|
    count |57|
      block |කිලෙසා ඣාපිතා මය්‌හං…පෙ … විහරාමි අනාසවා|
    count |58|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |59|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං එකපිණ්‌ඩපාතදායිකා භික්‌ඛුනී ඉමා ගාථායො අභාසිත්‌ථාති|
    stand |එකපිණ්‌ඩපාතදායිකාථෙරියාපදානං ඡට්‌ඨං|
  block |කටච්‌ඡුභික්‌ඛාදායිකාථෙරීඅපදානං|
    count |60|
      block |පිණ්‌ඩචාරං චරන්‌තස්‌ස තිස්‌සනාමස්‌ස සත්‌ථුනො|
      block |කටච්‌ඡුභික්‌ඛං පග්‌ගය්‌හ බුද්‌ධසෙට්‌ඨස්‌ස දාසහං|
    count |61|
      block |පටිග්‌ගහෙත්‌වා සම්‌බුද්‌ධො තිස්‌සො ලොකග්‌ගනායකො|
      block |වීථියා සණ්‌ඨිතො සත්‌ථා අකා මෙ අනුමොදනං|
    count |62|
      block |කටච්‌ඡුභික්‌ඛං දත්‌වාන තාවතිංසං ගමිස්‌සසි|
      block |ඡත්‌තිංසදෙවරාජූනං මහෙසිත්‌තං කරිස්‌සසි|
    count |63|
      block |පඤ්‌ඤාසං චක්‌කවත්‌තීනං මහෙසිත්‌තං කරිස්‌සසි|
      block |මනසා පත්‌ථිතං සබ්‌බං පටිලච්‌ඡසි සබ්‌බදා|
    count |64|
      block |සම්‌පත්‌තිං අනුභොත්‌වාන පබ්‌බජිස්‌සසිකිඤ්‌චනා|
      block |සබ්‌බාසවෙ පරිඤ්‌ඤාය නිබ්‌බායිස්‌සසිනාසවා|
    count |65|
      block |ඉදං වත්‌වාන සම්‌බුද්‌ධො තිස්‌සො ලොකග්‌ගනායකො|
      block |නභං අබ්‌භුග්‌ගමී වීරො හංසරාජාව අම්‌බරෙ|
    count |66|
      block |සුදින්‌නං මෙ දානවරං සුයිට්‌ඨා යාගසම්‌පදා|
      block |කටච්‌ඡුභික්‌ඛං දත්‌වාන පත්‌තාහං අචලං පදං|
    count |67|
      block |ද්‌වෙනවුතෙ ඉතො කප්‌පෙ යං දානමදදිං තදා|
      block |දුග්‌ගතිං නාභිජානාමි භික්‌ඛාදානස්‌සිදං ඵලං|
    count |68|
      block |කිලෙසා ඣාපිතා මය්‌හං…පෙ … විහරාමි අනාසවා|
    count |69|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |70|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං කටච්‌ඡුභික්‌ඛාදායිකා භික්‌ඛුනී ඉමා ගාථායො අභාසිත්‌ථාති|
    stand |කටච්‌ඡුභික්‌ඛාදායිකාථෙරියාපදානං සත්‌තමං|
  block |සත්‌තුප්‌පලමාලිකාථෙරීඅපදානං|
    count |71|
      block |නගරෙ අරුණවතියා අරුණො නාම ත්‌තියො|
      block |තස්‌ස රඤ්‌ඤො අහුං භරියා වාරිතං වාරයාමහං|
    count |72|
      block |සත්‌තමාලං ගහෙත්‌වාන උප්‌පලා දෙවගන්‌ධිකා|
      block |නිසජ්‌ජ පාසාදවරෙ එවං චින්‌තෙසි තාවදෙ|
    count |73|
      block |කිං මෙ ඉමාහි මාලාහි සිරසාරොපිතාහි මෙ|
      block |වරං මෙ බුද්‌ධසෙට්‌ඨස්‌ස ඤාණම්‌හි අභිරොපිතං|
    count |74|
      block |සම්‌බුද්‌ධං පටිමානෙන්‌තී ද්‌වාරාසන්‌නෙ නිසීදහං|
      block |යදා එහිති සම්‌බුද්‌ධො පූජයිස්‌සං මහාමුනිං|
    count |75|
      block |කකුධො විලසන්‌තොව මිගරාජාව කෙසරී|
      block |භික්‌ඛුසඞ්‌ඝෙන සහිතො ආගච්‌ඡි වීථියා ජිනො|
    count |76|
      block |බුද්‌ධස්‌ස රංසිං දිස්‌වාන හට්‌ඨා සංවිග්‌ගමානසා|
      block |ද්‌වාරං අවාපුරිත්‌වාන බුද්‌ධසෙට්‌ඨමපූජයිං|
    count |77|
      block |සත්‌ත උප්‌පලපුප්‌ඵානි පරිකිණ්‌ණානි අම්‌බරෙ|
      block |ඡදිං කරොන්‌තො බුද්‌ධස්‌ස මත්‌ථකෙ ධාරයන්‌ති තෙ|
    count |78|
      block |උදග්‌ගචිත්‌තා සුමනා වෙදජාතා කතඤ්‌ජලී|
      block |තත්‌ථ චිත්‌තං පසාදෙත්‌වා තාවතිංසමගච්‌ඡහං|
    count |79|
      block |මහානෙලස්‌ස ඡාදනං ධාරෙන්‌ති මම මුද්‌ධනි|
      block |දිබ්‌බගන්‌ධං පවායාමි සත්‌තුප්‌පලස්‌සිදං ඵලං|
    count |80|
      block |කදාචි නීයමානාය ඤාතිසඞ්‌ඝෙන මෙ තදා|
      block |යාවතා පරිසා මය්‌හං මහානෙලං ධරීයති|
    count |81|
      block |සත්‌තති දෙවරාජූනං මහෙසිත්‌තමකාරයිං|
      block |සබ්‌බත්‌ථ ඉස්‌සරා හුත්‌වා සංසරාමි භවාභවෙ|
    count |82|
      block |තෙසට්‌ඨි චක්‌කවත්‌තීනං මහෙසිත්‌තමකාරයිං|
      block |සබ්‌බෙ මමනුවත්‌තන්‌ති ආදෙය්‍යවචනා අහුං|
    count |83|
      block |උප්‌පලස්‌සෙව මෙ වණ්‌ණො ගන්‌ධො චෙව පවායති|
      block |දුබ්‌බණ්‌ණියං න ජානාමි බුද්‌ධපූජායිදං ඵලං|
    count |84|
      block |ඉද්‌ධිපාදෙසු කුසලා බොජ්‌ඣඞ්‌ගභාවනා රතා|
      block |අභිඤ්‌ඤාපාරමිප්‌පත්‌තා බුද්‌ධපූජායිදං ඵලං|
    count |85|
      block |සතිපට්‌ඨානකුසලා සමාධිඣානගොචරා|
      block |සම්‌මප්‌පධානමනුයුත්‌තා බුද්‌ධපූජායිදං ඵලං|
    count |86|
      block |වීරියං මෙ ධුරධොරය්‌හං යොගක්‌ඛෙමාධිවාහනං|
      block |සබ්‌බාසවපරික්‌ඛීණා නත්‌ථි දානි පුනබ්‌භවො|
    count |87|
      block |එකතිංසෙ ඉතො කප්‌පෙ යං පුප්‌ඵමභිපූජයිං|
      block |දුග්‌ගතිං නාභිජානාමි බුද්‌ධපූජායිදං ඵලං|
    count |88|
      block |කිලෙසා ඣාපිතා මය්‌හං…පෙ … විහරාමි අනාසවා|
    count |89|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |90|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං සත්‌තුප්‌පලමාලිකා භික්‌ඛුනී ඉමා ගාථායො අභාසිත්‌ථාති|
    stand |සත්‌තුප්‌පලමාලිකාථෙරියාපදානං අට්‌ඨමං|
  block |පඤ්‌චදීපිකාථෙරීඅපදානං|
    count |91|
      block |නගරෙ හංසවතියා චාරිකී ආසහං තදා|
      block |ආරාමෙන ච ආරාමං චරාමි කුසලත්‌ථිකා|
    count |92|
      block |කාළපක්‌ඛම්‌හි දිවසෙ අද්‌දසං බොධිමුත්‌තමං|
      block |තත්‌ථ චිත්‌තං පසාදෙත්‌වා බොධිමූලෙ නිසීදහං|
    count |93|
      block |ගරුචිත්‌තං උපට්‌ඨෙත්‌වා සිරෙ කත්‌වාන අඤ්‌ජලිං|
      block |සොමනස්‌සං පවෙදෙත්‌වා එවං චින්‌තෙසි තාවදෙ|
    count |94|
      block |යදි බුද්‌ධො අමිතගුණො අසමප්‌පටිපුග්‌ගලො|
      block |දස්‌සෙතු පාටිහීරං මෙ බොධි ඔභාසතු අයං|
    count |95|
      block |සහ ආවජ්‌ජිතෙ මය්‌හං බොධි පජ්‌ජලි තාවදෙ|
      block |සබ්‌බසොණ්‌ණමයා ආසි දිසා සබ්‌බා විරොචති|
    count |96|
      block |සත්‌තරත්‌තින්‌දිවං තත්‌ථ බොධිමූලෙ නිසීදහං|
      block |සත්‌තමෙ දිවසෙ පත්‌තෙ දීපපූජං අකාසහං|
    count |97|
      block |ආසනං පරිවාරෙත්‌වා පඤ්‌චදීපානි පජ්‌ජලුං|
      block |යාව උදෙති සූරියො දීපා මෙ පජ්‌ජලුං තදා|
    count |98|
      block |තෙන කම්‌මෙන සුකතෙන චෙතනාපණිධීහි ච|
      block |ජහිත්‌වා මානුසං දෙහං තාවතිංසමගච්‌ඡහං|
    count |99|
      block |තත්‌ථ මෙ සුකතං බ්‍යම්‌හං පඤ්‌චදීපාති වුච්‌චති|
      block |සට්‌ඨියොජනමුබ්‌බෙධං තිංසයොජනවිත්‌ථතං|
    count |100|
      block |අසඞ්‌ඛියානි දීපානි පරිවාරෙ ජලන්‌ති මෙ|
      block |යාවතා දෙවභවනං දීපාලොකෙන ජොතති|
    count |101|
      block |පරම්‌මුඛා නිසීදිත්‌වා යදි ඉච්‌ඡාමි පස්‌සිතුං|
      block |උද්‌ධං අධො ච තිරියං සබ්‌බං පස්‌සාමි චක්‌ඛුනා|
    count |102|
      block |යාවතා අභිකඞ්‌ඛාමි දට්‌ඨුං සුගතදුග්‌ගතෙ|
      block |තත්‌ථ ආවරණං නත්‌ථි රුක්‌ඛෙසු පබ්‌බතෙසු වා|
    count |103|
      block |අසීති දෙවරාජූනං මහෙසිත්‌තමකාරයිං|
      block |සතානං චක්‌කවත්‌තීනං මහෙසිත්‌තමකාරයිං|
    count |104|
      block |යං යං යොනුපපජ්‌ජාමි දෙවත්‌තං අථ මානුසං|
      block |දීපසතසහස්‌සානි පරිවාරෙ ජලන්‌ති මෙ|
    count |105|
      block |දෙවලොකා චවිත්‌වාන උප්‌පජ්‌ජිං මාතුකුච්‌ඡියං|
      block |මාතුකුච්‌ඡිගතා සන්‌තී අක්‌ඛි මෙ න නිමීලති|
    count |106|
      block |දීපසතසහස්‌සානි පුඤ්‌ඤකම්‌මසමඞ්‌ගිතා|
      block |ජලන්‌ති සූතිකාගෙහෙ පඤ්‌චදීපානිදං ඵලං|
    count |107|
      block |පච්‌ඡිමෙ භවෙ සම්‌පත්‌තෙ මානසං විනිවත්‌තයිං|
      block |අජරාමතං සීතිභාවං නිබ්‌බානං ඵස්‌සයිං අහං|
    count |108|
      block |ජාතියා සත්‌තවස්‌සාහං අරහත්‌තමපාපුණිං|
      block |උපසම්‌පාදයී බුද්‌ධො ගුණමඤ්‌ඤාය ගොතමො|
    count |109|
      block |මණ්‌ඩපෙ රුක්‌ඛමූලෙ වා පාසාදෙසු ගුහාසු වා|
      block |සුඤ්‌ඤාගාරෙ වසන්‌තියා පඤ්‌චදීපා ජලන්‌ති මෙ|
    count |110|
      block |දිබ්‌බචක්‌ඛු විසුද්‌ධං මෙ සමාධිකුසලා අහං|
      block |අභිඤ්‌ඤාපාරමිප්‌පත්‌තා පඤ්‌චදීපානිදං ඵලං|
    count |111|
      block |සබ්‌බවොසිතවොසානා කතකිච්‌චා අනාසවා|
      block |පඤ්‌චදීපා මහාවීර පාදෙ වන්‌දාමි චක්‌ඛුම|
    count |112|
      block |සතසහස්‌සිතො කප්‌පෙ යං දීපමදදිං තදා|
      block |දුග්‌ගතිං නාභිජානාමි පඤ්‌චදීපානිදං ඵලං|
    count |113|
      block |කිලෙසා ඣාපිතා මය්‌හං…පෙ … විහරාමි අනාසවා|
    count |114|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |115|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං පඤ්‌චදීපිකා භික්‌ඛුනී ඉමා ගාථායො අභාසිත්‌ථාති|
    stand |පඤ්‌චදීපිකාථෙරියාපදානං නවමං|
  block |උදකදායිකාථෙරීඅපදානං|
    count |116|
      block |නගරෙ බන්‌ධුමතියා අහොසිං උදහාරිකා|
      block |උදහාරෙන ජීවාමි තෙන පොසෙමි දාරකෙ|
    count |117|
      block |දෙය්‍යධම්‌මො ච මෙ නත්‌ථි පුඤ්‌ඤක්‌ඛෙත්‌තෙ අනුත්‌තරෙ|
      block |කොට්‌ඨකං උපසඞ්‌කම්‌ම උදකං පට්‌ඨපෙසහං|
    count |118|
      block |තෙන කම්‌මෙන සුකතෙන තාවතිංසමගච්‌ඡහං|
      block |තත්‌ථ මෙ සුකතං බ්‍යම්‌හං උදහාරෙන නිම්‌මිතං|
    count |119|
      block |අච්‌ඡරානං සහස්‌සස්‌ස අහඤ්‌හි පවරා තදා|
      block |දසට්‌ඨානෙහි තා සබ්‌බා අභිභොමි සදා අහං|
    count |120|
      block |පඤ්‌ඤාසං දෙවරාජූනං මහෙසිත්‌තමකාරයිං|
      block |වීසතිචක්‌කවත්‌තීනං මහෙසිත්‌තමකාරයිං|
    count |121|
      block |දුවෙ භවෙ සංසරාමි දෙවත්‌තෙ අථ මානුසෙ|
      block |දුග්‌ගතිං නාභිජානාමි දකදානස්‌සිදං ඵලං|
    count |122|
      block |පබ්‌බතග්‌ගෙ දුමග්‌ගෙ වා අන්‌තලික්‌ඛෙ ච භූමියං|
      block |යදා උදකමිච්‌ඡාමි ඛිප්‌පං පටිලභාමහං|
    count |123|
      block |අවුට්‌ඨිකා දිසා නත්‌ථි සන්‌තත්‌තා කුථිතාපි ච|
      block |මම සඞ්‌කප්‌පමඤ්‌ඤාය මහාමෙඝො පවස්‌සති|
    count |124|
      block |කදාචි නීයමානාය ඤාතිසඞ්‌ඝෙන මෙ තදා|
      block |යදා ඉච්‌ඡාමහං වස්‌සං මහාමෙඝො අජායථ|
    count |125|
      block |උණ්‌හං වා පරිළාහො වා සරීරෙ මෙ න විජ්‌ජති|
      block |කායෙ ච මෙ රජො නත්‌ථි දකදානස්‌සිදං ඵලං|
    count |126|
      block |විසුද්‌ධමනසා අජ්‌ජ අපෙතමනපාපිකා|
      block |සබ්‌බාසවපරික්‌ඛීණා නත්‌ථි දානි පුනබ්‌භවො|
    count |127|
      block |එකනවුතිතො කප්‌පෙ යං දකං අදදිං තදා|
      block |දුග්‌ගතිං නාභිජානාමි දකදානස්‌සිදං ඵලං|
    count |128|
      block |කිලෙසා ඣාපිතා මය්‌හං…පෙ … විහරාමි අනාසවා|
    count |129|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |130|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
      block |සුමෙධා මෙඛලාදායී මණ්‌ඩපං සඞ්‌කමං දදා|
      block |නළමාලී පිණ්‌ඩදදා කටච්‌ඡු උප්‌පලප්‌පදා|
      block |දීපදා දකදා චෙව ගාථායො ගණිතා ඉහ|
      block |එකගාථාසතඤ්‌චෙව තිංසති ච තදුත්‌තරි|
    block |ඉත්‌ථං සුදං උදකදායිකා භික්‌ඛුනී ඉමා ගාථායො අභාසිත්‌ථාති|
    stand |උදකදායිකාථෙරියාපදානං දසමං|
    stand |සුමෙධාවග්‌ගො පඨමො|
    block |තස්‌සුද්‌දානං|
