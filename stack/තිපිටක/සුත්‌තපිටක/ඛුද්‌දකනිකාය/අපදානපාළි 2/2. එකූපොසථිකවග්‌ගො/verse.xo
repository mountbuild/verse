block |එකූපොසථිකවග්‌ගො|
  block |එකූපොසථිකාථෙරීඅපදානං|
    count |1|
      block |නගරෙ බන්‌ධුමතියා බන්‌ධුමා නාම ඛත්‌තියො|
      block |දිවසෙ පුණ්‌ණමාය සො උපවසි උපොසථං|
    count |2|
      block |අහං තෙන සමයෙන කුම්‌භදාසී අහං තහිං|
      block |දිස්‌වා සරාජකං සෙනං එවාහං චින්‌තයිං තදා|
    count |3|
      block |රාජාපි රජ්‌ජං ඡඩ්‌ඩෙත්‌වා උපවසි උපොසථං|
      block |සඵලං නූන තං කම්‌මං ජනකායො පමොදිතො|
    count |4|
      block |යොනිසො පච්‌චවෙක්‌ඛිත්‌වා දුග්‌ගච්‌චඤ්‌ච දලිද්‌දතං|
      block |මානසං සම්‌පහංසිත්‌වා උපවසිං උපොසථං|
    count |5|
      block |අහං උපොසථං කත්‌වා සම්‌මාසම්‌බුද්‌ධසාසනෙ|
      block |තෙන කම්‌මෙන සුකතෙන තාවතිංසමගච්‌ඡහං|
    count |6|
      block |තත්‌ථ මෙ සුකතං බ්‍යම්‌හං උබ්‌භයොජනමුග්‌ගතං|
      block |කූටාගාරවරූපෙතං මහාසනසුභූසිතං|
    count |7|
      block |අච්‌ඡරා සතසහස්‌සා උපතිට්‌ඨන්‌ති මං සදා|
      block |අඤ්‌ඤෙ දෙවෙ අතික්‌කම්‌ම අතිරොචාමි සබ්‌බදා|
    count |8|
      block |චතුසට්‌ඨි දෙවරාජූනං මහෙසිත්‌තමකාරයිං|
      block |තෙසට්‌ඨි චක්‌කවත්‌තීනං මහෙසිත්‌තමකාරයිං|
    count |9|
      block |සුවණ්‌ණවණ්‌ණා හුත්‌වාන භවෙසු සංසරාමහං|
      block |සබ්‌බත්‌ථ පවරා හොමි උපොසථස්‌සිදං ඵලං|
    count |10|
      block |හත්‌ථියානං අස්‌සයානං රථයානඤ්‌ච සීවිකං|
      block |ලභාමි සබ්‌බමෙවෙතං උපොසථස්‌සිදං ඵලං|
    count |11|
      block |සොණ්‌ණමයං රූපිමයං අථොපි ඵලිකාමයං|
      block |ලොහිතඞ්‌ගමයඤ්‌චෙව සබ්‌බං පටිලභාමහං|
    count |12|
      block |කොසෙය්‍යකම්‌බලියානි ඛොමකප්‌පාසිකානි ච|
      block |මහග්‌ඝානි ච වත්‌ථානි සබ්‌බං පටිලභාමහං|
    count |13|
      block |අන්‌නං පානං ඛාදනීයං වත්‌ථසෙනාසනානි ච|
      block |සබ්‌බමෙතං පටිලභෙ උපොසථස්‌සිදං ඵලං|
    count |14|
      block |වරගන්‌ධඤ්‌ච මාලඤ්‌ච චුණ්‌ණකඤ්‌ච විලෙපනං|
      block |සබ්‌බමෙතං පටිලභෙ උපොසථස්‌සිදං ඵලං|
    count |15|
      block |කූටාගාරඤ්‌ච පාසාදං මණ්‌ඩපං හම්‌මියං ගුහං|
      block |සබ්‌බමෙතං පටිලභෙ උපොසථස්‌සිදං ඵලං|
    count |16|
      block |ජාතියා සත්‌තවස්‌සාහං පබ්‌බජිං අනගාරියං|
      block |අඩ්‌ඪමාසෙ අසම්‌පත්‌තෙ අරහත්‌තමපාපුණිං|
    count |17|
      block |කිලෙසා ඣාපිතා මය්‌හං භවා සබ්‌බෙ සමූහතා|
      block |සබ්‌බාසවපරික්‌ඛීණා නත්‌ථි දානි පුනබ්‌භවො|
    count |18|
      block |එකනවුතිතො කප්‌පෙ යං කම්‌මමකරිං තදා|
      block |දුග්‌ගතිං නාභිජානාමි උපොසථස්‌සිදං ඵලං|
    count |19|
      block |කිලෙසා ඣාපිතා මය්‌හං…පෙ … විහරාමි අනාසවා|
    count |20|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |21|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං එකූපොසථිකා භික්‌ඛුනී ඉමා ගාථායො අභාසිත්‌ථාති|
    stand |එකූපොසථිකාථෙරියාපදානං පඨමං|
  block |සළලපුප්‌ඵිකාථෙරීඅපදානං|
    count |22|
      block |චන්‌දභාගානදීතීරෙ අහොසිං කින්‌නරී තදා|
      block |අද්‌දසාහං දෙවදෙවං චඞ්‌කමන්‌තං නරාසභං|
    count |23|
      block |ඔචිනිත්‌වාන සළලං බුද්‌ධසෙට්‌ඨස්‌සදාසහං|
      block |උපසිඞ්‌ඝි මහාවීරො සළලං දෙවගන්‌ධිකං|
    count |24|
      block |පටිග්‌ගහෙත්‌වා සම්‌බුද්‌ධො විපස්‌සී ලොකනායකො|
      block |උපසිඞ්‌ඝි මහාවීරො පෙක්‌ඛමානාය මෙ තදා|
    count |25|
      block |අඤ්‌ජලිං පග්‌ගහෙත්‌වාන වන්‌දිත්‌වා ද්‌විපදුත්‌තමං|
      block |සකං චිත්‌තං පසාදෙත්‌වා තතො පබ්‌බතමාරුහිං|
    count |26|
      block |එකනවුතිතො කප්‌පෙ යං පුප්‌ඵමදදිං තදා|
      block |දුග්‌ගතිං නාභිජානාමි බුද්‌ධපූජායිදං ඵලං|
    count |27|
      block |කිලෙසා ඣාපිතා මය්‌හං…පෙ … විහරාමි අනාසවා|
    count |28|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |29|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං සළලපුප්‌ඵිකා භික්‌ඛුනී ඉමා ගාථායො අභාසිත්‌ථාති|
    stand |සළලපුප්‌ඵිකාථෙරියාපදානං දුතියං|
  block |මොදකදායිකාථෙරීඅපදානං|
    count |30|
      block |නගරෙ බන්‌ධුමතියා කුම්‌භදාසී අහොසහං|
      block |මම භාගං ගහෙත්‌වාන ගච්‌ඡං උදකහාරිකා|
    count |31|
      block |පන්‌ථම්‌හි සමණං දිස්‌වා සන්‌තචිත්‌තං සමාහතං|
      block |පසන්‌නචිත්‌තා සුමනා මොදකෙ තීණිදාසහං|
    count |32|
      block |තෙන කම්‌මෙන සුකතෙන චෙතනාපණිධීහි ච|
      block |එකනවුතිකප්‌පානි විනිපාතං නගච්‌ඡහං|
    count |33|
      block |සම්‌පත්‌ති තං කරිත්‌වාන සබ්‌බං අනුභවිං අහං|
      block |මොදකෙ තීණි දත්‌වාන පත්‌තාහං අචලං පදං|
    count |34|
      block |කිලෙසා ඣාපිතා මය්‌හං…පෙ … විහරාමි අනාසවා|
    count |35|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |36|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං මොදකදායිකා භික්‌ඛුනී ඉමා ගාථායො අභාසිත්‌ථාති|
    stand |මොදකදායිකාථෙරියාපදානං තතියං|
  block |එකාසනදායිකාථෙරීඅපදානං|
    count |37|
      block |නගරෙ හංසවතියා අහොසිං බාලිකා තදා|
      block |මාතා ච මෙ පිතා චෙව කම්‌මන්‌තං අගමංසු තෙ|
    count |38|
      block |මජ්‌ඣන්‌හිකම්‌හි සූරියෙ අද්‌දසං සමණං අහං|
      block |වීථියා අනුගච්‌ඡන්‌තං ආසනං පඤ්‌ඤපෙසහං|
    count |39|
      block |ගොනකාවිකතිකාහි පඤ්‌ඤපෙත්‌වා මමාසනං|
      block |පසන්‌නචිත්‌තා සුමනා ඉදං වචනමබ්‍රවිං|
    count |40|
      block |සන්‌තත්‌තා කුථිතා භූමි සූරො මජ්‌ඣන්‌හිකෙ ඨිතො|
      block |මාලුතා ච න වායන්‌ති කාලො චෙවෙත්‌ථ මෙහිති|
    count |41|
      block |පඤ්‌ඤත්‌තමාසනමිදං තවත්‌ථාය මහාමුනි|
      block |අනුකම්‌පං උපාදාය නිසීද මම ආසනෙ|
    count |42|
      block |නිසීදි තත්‌ථ සමණො සුදන්‌තො සුද්‌ධමානසො|
      block |තස්‌ස පත්‌තං ගහෙත්‌වාන යථාරන්‌ධං අදාසහං|
    count |43|
      block |තෙන කම්‌මෙන සුකතෙන චෙතනාපණිධීහි ච|
      block |ජහිත්‌වා මානුසං දෙහං තාවතිංසමගච්‌ඡහං|
    count |44|
      block |තත්‌ථ මෙ සුකතං බ්‍යම්‌හං ආසනෙන සුනිම්‌මිතං|
      block |සට්‌ඨියොජනමුබ්‌බෙධං තිංසයොජනවිත්‌ථතං|
    count |45|
      block |සොණ්‌ණමයා මණිමයා අථොපි ඵලිකාමයා|
      block |ලොහිතඞ්‌ගමයා චෙව පල්‌ලඞ්‌කා විවිධා මම|
    count |46|
      block |තූලිකා විකතිකාහි කට්‌ටිස්‌සචිත්‌තකාහි ච|
      block |උද්‌දඑකන්‌තලොමී ච පල්‌ලඞ්‌කා මෙ සුසණ්‌ඨිතා|
    count |47|
      block |යදා ඉච්‌ඡාමි ගමනං හාසඛිඩ්‌ඩසමප්‌පිතා|
      block |සහ පල්‌ලඞ්‌කසෙට්‌ඨෙන ගච්‌ඡාමි මම පත්‌ථිතං|
    count |48|
      block |අසීති දෙවරාජූනං මහෙසිත්‌තමකාරයිං|
      block |සත්‌තති චක්‌කවත්‌තීනං මහෙසිත්‌තමකාරයිං|
    count |49|
      block |භවාභවෙ සංසරන්‌තී මහාභොගං ලභාමහං|
      block |භොගෙ මෙ ඌනතා නත්‌ථි එකාසනස්‌සිදං ඵලං|
    count |50|
      block |දුවෙ භවෙ සංසරාමි දෙවත්‌තෙ අථ මානුසෙ|
      block |අඤ්‌ඤෙ භවෙ න ජානාමි එකාසනස්‌සිදං ඵලං|
    count |51|
      block |දුවෙ කුලෙ පජායාමි ඛත්‌තියෙ චාපි බ්‍රාහ්‌මණෙ|
      block |උච්‌චාකුලීනා සබ්‌බත්‌ථ එකාසනස්‌සිදං ඵලං|
    count |52|
      block |දොමනස්‌සං න ජානාමි චිත්‌තසන්‌තාපනං මම|
      block |වෙවණ්‌ණියං න ජානාමි එකාසනස්‌සිදං ඵලං|
    count |53|
      block |ධාතියො මං උපට්‌ඨන්‌ති ඛුජ්‌ජා චෙලාපිකා බහූ|
      block |අඞ්‌කෙන අඞ්‌කං ගච්‌ඡාමි එකාසනස්‌සිදං ඵලං|
    count |54|
      block |අඤ්‌ඤා න්‌හාපෙන්‌ති භොජෙන්‌ති අඤ්‌ඤා රමෙන්‌ති මං සදා|
      block |අඤ්‌ඤා ගන්‌ධං විලිම්‌පන්‌ති එකාසනස්‌සිදං ඵලං|
    count |55|
      block |මණ්‌ඩපෙ රුක්‌ඛමූලෙ වා සුඤ්‌ඤාගාරෙ වසන්‌තියා|
      block |මම සඞ්‌කප්‌පමඤ්‌ඤාය පල්‌ලඞ්‌කො උපතිට්‌ඨති|
    count |56|
      block |අයං පච්‌ඡිමකො මය්‌හං චරිමො වත්‌තතෙ භවො|
      block |අජ්‌ජාපි රජ්‌ජං ඡඩ්‌ඩෙත්‌වා පබ්‌බජිං අනගාරියං|
    count |57|
      block |සතසහස්‌සිතො කප්‌පෙ යං දානමදදිං තදා|
      block |දුග්‌ගතිං නාභිජානාමි එකාසනස්‌සිදං ඵලං|
    count |58|
      block |කිලෙසා ඣාපිතා මය්‌හං…පෙ … විහරාමි අනාසවා|
    count |59|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |60|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං එකාසනදායිකා භික්‌ඛුනී ඉමා ගාථායො අභාසිත්‌ථාති|
    stand |එකාසනදායිකාථෙරියාපදානං චතුත්‌ථං|
  block |පඤ්‌චදීපදායිකාථෙරීඅපදානං|
    count |61|
      block |නගරෙ හංසවතියා චාරිකී ආසහං තදා|
      block |ආරාමෙන ච ආරාමං චරාමි කුසලත්‌ථිකා|
    count |62|
      block |කාළපක්‌ඛම්‌හි දිවසෙ අද්‌දසං බොධිමුත්‌තමං|
      block |තත්‌ථ චිත්‌තං පසාදෙත්‌වා බොධිමූලෙ නිසීදහං|
    count |63|
      block |ගරුචිත්‌තං උපට්‌ඨෙත්‌වා සිරෙ කත්‌වාන අඤ්‌ජලිං|
      block |සොමනස්‌සං පවෙදෙත්‌වා එවං චින්‌තෙසි තාවදෙ|
    count |64|
      block |යදි බුද්‌ධො අමිතගුණො අසමප්‌පටිපුග්‌ගලො|
      block |දස්‌සෙතු පාටිහීරං මෙ බොධි ඔභාසතු අයං|
    count |65|
      block |සහ ආවජ්‌ජිතෙ මය්‌හං බොධි පජ්‌ජලි තාවදෙ|
      block |සබ්‌බසොණ්‌ණමයා ආසි දිසා සබ්‌බා විරොචති|
    count |66|
      block |සත්‌තරත්‌තින්‌දිවං තත්‌ථ බොධිමූලෙ නිසීදහං|
      block |සත්‌තමෙ දිවසෙ පත්‌තෙ දීපපූජං අකාසහං|
    count |67|
      block |ආසනං පරිවාරෙත්‌වා පඤ්‌ච දීපානි පජ්‌ජලුං|
      block |යාව උදෙති සූරියො දීපා මෙ පජ්‌ජලුං තදා|
    count |68|
      block |තෙන කම්‌මෙන සුකතෙන චෙතනාපණිධීහි ච|
      block |ජහිත්‌වා මානුසං දෙහං තාවතිංසමගච්‌ඡහං|
    count |69|
      block |තත්‌ථ මෙ සුකතං බ්‍යම්‌හං පඤ්‌චදීපාති වුච්‌චති|
      block |සට්‌ඨියොජනමුබ්‌බෙධං තිංසයොජනවිත්‌ථතං|
    count |70|
      block |අසඞ්‌ඛියානි දීපානි පරිවාරෙ ජලිංසු මෙ|
      block |යාවතා දෙවභවනං දීපාලොකෙන ජොතති|
    count |71|
      block |පරම්‌මුඛා නිසීදිත්‌වා යදි ඉච්‌ඡාමි පස්‌සිතුං|
      block |උද්‌ධං අධො ච තිරියං සබ්‌බං පස්‌සාමි චක්‌ඛුනා|
    count |72|
      block |යාවතා අභිකඞ්‌ඛාමි දට්‌ඨුං සුගතදුග්‌ගතෙ|
      block |තත්‌ථ ආවරණං නත්‌ථි රුක්‌ඛෙසු පබ්‌බතෙසු වා|
    count |73|
      block |අසීති දෙවරාජූනං මහෙසිත්‌තමකාරයිං|
      block |සතානං චක්‌කවත්‌තීනං මහෙසිත්‌තමකාරයිං|
    count |74|
      block |යං යං යොනුපපජ්‌ජාමි දෙවත්‌තං අථ මානුසං|
      block |දීපසතසහස්‌සානි පරිවාරෙ ජලන්‌ති මෙ|
    count |75|
      block |දෙවලොකා චවිත්‌වාන උප්‌පජ්‌ජිං මාතුකුච්‌ඡියං|
      block |මාතුකුච්‌ඡිගතා සන්‌තී අක්‌ඛි මෙ න නිමීලති|
    count |76|
      block |දීපසතසහස්‌සානි පුඤ්‌ඤකම්‌මසමඞ්‌ගිතා|
      block |ජලන්‌ති සූතිකාගෙහෙ පඤ්‌චදීපානිදං ඵලං|
    count |77|
      block |පච්‌ඡිමෙ භවෙ සම්‌පත්‌තෙ මානසං විනිවත්‌තයිං|
      block |අජරාමතං සීතිභාවං නිබ්‌බානං ඵස්‌සයිං අහං|
    count |78|
      block |ජාතියා සත්‌තවස්‌සාහං අරහත්‌තමපාපුණිං|
      block |උපසම්‌පාදයී බුද්‌ධො ගුණමඤ්‌ඤාය ගොතමො|
    count |79|
      block |මණ්‌ඩපෙ රුක්‌ඛමූලෙ වා සුඤ්‌ඤාගාරෙ වසන්‌තියා|
      block |සදා පජ්‌ජලතෙ දීපං පඤ්‌චදීපානිදං ඵලං|
    count |80|
      block |දිබ්‌බචක්‌ඛු විසුද්‌ධං මෙ සමාධිකුසලා අහං|
      block |අභිඤ්‌ඤාපාරමිප්‌පත්‌තා පඤ්‌චදීපානිදං ඵලං|
    count |81|
      block |සබ්‌බවොසිතවොසානා කතකිච්‌චා අනාසවා|
      block |පඤ්‌චදීපා මහාවීර පාදෙ වන්‌දාමි චක්‌ඛුම|
    count |82|
      block |සතසහස්‌සිතො කප්‌පෙ යං දීපමදදිං තදා|
      block |දුග්‌ගතිං නාභිජානාමි පඤ්‌චදීපානිදං ඵලං|
    count |83|
      block |කිලෙසා ඣාපිතා මය්‌හං…පෙ … විහරාමි අනාසවා|
    count |84|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |85|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං පඤ්‌චදීපදායිකා භික්‌ඛුනී ඉමා ගාථායො අභාසිත්‌ථාති|
    stand |පඤ්‌චදීපදායිකාථෙරියාපදානං පඤ්‌චමං|
  block |නළමාලිකාථෙරීඅපදානං|
    count |86|
      block |චන්‌දභාගානදීතීරෙ අහොසිං කින්‌නරී තදා|
      block |අද්‌දසං විරජං බුද්‌ධං සයම්‌භුං අපරාජිතං|
    count |87|
      block |පසන්‌නචිත්‌තා සුමනා වෙදජාතා කතඤ්‌ජලී|
      block |නළමාලං ගහෙත්‌වාන සයම්‌භුං අභිපූජයිං|
    count |88|
      block |තෙන කම්‌මෙන සුකතෙන චෙතනාපණිධීහි ච|
      block |ජහිත්‌වා කින්‌නරීදෙහං තාවතිංසමගච්‌ඡහං|
    count |89|
      block |ඡත්‌තිංසදෙවරාජූනං මහෙසිත්‌තමකාරයිං|
      block |මනසා පත්‌ථිතං මය්‌හං නිබ්‌බත්‌තති යථිච්‌ඡිතං|
    count |90|
      block |දසන්‌නං චක්‌කවත්‌තීනං මහෙසිත්‌තමකාරයිං|
      block |ඔචිතත්‌තාව හුත්‌වාන සංසරාමි භවෙස්‌වහං|
    count |91|
      block |කුසලං විජ්‌ජතෙ මය්‌හං පබ්‌බජිං අනගාරියං|
      block |පූජාරහා අහං අජ්‌ජ සක්‍යපුත්‌තස්‌ස සාසනෙ|
    count |92|
      block |විසුද්‌ධමනසා අජ්‌ජ අපෙතමනපාපිකා|
      block |සබ්‌බාසවපරික්‌ඛීණා නත්‌ථි දානි පුනබ්‌භවො|
    count |93|
      block |චතුන්‌නවුතිතො කප්‌පෙ යං බුද්‌ධමභිපූජයිං|
      block |දුග්‌ගතිං නාභිජානාමි නළමාලායිදං ඵලං|
    count |94|
      block |කිලෙසා ඣාපිතා මය්‌හං…පෙ … විහරාමි අනාසවා|
    count |95|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |96|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං නළමාලිකා භික්‌ඛුනී ඉමා ගාථායො අභාසිත්‌ථාති|
    stand |නළමාලිකාථෙරියාපදානං ඡට්‌ඨං|
  block |මහාපජාපතිගොතමීථෙරීඅපදානං|
    count |97|
      block |එකදා ලොකපජ්‌ජොතො වෙසාලියං මහාවනෙ|
      block |කූටාගාරෙ සුසාලායං වසතෙ නරසාරථි|
    count |98|
      block |තදා ජිනස්‌ස මාතුච්‌ඡා මහාගොතමි භික්‌ඛුනී|
      block |තහිං කතෙ පුරෙ රම්‌මෙ වසී භික්‌ඛුනුපස්‌සයෙ|
    count |99|
      block |භික්‌ඛුනීහි විමුත්‌තාහි සතෙහි සහ පඤ්‌චහි|
      block |රහොගතාය තස්‌සෙවං චිතස්‌සාසි විතක්‌කිතං|
    count |100|
      block |බුද්‌ධස්‌ස පරිනිබ්‌බානං සාවකග්‌ගයුගස්‌ස වා|
      block |රාහුලානන්‌දනන්‌දානං නාහං ලච්‌ඡාමි පස්‌සිතුං|
    count |101|
      block |බුද්‌ධස්‌ස පරිනිබ්‌බානා සාවකග්‌ගයුගස්‌ස වා|
      block |මහාකස්‌සපනන්‌දානං ආනන්‌දරාහුලාන ච|
    count |102|
      block |පටිකච්‌චායුසඞ්‌ඛාරං ඔසජ්‌ජිත්‌වාන නිබ්‌බුතිං|
      block |ගච්‌ඡෙය්‍යං ලොකනාථෙන අනුඤ්‌ඤාතා මහෙසිනා|
    count |103|
      block |තථා පඤ්‌චසතානම්‌පි භික්‌ඛුනීනං විතක්‌කිතං|
      block |ආසි ඛෙමාදිකානම්‌පි එතදෙව විතක්‌කිතං|
    count |104|
      block |භූමිචාලො තදා ආසි නාදිතා දෙවදුන්‌දුභී|
      block |උපස්‌සයාධිවත්‌ථායො දෙවතා සොකපීළිතා|
    count |105|
      block |විලපන්‌තා සුකරුණං තත්‌ථස්‌සූනි පවත්‌තයුං|
      block |මිත්‌තා භික්‌ඛුනියො තාහි උපගන්‌ත්‌වාන ගොතමිං|
    count |106|
      block |නිපච්‌ච සිරසා පාදෙ ඉදං වචනමබ්‍රවුං|
      block |තත්‌ථ තොයලවාසිත්‌තා මයමය්‍යෙ රහොගතා|
    count |107|
      block |සා චලා චලිතා භූමි නාදිතා දෙවදුන්‌දුභී|
      block |පරිදෙවා ච සුය්‍යන්‌තෙ කිමත්‌ථං නූන ගොතමී|
    count |108|
      block |තදා අවොච සා සබ්‌බං යථාපරිවිතක්‌කිතං|
      block |තායොපි සබ්‌බා ආහංසු යථාපරිවිතක්‌කිතං|
    count |109|
      block |යදි තෙ රුචිතං අය්‍යෙ නිබ්‌බානං පරමං සිවං|
      block |නිබ්‌බායිස්‌සාම සබ්‌බාපි බුද්‌ධානුඤ්‌ඤාය සුබ්‌බතෙ|
    count |110|
      block |මයං සහාව නික්‌ඛන්‌තා ඝරාපි ච භවාපි ච|
      block |සහායෙව ගමිස්‌සාම නිබ්‌බානං පදමුත්‌තමං|
    count |111|
      block |නිබ්‌බානාය වජන්‌තීනං කිං වක්‌ඛාමීති සා වදං|
      block |සහ සබ්‌බාහි නිග්‌ගඤ්‌ඡි භික්‌ඛුනීනිලයා තදා|
    count |112|
      block |උපස්‌සයෙ යාධිවත්‌ථා දෙවතා තා ඛමන්‌තු මෙ|
      block |භික්‌ඛුනීනිලයස්‌සෙදං පච්‌ඡිමං දස්‌සනං මම|
    count |113|
      block |න ජරා මච්‌චු වා යත්‌ථ අප්‌පියෙහි සමාගමො|
      block |පියෙහි න වියොගොත්‌ථි තං වජිස්‌සං අසඞ්‌ඛතං|
    count |114|
      block |අවීතරාගා තං සුත්‌වා වචනං සුගතොරසා|
      block |සොකට්‌ටා පරිදෙවිංසු අහො නො අප්‌පපුඤ්‌ඤතා|
    count |115|
      block |භික්‌ඛුනීනිලයො සුඤ්‌ඤො භූතො තාහි විනා අයං|
      block |පභාතෙ විය තාරායො න දිස්‌සන්‌ති ජිනොරසා|
    count |116|
      block |නිබ්‌බානං ගොතමී යාති සතෙහි සහ පඤ්‌චහි|
      block |නදීසතෙහිව සහ ගඞ්‌ගා පඤ්‌චහි සාගරං|
    count |117|
      block |රථියාය වජන්‌තියො දිස්‌වා සද්‌ධා උපාසිකා|
      block |ඝරා නික්‌ඛම්‌ම පාදෙසු නිපච්‌ච ඉදමබ්‍රවුං|
    count |118|
      block |පසීදස්‌සු මහාභොගෙ අනාථායො විහාය නො|
      block |තයා න යුත්‌තා නිබ්‌බාතුං ඉච්‌ඡට්‌ටා විලපිංසු තා|
    count |119|
      block |තාසං සොකපහානත්‌ථං අවොච මධුරං ගිරං|
      block |රුදිතෙන අලං පුත්‌තා හාසකාලොයමජ්‌ජ වො|
    count |120|
      block |පරිඤ්‌ඤාතං මයා දුක්‌ඛං දුක්‌ඛහෙතු විවජ්‌ජිතො|
      block |නිරොධො මෙ සච්‌ඡිකතො මග්‌ගො චාපි සුභාවිතො|
    stand |පඨමං භාණවාරං|
    count |121|
      block |පරිචිණ්‌ණො මයා සත්‌ථා කතං බුද්‌ධස්‌ස සාසනං|
      block |ඔහිතො ගරුකො භාරො භවනෙත්‌ති සමූහතා|
    count |122|
      block |යස්‌සත්‌ථාය පබ්‌බජිතා අගාරස්‌මානගාරියං|
      block |සො මෙ අත්‌ථො අනුප්‌පත්‌තො සබ්‌බසංයොජනක්‌ඛයො|
    count |123|
      block |බුද්‌ධො තස්‌ස ච සද්‌ධම්‌මො අනූනො යාව තිට්‌ඨති|
      block |නිබ්‌බාතුං තාව කාලො මෙ මා මං සොචථ පුත්‌තිකා|
    count |124|
      block |කොණ්‌ඩඤ්‌ඤානන්‌දනන්‌දාදී තිට්‌ඨන්‌ති රාහුලො ජිනො|
      block |සුඛිතො සහිතො සඞ්‌ඝො හතදබ්‌බා ච තිත්‌ථියා|
    count |125|
      block |ඔක්‌කාකවංසස්‌ස යසො උස්‌සිතො මාරමද්‌දනො|
      block |නනු සම්‌පති කාලො මෙ නිබ්‌බානත්‌ථාය පුත්‌තිකා|
    count |126|
      block |චිරප්‌පභුති යං මය්‌හං පත්‌ථිතං අජ්‌ජ සිජ්‌ඣතෙ|
      block |ආනන්‌දභෙරිකාලොයං කිං වො අස්‌සූහි පුත්‌තිකා|
    count |127|
      block |සචෙ මයි දයා අත්‌ථි යදි චත්‌ථි කතඤ්‌ඤුතා|
      block |සද්‌ධම්‌මට්‌ඨිතියා සබ්‌බා කරොථ වීරියං දළ්‌හං|
    count |128|
      block |ථීනං අදාසි පබ්‌බජ්‌ජං සම්‌බුද්‌ධො යාචිතො මයා|
      block |තස්‌මා යථාහං නන්‌දිස්‌සං තථා තමනුතිට්‌ඨථ|
    count |129|
      block |තා එවමනුසාසිත්‌වා භික්‌ඛුනීහි පුරක්‌ඛතා|
      block |උපෙච්‌ච බුද්‌ධං වන්‌දිත්‌වා ඉදං වචනමබ්‍රවි|
    count |130|
      block |අහං සුගත තෙ මාතා ත්‌වඤ්‌ච වීර පිතා මම|
      block |සද්‌ධම්‌මසුඛද නාථ තයා ජාතාම්‌හි ගොතම|
    count |131|
      block |සංවද්‌ධිතොයං සුගත රූපකායො මයා තව|
      block |අනින්‌දිතො ධම්‌මකායො මම සංවද්‌ධිතො තයා|
    count |132|
      block |මුහුත්‌තං තණ්‌හාසමණං ඛීරං ත්‌වං පායිතො මයා|
      block |තයාහං සන්‌තමච්‌චන්‌තං ධම්‌මඛීරඤ්‌හි පායිතා|
    count |133|
      block |බන්‌ධනාරක්‌ඛනෙ මය්‌හං අණණො ත්‌වං මහාමුනෙ|
      block |පුත්‌තකාමා ථියො යාචං ලභන්‌ති තාදිසං සුතං|
    count |134|
      block |මන්‌ධාතාදිනරින්‌දානං යා මාතා සා භවණ්‌ණවෙ|
      block |නිමුග්‌ගාහං තයා පුත්‌ත තාරිතා භවසාගරා|
    count |135|
      block |රඤ්‌ඤො මාතා මහෙසීති සුලභං නාමමිත්‌ථිනං|
      block |බුද්‌ධමාතාති යං නාමං එතං පරමදුල්‌ලභං|
    count |136|
      block |තඤ්‌ච ලද්‌ධං මහාවීර පණිධානං මමං තයා|
      block |අණුකං වා මහන්‌තං වා තං සබ්‌බං පූරිතං මයා|
    count |137|
      block |පරිනිබ්‌බාතුමිච්‌ඡාමි විහායෙමං කළෙවරං|
      block |අනුජානාහි මෙ වීර දුක්‌ඛන්‌තකර නායක|
    count |138|
      block |චක්‌කඞ්‌කුසධජාකිණ්‌ණෙ පාදෙ කමලකොමලෙ|
      block |පසාරෙහි පණාමං තෙ කරිස්‌සං පුත්‌තඋත්‌තමෙ|
    count |139|
      block |සුවණ්‌ණරාසිසඞ්‌කාසං සරීරං කුරු පාකටං|
      block |කත්‌වා දෙහං සුදිට්‌ඨං තෙ සන්‌තිං ගච්‌ඡාමි නායක|
    count |140|
      block |ද්‌වත්‌තිංසලක්‌ඛණූපෙතං සුප්‌පභාලඞ්‌කතං තනුං|
      block |සඤ්‌ඣාඝනාව බාලක්‌කං මාතුච්‌ඡං දස්‌සයී ජිනො|
    count |141|
      block |ඵුල්‌ලාරවින්‌දසංකාසෙ තරුණාදිච්‌චසප්‌පභෙ|
      block |චක්‌කඞ්‌කිතෙ පාදතලෙ තතො සා සිරසා පති|
    count |142|
      block |පණමාමි නරාදිච්‌ච ආදිච්‌චකුලකෙතුකං|
      block |පච්‌ඡිමෙ මරණෙ මය්‌හං න තං ඉක්‌ඛාමහං පුනො|
    count |143|
      block |ඉත්‌ථියො නාම ලොකග්‌ග සබ්‌බදොසාකරා මතා|
      block |යදි කො චත්‌ථි දොසො මෙ ඛමස්‌සු කරුණාකර|
    count |144|
      block |ඉත්‌ථිකානඤ්‌ච පබ්‌බජ්‌ජං හං තං යාචිං පුනප්‌පුනං|
      block |තත්‌ථ චෙ අත්‌ථි දොසො මෙ තං ඛමස්‌සු නරාසභ|
    count |145|
      block |මයා භික්‌ඛුනියො වීර තවානුඤ්‌ඤාය සාසිතා|
      block |තත්‍ර චෙ අත්‌ථි දුන්‌නීතං තං ඛමස්‌සු ඛමාධිප|
    count |146|
      block |අක්‌ඛන්‌තෙ නාම ඛන්‌තබ්‌බං කිං භවෙ ගුණභූසනෙ|
      block |කිමුත්‌තරං තෙ වක්‌ඛාමි නිබ්‌බානාය වජන්‌තියා|
    count |147|
      block |සුද්‌ධෙ අනූනෙ මම භික්‌ඛුසඞ්‌ඝෙ ලොකා ඉතො නිස්‌සරිතුං ඛමන්‌තෙ|
      block |පභාතකාලෙ බ්‍යසනඞ්‌ගතානං දිස්‌වාන නිය්‍යාතිව චන්‌දලෙඛා|
    count |148|
      block |තදෙතරා භික්‌ඛුනියො ජිනග්‌ගං තාරාව චන්‌දානුගතා සුමෙරුං|
      block |පදක්‌ඛිණං කච්‌ච නිපච්‌ච පාදෙ ඨිතා මුඛන්‌තං සමුදික්‌ඛමානා|
    count |149|
      block |න තිත්‌තිපුබ්‌බං තව දස්‌සනෙන චක්‌ඛුං න සොතං තව භාසිතෙන|
      block |චිත්‌තං මමං කෙවලමෙකමෙව පප්‌පුය්‍ය තං ධම්‌මරසෙන තිත්‌ති|
    count |150|
      block |නදතො පරිසායං තෙ වාදිතබ්‌බපහාරිනො|
      block |යෙ තෙ දක්‌ඛන්‌ති වදනං ධඤ්‌ඤා තෙ නරපුඞ්‌ගව|
    count |151|
      block |දීඝඞ්‌ගුලී තම්‌බනඛෙ සුභෙ ආයතපණ්‌හිකෙ|
      block |යෙ පාදෙ පණමිස්‌සන්‌ති තෙපි ධඤ්‌ඤා ගුණන්‌ධර|
    count |152|
      block |මධුරානි පහට්‌ඨානි දොසග්‌ඝානි හිතානි ච|
      block |යෙ තෙ වාක්‍යානි සුය්‍යන්‌ති තෙපි ධඤ්‌ඤා නරුත්‌තම|
    count |153|
      block |ධඤ්‌ඤාහං තෙ මහාවීර පාදපූජනතප්‌පරා|
      block |තිණ්‌ණසංසාරකන්‌තාරා සුවාක්‍යෙන සිරීමතො|
    count |154|
      block |තතො සා අනුසාවෙත්‌වා භික්‌ඛුසඞ්‌ඝම්‌පි සුබ්‌බතා|
      block |රාහුලානන්‌දනන්‌දෙ ච වන්‌දිත්‌වා ඉදමබ්‍රවි|
    count |155|
      block |ආසීවිසාලයසමෙ රොගාවාසෙ කළෙවරෙ|
      block |නිබ්‌බින්‌දා දුක්‌ඛසඞ්‌ඝාටෙ ජරාමරණගොචරෙ|
    count |156|
      block |නානාකලිමලාකිණ්‌ණෙ පරායත්‌තෙ නිරීහකෙ|
      block |තෙන නිබ්‌බාතුමිච්‌ඡාමි අනුමඤ්‌ඤථ පුත්‌තකා|
    count |157|
      block |නන්‌දො රාහුලභද්‌දො ච වීතසොකා නිරාසවා|
      block |ඨිතාචලට්‌ඨිති ථිරා ධම්‌මතමනුචින්‌තයුං|
    count |158|
      block |ධිරත්‌ථු සඞ්‌ඛතං ලොලං අසාරං කදලූපමං|
      block |මායාමරීචිසදිසං ඉතරං අනවට්‌ඨිතං|
    count |159|
      block |යත්‌ථ නාම ජිනස්‌සායං මාතුච්‌ඡා බුද්‌ධපොසිකා|
      block |ගොතමී නිධනං යාති අනිච්‌චං සබ්‌බසඞ්‌ඛතං|
    count |160|
      block |ආනන්‌දො ච තදා සෙඛො සොකට්‌ටො ජිනවච්‌ඡලො|
      block |තත්‌ථස්‌සූනි කරොන්‌තො සො කරුණං පරිදෙවති|
    count |161|
      block |හා සන්‌තිං ගොතමී යාති නූන බුද්‌ධොපි නිබ්‌බුතිං|
      block |ගච්‌ඡති න චිරෙනෙව අග්‌ගිරිව නිරින්‌ධනො|
    count |162|
      block |එවං විලාපමානං තං ආනන්‌දං ආහ ගොතමී|
      block |සුතසාගරගම්‌භීර බුද්‌ධොපට්‌ඨානතප්‌පර|
    count |163|
      block |න යුත්‌තං සොචිතුං පුත්‌ත හාසකාලෙ උපට්‌ඨිතෙ|
      block |තයා මෙ සරණං පුත්‌ත නිබ්‌බානං තමුපාගතං|
    count |164|
      block |තයා තාත සමජ්‌ඣිට්‌ඨො පබ්‌බජ්‌ජං අනුජානි නො|
      block |මා පුත්‌ත විමනො හොහි සඵලො තෙ පරිස්‌සමො|
    count |165|
      block |යං න දිට්‌ඨං පුරාණෙහි තිත්‌ථිකාචරියෙහිපි|
      block |තං පදං සුකුමාරීහි සත්‌තවස්‌සාහි වෙදිතං|
    count |166|
      block |බුද්‌ධසාසනපාලෙත පච්‌ඡිමං දස්‌සනං තව|
      block |තත්‌ථ ගච්‌ඡාමහං පුත්‌ත ගතො යත්‌ථ න දිස්‌සතෙ|
    count |167|
      block |කදාචි ධම්‌මං දෙසෙන්‌තො ඛිපී ලොකග්‌ගනායකො|
      block |තදාහං ආසීසවාචං අවොචං අනුකම්‌පිකා|
    count |168|
      block |චිරං ජීව මහාවීර කප්‌පං තිට්‌ඨ මහාමුනෙ|
      block |සබ්‌බලොකස්‌ස අත්‌ථාය භවස්‌සු අජරාමරො|
    count |169|
      block |තං තථාවාදිනිං බුද්‌ධො මමං සො එතදබ්‍රවි|
      block |න හෙවං වන්‌දියා බුද්‌ධා යථා වන්‌දසි ගොතමී|
    count |170|
      block |කථං චරහි සබ්‌බඤ්‌ඤූ වන්‌දිතබ්‌බා තථාගතා|
      block |කථං අවන්‌දියා බුද්‌ධා තං මෙ අක්‌ඛාහි පුච්‌ඡිතො|
    count |171|
      block |ආරද්‌ධවීරියෙ පහිතත්‌තෙ නිච්‌චං දළ්‌හපරක්‌කමෙ|
      block |සමග්‌ගෙ සාවකෙ පස්‌ස එතං බුද්‌ධානවන්‌දනං|
    count |172|
      block |තතො උපස්‌සයං ගන්‌ත්‌වා එකිකාහං විචින්‌තයිං|
      block |සමග්‌ගපරිසං නාථො රොධෙසි තිභවන්‌තගො|
    count |173|
      block |හන්‌දාහං පරිනිබ්‌බිස්‌සං මා විපත්‌තිතමද්‌දසං|
      block |එවාහං චින්‌තයිත්‌වාන දිස්‌වාන ඉසිසත්‌තමං|
    count |174|
      block |පරිනිබ්‌බානකාලං මෙ ආරොචෙසිං විනායකං|
      block |තතො සො සමනුඤ්‌ඤාසි කාලං ජානාහි ගොතමී|
    count |175|
      block |කිලෙසා ඣාපිතා මය්‌හං…පෙ … විහරාමි අනාසවා|
    count |176|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |177|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    count |178|
      block |ථීනං ධම්‌මාභිසමයෙ යෙ බාලා විමතිං ගතා|
      block |තෙසං දිට්‌ඨිප්‌පහානත්‌ථං ඉද්‌ධිං දස්‌සෙහි ගොතමී|
    count |179|
      block |තදා නිපච්‌ච සම්‌බුද්‌ධං උප්‌පතිත්‌වාන අම්‌බරං|
      block |ඉද්‌ධී අනෙකා දස්‌සෙසි බුද්‌ධානුඤ්‌ඤාය ගොතමී|
    count |180|
      block |එකිකා බහුධා ආසි බහුකා චෙතිකා තථා|
      block |ආවිභාවං තිරොභාවං තිරොකුට්‌ටං තිරොනගං|
    count |181|
      block |අසජ්‌ජමානා අගමා භූමියම්‌පි නිමුජ්‌ජථ|
      block |අභිජ්‌ජමානෙ උදකෙ අගඤ්‌ඡි මහියා යථා|
    count |182|
      block |සකුණීව තථාකාසෙ පල්‌ලඞ්‌කෙන කමී තදා|
      block |වසං වත්‌තෙසි කායෙන යාව බ්‍රහ්‌මනිවෙසනං|
    count |183|
      block |සිනෙරුං දණ්‌ඩං කත්‌වාන ඡත්‌තං කත්‌වා මහාමහිං|
      block |සමූලං පරිවත්‌තෙත්‌වා ධාරයං චඞ්‌කමී නභෙ|
    count |184|
      block |ඡස්‌සූරොදයකාලෙව ලොකඤ්‌චාකාසි ධූමිකං|
      block |යුගන්‌තෙ විය ලොකං සා ජාලාමාලාකුලං අකා|
    count |185|
      block |මුචලින්‌දං මහාසෙලං මෙරුමූලනදන්‌තරෙ|
      block |සාසපාරිව සබ්‌බානි එකෙනග්‌ගහි මුට්‌ඨිනා|
    count |186|
      block |අඞ්‌ගුලග්‌ගෙන ඡාදෙසි භාකරං සනිසාකරං|
      block |චන්‌දසූරසහස්‌සානි ආවෙළමිව ධාරයි|
    count |187|
      block |චතුසාගරතොයානි ධාරයී එකපාණිනා|
      block |යුගන්‌තජලදාකාරං මහාවස්‌සං පවස්‌සථ|
    count |188|
      block |චක්‌කවත්‌තිං සපරිසං මාපයී සා නභත්‌තලෙ|
      block |ගරුළං ද්‌විරදං සීහං විනදන්‌තං පදස්‌සයි|
    count |189|
      block |එකිකා අභිනිම්‌මිත්‌වා අප්‌පමෙය්‍යං භික්‌ඛුනීගණං|
      block |පුන අන්‌තරධාපෙත්‌වා එකිකා මුනිමබ්‍රවි|
    count |190|
      block |මාතුච්‌ඡා තෙ මහාවීර තව සාසනකාරිකා|
      block |අනුප්‌පත්‌තා සකං අත්‌ථං පාදෙ වන්‌දාමි චක්‌ඛුම|
    count |191|
      block |දස්‌සෙත්‌වා විවිධා ඉද්‌ධී ඔරොහිත්‌වා නභත්‌තලා|
      block |වන්‌දිත්‌වා ලොකපජ්‌ජොතං එකමන්‌තං නිසීදි සා|
    count |192|
      block |සා වීසවස්‌සසතිකා ජාතියාහං මහාමුනෙ|
      block |අලමෙත්‌තාවතා වීර නිබ්‌බායිස්‌සාමි නායක|
    count |193|
      block |තදාතිවිම්‌හිතා සබ්‌බා පරිසා සා කතඤ්‌ජලී|
      block |අවොචය්‍යෙ කථං ආසි අතුලිද්‌ධිපරක්‌කමා|
    count |194|
      block |පදුමුත්‌තරො නාම ජිනො සබ්‌බධම්‌මෙසු චක්‌ඛුමා|
      block |ඉතො සතසහස්‌සම්‌හි කප්‌පෙ උප්‌පජ්‌ජි නායකො|
    count |195|
      block |තදාහං හංසවතියං ජාතාමච්‌චකුලෙ අහුං|
      block |සබ්‌බොපකාරසම්‌පන්‌නෙ ඉද්‌ධෙ ඵීතෙ මහද්‌ධනෙ|
    count |196|
      block |කදාචි පිතුනා සද්‌ධිං දාසිගණපුරක්‌ඛතා|
      block |මහතා පරිවාරෙන තං උපෙච්‌ච නරාසභං|
    count |197|
      block |වාසවං විය වස්‌සන්‌තං ධම්‌මමෙඝං අනාසවං|
      block |සරදාදිච්‌චසදිසං රංසිජාලසමුජ්‌ජලං|
    count |198|
      block |දිස්‌වා චිත්‌තං පසාදෙත්‌වා සුත්‌වා චස්‌ස සුභාසිතං|
      block |මාතුච්‌ඡං භික්‌ඛුනිං අග්‌ගෙ ඨපෙන්‌තං නරනායකං|
    count |199|
      block |සුත්‌වා දත්‌වා මහාදානං සත්‌තාහං තස්‌ස තාදිනො|
      block |සසඞ්‌ඝස්‌ස නරග්‌ගස්‌ස පච්‌චයානි බහූනි ච|
    count |200|
      block |නිපච්‌ච පාදමූලම්‌හි තං ඨානමභිපත්‌ථයිං|
      block |තතො මහාපරිසතිං අවොච ඉසිසත්‌තමො|
    count |201|
      block |යා සසඞ්‌ඝං අභොජෙසි සත්‌තාහං ලොකනායකං|
      block |තමහං කිත්‌තයිස්‌සාමි සුණාථ මම භාසතො|
    count |202|
      block |සතසහස්‌සිතො කප්‌පෙ ඔක්‌කාකකුලසම්‌භවො|
      block |ගොතමො නාම ගොත්‌තෙන සත්‌ථා ලොකෙ භවිස්‌සති|
    count |203|
      block |තස්‌ස ධම්‌මෙසු දායාදා ඔරසා ධම්‌මනිම්‌මිතා|
      block |ගොතමී නාම නාමෙන හෙස්‌සති සත්‌ථු සාවිකා|
    count |204|
      block |තස්‌ස බුද්‌ධස්‌ස මාතුච්‌ඡා ජීවිතාපාදිකා අයං|
      block |රත්‌තඤ්‌ඤූනඤ්‌ච අග්‌ගත්‌තං භික්‌ඛුනීනං ලභිස්‌සති|
    count |205|
      block |තං සුත්‌වාන පමොදිත්‌වා යාවජීවං තදා ජිනං|
      block |පච්‌චයෙහි උපට්‌ඨිත්‌වා තතො කාලඞ්‌කතා අහං|
    count |206|
      block |තාවතිංසෙසු දෙවෙසු සබ්‌බකාමසමිද්‌ධිසු|
      block |නිබ්‌බත්‌තා දසහඞ්‌ගෙහි අඤ්‌ඤෙ අභිභවිං අහං|
    count |207|
      block |රූපසද්‌දෙහි ගන්‌ධෙහි රසෙහි ඵුසනෙහි ච|
      block |ආයුනාපි ච වණ්‌ණෙන සුඛෙන යසසාපි ච|
    count |208|
      block |තථෙවාධිපතෙය්‍යෙන අධිගය්‌හ විරොචහං|
      block |අහොසිං අමරින්‌දස්‌ස මහෙසී දයිතා තහිං|
    count |209|
      block |සංසාරෙ සංසරන්‌තීහං කම්‌මවායුසමෙරිතා|
      block |කාසිස්‌ස රඤ්‌ඤො විසයෙ අජායිං දාසගාමකෙ|
    count |210|
      block |පඤ්‌චදාසසතානූනා නිවසන්‌ති තහිං තදා|
      block |සබ්‌බෙසං තත්‌ථ යො ජෙට්‌ඨො තස්‌ස ජායා අහොසහං|
    count |211|
      block |සයම්‌භුනො පඤ්‌චසතා ගාමං පිණ්‌ඩාය පාවිසුං|
      block |තෙ දිස්‌වාන අහං තුට්‌ඨා සහ සබ්‌බාහි ඉත්‌ථිභි|
    count |212|
      block |පූගා හුත්‌වාව සබ්‌බායො චතුමාසෙ උපට්‌ඨහුං|
      block |තිචීවරානි දත්‌වාන සංසරිම්‌හ සසාමිකා|
    count |213|
      block |තතො චුතා සබ්‌බාපි තා තාවතිංසගතා මයං|
      block |පච්‌ඡිමෙ ච භවෙ දානි ජාතා දෙවදහෙ පුරෙ|
    count |214|
      block |පිතා අඤ්‌ජනසක්‌කො මෙ මාතා මම සුලක්‌ඛණා|
      block |තතො කපිලවත්‌ථුස්‌මිං සුද්‌ධොදනඝරං ගතා|
    count |215|
      block |සෙසා සක්‍යකුලෙ ජාතා සක්‍යානං ඝරමාගමුං|
      block |අහං විසිට්‌ඨා සබ්‌බාසං ජිනස්‌සාපාදිකා අහුං|
    count |216|
      block |මම පුත්‌තොභිනික්‌ඛම්‌ම බුද්‌ධො ආසි විනායකො|
      block |පච්‌ඡාහං පබ්‌බජිත්‌වාන සතෙහි සහ පඤ්‌චහි|
    count |217|
      block |සාකියානීහි ධීරාහි සහ සන්‌තිසුඛං ඵුසිං|
      block |යෙ තදා පුබ්‌බජාතියං අම්‌හාකං ආසු සාමිනො|
    count |218|
      block |සහපුඤ්‌ඤස්‌ස කත්‌තාරො මහාසමයකාරකා|
      block |ඵුසිංසු අරහත්‌තං තෙ සුගතෙනානුකම්‌පිතා|
    count |219|
      block |තදෙතරා භික්‌ඛුනියො ආරුහිංසු නභත්‌තලං|
      block |සංගතා විය තාරායො විරොචිංසු මහිද්‌ධිකා|
    count |220|
      block |ඉද්‌ධී අනෙකා දස්‌සෙසුං පිළන්‌ධවිකතිං යථා|
      block |කම්‌මාරො කනකස්‌සෙව කම්‌මඤ්‌ඤස්‌ස සුසික්‌ඛිතො|
    count |221|
      block |දස්‌සෙත්‌වා පාටිහීරානි විචිත්‌තානි බහූනි ච|
      block |තොසෙත්‌වා වාදිපවරං මුනිං සපරිසං තදා|
    count |222|
      block |ඔරොහිත්‌වාන ගගනා වන්‌දිත්‌වා ඉසිසත්‌තමං|
      block |අනුඤ්‌ඤාතා නරග්‌ගෙන යථාඨානෙ නිසීදිසුං|
    count |223|
      block |අහොනුකම්‌පිකා අම්‌හං සබ්‌බාසං චිර ගොතමී|
      block |වාසිතා තව පුඤ්‌ඤෙහි පත්‌තා නො ආසවක්‌ඛයං|
    count |224|
      block |කිලෙසා ඣාපිතා අම්‌හං භවා සබ්‌බෙ සමූහතා|
      block |නාගීව බන්‌ධනං ඡෙත්‌වා විහරාම අනාසවා|
    count |225|
      block |ස්‌වාගතං වත නො ආසි බුද්‌ධසෙට්‌ඨස්‌ස සන්‌තිකෙ|
      block |තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනං|
    count |226|
      block |පටිසම්‌භිදා චතස්‌සො විමොක්‌ඛාපි ච අට්‌ඨිමෙ|
      block |ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං|
    count |227|
      block |ඉද්‌ධීසු ච වසී හොම දිබ්‌බාය සොතධාතුයා|
      block |චෙතොපරියඤාණස්‌ස වසී හොම මහාමුනෙ|
    count |228|
      block |පුබ්‌බෙනිවාසං ජානාම දිබ්‌බචක්‌ඛු විසොධිතං|
      block |සබ්‌බාසවපරික්‌ඛීණා නත්‌ථි දානි පුනබ්‌භවො|
    count |229|
      block |අත්‌ථෙ ධම්‌මෙ ච නෙරුත්‌තෙ පටිභානෙ ච විජ්‌ජති|
      block |ඤාණං අම්‌හං මහාවීර උප්‌පන්‌නං තව සන්‌තිකෙ|
    count |230|
      block |අස්‌මාභි පරිචිණ්‌ණොසි මෙත්‌තචිත්‌තාහි නායක|
      block |අනුජානාහි සබ්‌බාසං නිබ්‌බානාය මහාමුනෙ|
    count |231|
      block |නිබ්‌බායිස්‌සාම ඉච්‌චෙවං කිං වක්‌ඛාමි වදන්‌තියො|
      block |යස්‌ස දානි ච වො කාලං මඤ්‌ඤථාති ජිනොබ්‍රවි|
    count |232|
      block |ගොතමීආදිකා තායො තදා භික්‌ඛුනියො ජිනං|
      block |වන්‌දිත්‌වා ආසනා තම්‌හා වුට්‌ඨාය අගමිංසු තා|
    count |233|
      block |මහතා ජනකායෙන සහ ලොකග්‌ගනායකො|
      block |අනුසංයායී සො වීරො මාතුච්‌ඡං යාවකොට්‌ඨකං|
    count |234|
      block |තදා නිපති පාදෙසු ගොතමී ලොකබන්‌ධුනො|
      block |සහෙව තාහි සබ්‌බාහි පච්‌ඡිමං පාදවන්‌දනං|
    count |235|
      block |ඉදං පච්‌ඡිමකං මය්‌හං ලොකනාථස්‌ස දස්‌සනං|
      block |න පුනො අමතාකාරං පස්‌සිස්‌සාමි මුඛං තව|
    count |236|
      block |න ච මෙ වන්‌දනං වීර තව පාදෙ සුකොමලෙ|
      block |සම්‌ඵුසිස්‌සති ලොකග්‌ග අජ්‌ජ ගච්‌ඡාමි නිබ්‌බුතිං|
    count |237|
      block |රූපෙන කිං තවානෙන දිට්‌ඨෙ ධම්‌මෙ යථාතථෙ|
      block |සබ්‌බං සඞ්‌ඛතමෙවෙතං අනස්‌සාසිකමිත්‌තරං|
    count |238|
      block |සා සහ තාහි ගන්‌ත්‌වාන භික්‌ඛුනුපස්‌සයං සකං|
      block |අඩ්‌ඪපල්‌ලඞ්‌කමාභුජ්‌ජ නිසීදි පරමාසනෙ|
    count |239|
      block |තදා උපාසිකා තත්‌ථ බුද්‌ධසාසනවච්‌ඡලා|
      block |තස්‌සා පවත්‌තිං සුත්‌වාන උපෙසුං පාදවන්‌දිකා|
    count |240|
      block |කරෙහි උරං පහන්‌තා ඡින්‌නමූලා යථා ලතා|
      block |රොදන්‌තා කරුණං රවං සොකට්‌ටා භූමිපාතිතා|
    count |241|
      block |මා නො සරණදෙ නාථෙ විහාය ගමි නිබ්‌බුතිං|
      block |නිපතිත්‌වාන යාචාම සබ්‌බායො සිරසා මයං|
    count |242|
      block |යා පධානතමා තාසං සද්‌ධා පඤ්‌ඤා උපාසිකා|
      block |තස්‌සා සීසං පමජ්‌ජන්‌තී ඉදං වචනමබ්‍රවි|
    count |243|
      block |අලං පුත්‌තා විසාදෙන මාරපාසානුවත්‌තිනා|
      block |අනිච්‌චං සඞ්‌ඛතං සබ්‌බං වියොගන්‌තං චලාචලං|
    count |244|
      block |තතො සා තා විසජ්‌ජිත්‌වා පඨමං ඣානමුත්‌තමං|
      block |දුතියඤ්‌ච තතියඤ්‌ච සමාපජ්‌ජි චතුත්‌ථකං|
    count |245|
      block |ආකාසායතනඤ්‌චෙව විඤ්‌ඤාණායතනං තථා|
      block |ආකිඤ්‌චං නෙවසඤ්‌ඤඤ්‌ච සමාපජ්‌ජි යථාක්‌කමං|
    count |246|
      block |පටිලොමෙන ඣානානි සමාපජ්‌ජිත්‌ථ ගොතමී|
      block |යාවතා පඨමං ඣානං තතො යාවචතුත්‌ථකං|
    count |247|
      block |තතො වුට්‌ඨාය නිබ්‌බායි දීපච්‌චීව නිරාසවා|
      block |භූමිචාලො මහා ආසි නභසා විජ්‌ජුතා පති|
    count |248|
      block |පනාදිතා දුන්‌දුභියො පරිදෙවිංසු දෙවතා|
      block |පුප්‌ඵවුට්‌ඨී ච ගගනා අභිවස්‌සථ මෙදනිං|
    count |249|
      block |කම්‌පිතො මෙරුරාජාපි රඞ්‌ගමජ්‌ඣෙ යථා නටො|
      block |සොකෙන චාතිදීනොව විරවො ආසි සාගරො|
    count |250|
      block |දෙවා නාගාසුරා බ්‍රහ්‌මා සංවිග්‌ගාහිංසු තඞ්‌ඛණෙ|
      block |අනිච්‌චා වත සඞ්‌ඛාරා යථායං විලයං ගතා|
    count |251|
      block |යා චෙ මං පරිවාරිංසු සත්‌ථු සාසනකාරිකා|
      block |තායොපි අනුපාදානා දීපච්‌චි විය නිබ්‌බුතා|
    count |252|
      block |හා යොගා විප්‌පයොගන්‌තා හානිච්‌චං සබ්‌බසඞ්‌ඛතං|
      block |හා ජීවිතං විනාසන්‌තං ඉච්‌චාසි පරිදෙවනා|
    count |253|
      block |තතො දෙවා ච බ්‍රහ්‌මා ච ලොකධම්‌මානුවත්‌තනං|
      block |කාලානුරූපං කුබ්‌බන්‌ති උපෙත්‌වා ඉසිසත්‌තමං|
    count |254|
      block |තදා ආමන්‌තයී සත්‌ථා ආනන්‌දං සුතසාගරං|
      block |ගච්‌ඡානන්‌ද නිවෙදෙහි භික්‌ඛූනං මාතු නිබ්‌බුතිං|
    count |255|
      block |තදානන්‌දො නිරානන්‌දො අස්‌සුනා පුණ්‌ණලොචනො|
      block |ගග්‌ගරෙන සරෙනාහ සමාගච්‌ඡන්‌තු භික්‌ඛවො|
    count |256|
      block |පුබ්‌බදක්‌ඛිණපච්‌ඡාසු උත්‌තරාය ච සන්‌තිකෙ|
      block |සුණන්‌තු භාසිතං මය්‌හං භික්‌ඛවො සුගතොරසා|
    count |257|
      block |යා වඩ්‌ඪයි පයත්‌තෙන සරීරං පච්‌ඡිමං මුනෙ|
      block |සා ගොතමී ගතා සන්‌තිං තාරාව සූරියොදයෙ|
    count |258|
      block |බුද්‌ධමාතාති පඤ්‌ඤත්‌තිං ඨපයිත්‌වා ගතාසමං|
      block |න යත්‌ථ පඤ්‌චනෙත්‌තොපි ගතිං දක්‌ඛති නායකො|
    count |259|
      block |යස්‌සත්‌ථි සුගතෙ සද්‌ධා යො ච පියො මහාමුනෙ|
      block |බුද්‌ධමාතුස්‌ස සක්‌කාරං කරොතු සුගතොරසො|
    count |260|
      block |සුදූරට්‌ඨාපි තං සුත්‌වා සීඝමාගච්‌ඡු භික්‌ඛවො|
      block |කෙචි බුද්‌ධානුභාවෙන කෙචි ඉද්‌ධීසු කොවිදා|
    count |261|
      block |කූටාගාරවරෙ රම්‌මෙ සබ්‌බසොණ්‌ණමයෙ සුභෙ|
      block |මඤ්‌චකං සමාරොපෙසුං යත්‌ථ සුත්‌තාසි ගොතමී|
    count |262|
      block |චත්‌තාරො ලොකපාලා තෙ අංසෙහි සමධාරයුං|
      block |සෙසා සක්‌කාදිකා දෙවා කූටාගාරෙ සමග්‌ගහුං|
    count |263|
      block |කූටාගාරානි සබ්‌බානි ආසුං පඤ්‌චසතානිපි|
      block |සරදාදිච්‌චවණ්‌ණානි විස්‌සකම්‌මකතානි හි|
    count |264|
      block |සබ්‌බා තාපි භික්‌ඛුනියො ආසුං මඤ්‌චෙසු සායිතා|
      block |දෙවානං ඛන්‌ධමාරුළ්‌හා නිය්‍යන්‌ති අනුපුබ්‌බසො|
    count |265|
      block |සබ්‌බසො ඡාදිතං ආසි විතානෙන නභත්‌තලං|
      block |සතාරා චන්‌දසූරා ච ලඤ්‌ඡිතා කනකාමයා|
    count |266|
      block |පටාකා උස්‌සිතානෙකා විතතා පුප්‌ඵකඤ්‌චුකා|
      block |ඔගතාකාසපදුමා මහියා පුප්‌ඵමුග්‌ගතං|
    count |267|
      block |දස්‌සන්‌ති චන්‌දසූරියා පජ්‌ජලන්‌ති ච තාරකා|
      block |මජ්‌ඣං ගතොපි චාදිච්‌චො න තාපෙසි සසී යථා|
    count |268|
      block |දෙවා දිබ්‌බෙහි ගන්‌ධෙහි මාලෙහි සුරභීහි ච|
      block |වාදිතෙහි ච නච්‌චෙහි සඞ්‌ගීතීහි ච පූජයුං|
    count |269|
      block |නාගාසුරා ච බ්‍රහ්‌මානො යථාසත්‌ති යථාබලං|
      block |පූජයිංසු ච නිය්‍යන්‌තිං නිබ්‌බුතං බුද්‌ධමාතරං|
    count |270|
      block |සබ්‌බායො පුරතො නීතා නිබ්‌බුතා සුගතොරසා|
      block |ගොතමී නිය්‍යතෙ පච්‌ඡා සක්‌කතා බුද්‌ධපොසිකා|
    count |271|
      block |පුරතො දෙවමනුජා සනාගාසුරබ්‍රහ්‌මකා|
      block |පච්‌ඡා සසාවකො බුද්‌ධො පූජත්‌ථං යාති මාතුයා|
    count |272|
      block |බුද්‌ධස්‌ස පරිනිබ්‌බානං නෙදිසං ආසි යාදිසං|
      block |ගොතමීපරිනිබ්‌බානං අතෙවච්‌ඡරියං අහු|
    count |273|
      block |බුද්‌ධො බුද්‌ධස්‌ස නිබ්‌බානෙ නොපටියාදි භික්‌ඛවො|
      block |බුද්‌ධො ගොතමිනිබ්‌බානෙ සාරිපුත්‌තාදිකා තථා|
    count |274|
      block |චිතකානි කරිත්‌වාන සබ්‌බගන්‌ධමයානි තෙ|
      block |ගන්‌ධචුණ්‌ණපකිණ්‌ණානි ඣාපයිංසු ච තා තහිං|
    count |275|
      block |සෙසභාගානි ඩය්‌හිංසු අට්‌ඨී සෙසානි සබ්‌බසො|
      block |ආනන්‌දො ච තදාවොච සංවෙගජනකං වචො|
    count |276|
      block |ගොතමී නිධනං යාතා ඩය්‌හඤ්‌චස්‌සා සරීරකං|
      block |සඞ්‌කෙතං බුද්‌ධනිබ්‌බානං න චිරෙන භවිස්‌සති|
    count |277|
      block |තතො ගොතමිධාතූනි තස්‌සා පත්‌තගතානි සො|
      block |උපනාමෙසි නාථස්‌ස ආනන්‌දො බුද්‌ධචොදිතො|
    count |278|
      block |පාණිනා තානි පග්‌ගය්‌හ අවොච ඉසිසත්‌තමො|
      block |මහතො සාරවන්‌තස්‌ස යථා රුක්‌ඛස්‌ස තිට්‌ඨතො|
    count |279|
      block |යො සො මහත්‌තරො ඛන්‌ධො පලුජ්‌ජෙය්‍ය අනිච්‌චතා|
      block |තථා භික්‌ඛුනිසඞ්‌ඝස්‌ස ගොතමී පරිනිබ්‌බුතා|
    count |280|
      block |අහො අච්‌ඡරියං මය්‌හං නිබ්‌බුතායපි මාතුයා|
      block |සරීරමත්‌තසෙසාය නත්‌ථි සොකපරිද්‌දවො|
    count |281|
      block |න සොචියා පරෙසං සා තිණ්‌ණසංසාරසාගරා|
      block |පරිවජ්‌ජිතසන්‌තාපා සීතිභූතා සුනිබ්‌බුතා|
    count |282|
      block |පණ්‌ඩිතාසි මහාපඤ්‌ඤා පුථුපඤ්‌ඤා තථෙව ච|
      block |රත්‌තඤ්‌ඤූ භික්‌ඛුනීනං සා එවං ධාරෙථ භික්‌ඛවො|
    count |283|
      block |ඉද්‌ධීසු ච වසී ආසි දිබ්‌බාය සොතධාතුයා|
      block |චෙතොපරියඤාණස්‌ස වසී ආසි ච ගොතමී|
    count |284|
      block |පුබ්‌බෙනිවාසමඤ්‌ඤාසි දිබ්‌බචක්‌ඛු විසොධිතං|
      block |සබ්‌බාසවපරික්‌ඛීණා නත්‌ථි තස්‌සා පුනබ්‌භවො|
    count |285|
      block |අත්‌ථධම්‌මනිරුත්‌තීසු පටිභානෙ තථෙව ච|
      block |පරිසුද්‌ධං අහු ඤාණං තස්‌මා සොචනියා න සා|
    count |286|
      block |අයොඝනහතස්‌සෙව ජලතො ජාතවෙදස්‌ස|
      block |අනුපුබ්‌බූපසන්‌තස්‌ස යථා න ඤායතෙ ගති|
    count |287|
      block |එවං සම්‌මා විමුත්‌තානං කාමබන්‌ධොඝතාරිනං|
      block |පඤ්‌ඤාපෙතුං ගති නත්‌ථි පත්‌තානං අචලං සුඛං|
    count |288|
      block |අත්‌තදීපා තතො හොථ සතිපට්‌ඨානගොචරා|
      block |භාවෙත්‌වා සත්‌තබොජ්‌ඣඞ්‌ගෙ දුක්‌ඛස්‌සන්‌තං කරිස්‌සථ|
    block |ඉත්‌ථං සුදං මහාපජාපතිගොතමී ඉමා ගාථායො අභාසිත්‌ථාති|
    stand |මහාපජාපතිගොතමීථෙරියාපදානං සත්‌තමං|
  block |ඛෙමාථෙරීඅපදානං|
    count |289|
      block |පදුමුත්‌තරො නාම ජිනො සබ්‌බධම්‌මෙසු චක්‌ඛුමා|
      block |ඉතො සතසහස්‌සම්‌හි කප්‌පෙ උප්‌පජ්‌ජි නායකො|
    count |290|
      block |තදාහං හංසවතියං ජාතා සෙට්‌ඨිකුලෙ අහුං|
      block |නානාරතනපජ්‌ජොතෙ මහාසුඛසමප්‌පිතා|
    count |291|
      block |උපෙත්‌වා තං මහාවීරං අස්‌සොසිං ධම්‌මදෙසනං|
      block |තතො ජාතප්‌පසාදාහං උපෙමි සරණං ජිනං|
    count |292|
      block |මාතරං පිතරං චාහං ආයාචිත්‌වා විනායකං|
      block |නිමන්‌තයිත්‌වා සත්‌තාහං භොජයිං සහසාවකං|
    count |293|
      block |අතික්‌කන්‌තෙ ච සත්‌තාහෙ මහාපඤ්‌ඤානමුත්‌තමං|
      block |භික්‌ඛුනිං එතදග්‌ගම්‌හි ඨපෙසි නරසාරථි|
    count |294|
      block |තං සුත්‌වා මුදිතා හුත්‌වා පුනො තස්‌ස මහෙසිනො|
      block |කාරං කත්‌වාන තං ඨානං පණිපච්‌ච පණීදහිං|
    count |295|
      block |තතො මම ජිනො ආහ සිජ්‌ඣතං පණිධී තව|
      block |සසඞ්‌ඝෙ මෙ කතං කාරං අප්‌පමෙය්‍යඵලං තයා|
    count |296|
      block |සතසහස්‌සිතො කප්‌පෙ ඔක්‌කාකකුලසම්‌භවො|
      block |ගොතමො නාම ගොත්‌තෙන සත්‌ථා ලොකෙ භවිස්‌සති|
    count |297|
      block |තස්‌ස ධම්‌මෙසු දායාදා ඔරසා ධම්‌මනිම්‌මිතා|
      block |එතදග්‌ගමනුප්‌පත්‌තා ඛෙමා නාම භවිස්‌සති|
    count |298|
      block |තෙන කම්‌මෙන සුකතෙන චෙතනාපණිධීහි ච|
      block |ජහිත්‌වා මානුසං දෙහං තාවතිංසූපගා අහං|
    count |299|
      block |තතො චුතා යාමමගං තතොහං තුසිතං ගතා|
      block |තතො ච නිම්‌මානරතිං වසවත්‌තිපුරං තතො|
    count |300|
      block |යත්‌ථ යත්‌ථූපපජ්‌ජාමි තස්‌ස කම්‌මස්‌ස වාහසා|
      block |තත්‌ථ තත්‌ථෙව රාජූනං මහෙසිත්‌තමකාරයිං|
    count |301|
      block |තතො චුතා මනුස්‌සත්‌තෙ රාජූනං චක්‌කවත්‌තිනං|
      block |මණ්‌ඩලීනඤ්‌ච රාජූනං මහෙසිත්‌තමකාරයිං|
    count |302|
      block |සම්‌පත්‌තිං අනුභොත්‌වාන දෙවෙසු මනුජෙසු ච|
      block |සබ්‌බත්‌ථ සුඛිතා හුත්‌වා නෙකකප්‌පෙසු සංසරිං|
    count |303|
      block |එකනවුතිතො කප්‌පෙ විපස්‌සී ලොකනායකො|
      block |උප්‌පජ්‌ජි චාරුදස්‌සනො සබ්‌බධම්‌මවිපස්‌සකො|
    count |304|
      block |තමහං ලොකනායකං උපෙත්‌වා නරසාරථිං|
      block |ධම්‌මං භණිතං සුත්‌වාන පබ්‌බජිං අනගාරියං|
    count |305|
      block |දසවස්‌සසහස්‌සානි තස්‌ස වීරස්‌ස සාසනෙ|
      block |බ්‍රහ්‌මචරියං චරිත්‌වාන යුත්‌තයොගා බහුස්‌සුතා|
    count |306|
      block |පච්‌චයාකාරකුසලා චතුසච්‌චවිසාරදා|
      block |නිපුණා චිත්‌තකථිකා සත්‌ථුසාසනකාරිකා|
    count |307|
      block |තතො චුතාහං තුසිතං උපපන්‌නා යසස්‌සිනී|
      block |අභිභොමි තහිං අඤ්‌ඤෙ බ්‍රහ්‌මචාරීඵලෙනහං|
    count |308|
      block |යත්‌ථ යත්‌ථූපපන්‌නාහං මහාභොගා මහද්‌ධනා|
      block |මෙධාවිනී සීලවතී විනීතපරිසාපි ච|
    count |309|
      block |භවාමි තෙන කම්‌මෙන යොගෙන ජිනසාසනෙ|
      block |සබ්‌බා සම්‌පත්‌තියො මය්‌හං සුලභා මනසො පියා|
    count |310|
      block |යොපි මෙ භවතෙ භත්‌තා යත්‌ථ යත්‌ථ ගතායපි|
      block |විමානෙති න මං කොචි පටිපත්‌තිබලෙන මෙ|
    count |311|
      block |ඉමම්‌හි භද්‌දකෙ කප්‌පෙ බ්‍රහ්‌මබන්‌ධු මහායසො|
      block |නාමෙන කොණාගමනො උප්‌පජ්‌ජි වදතං වරො|
    count |312|
      block |තදා හි බාරාණසියං සුසමිද්‌ධකුලප්‌පජා|
      block |ධනඤ්‌ජානී සුමෙධා ච අහම්‌පි ච තයො ජනා|
    count |313|
      block |සඞ්‌ඝාරාමමදාසිම්‌හ දානසහායිකා පුරෙ|
      block |සඞ්‌ඝස්‌ස ච විහාරම්‌පි උද්‌දිස්‌ස කාරිකා මයං|
    count |314|
      block |තතො චුතා මයං සබ්‌බා තාවතිංසූපගා අහුං|
      block |යසසා අග්‌ගතං පත්‌තා මනුස්‌සෙසු තථෙව ච|
    count |315|
      block |ඉමස්‌මිංයෙව කප්‌පම්‌හි බ්‍රහ්‌මබන්‌ධු මහායසො|
      block |කස්‌සපො නාම ගොත්‌තෙන උප්‌පජ්‌ජි වදතං වරො|
    count |316|
      block |උපට්‌ඨාකො මහෙසිස්‌ස තදා ආසි නරිස්‌සරො|
      block |කාසිරාජා කිකී නාම බාරාණසිපුරුත්‌තමෙ|
    count |317|
      block |තස්‌සාසිං ජෙට්‌ඨිකා ධීතා සමණී ඉති විස්‌සුතා|
      block |ධම්‌මං සුත්‌වා ජිනග්‌ගස්‌ස පබ්‌බජ්‌ජං සමරොචයිං|
    count |318|
      block |අනුජානි න නො තාතො අගාරෙව තදා මයං|
      block |වීසවස්‌සසහස්‌සානි විචරිම්‌හ අතන්‌දිතා|
    count |319|
      block |කොමාරිබ්‍රහ්‌මචරියං රාජකඤ්‌ඤා සුඛෙධිතා|
      block |බුද්‌ධොපට්‌ඨානනිරතා මුදිතා සත්‌ත ධීතරො|
    count |320|
      block |සමණී සමණගුත්‌තා ච භික්‌ඛුනී භික්‌ඛුදායිකා|
      block |ධම්‌මා චෙව සුධම්‌මා ච සත්‌තමී සඞ්‌ඝදායිකා|
    count |321|
      block |අහං උප්‌පලවණ්‌ණා ච පටාචාරා ච කුණ්‌ඩලා|
      block |කිසාගොතමී ධම්‌මදින්‌නා විසාඛා හොති සත්‌තමී|
    count |322|
      block |කදාචි සො නරාදිච්‌චො ධම්‌මං දෙසෙසි අබ්‌භුතං|
      block |මහානිදානසුත්‌තන්‌තං සුත්‌වා තං පරියාපුණිං|
    count |323|
      block |තෙහි කම්‌මෙහි සුකතෙහි චෙතනාපණිධීහි ච|
      block |ජහිත්‌වා මානුසං දෙහං තාවතිංසමගච්‌ඡහං|
    count |324|
      block |පච්‌ඡිමෙ ච භවෙ දානි සාකලාය පුරුත්‌තමෙ|
      block |රඤ්‌ඤො මද්‌දස්‌ස ධීතාම්‌හි මනාපා දයිතා පියා|
    count |325|
      block |සහ මෙ ජාතමත්‌තම්‌හි ඛෙමං තම්‌හි පුරෙ අහු|
      block |තතො ඛෙමාති නාමං මෙ ගුණතො උපපජ්‌ජථ|
    count |326|
      block |යදාහං යොබ්‌බනං පත්‌තා රූපලාවඤ්‌ඤභූසිතා|
      block |තදා අදාසි මං තාතො බිම්‌බිසාරස්‌ස රාජිනො|
    count |327|
      block |තස්‌සාහං සුප්‌පියා ආසිං රූපකෙ ලායනෙ රතා|
      block |රූපානං දොසවාදීති න උපෙසිං මහාදයං|
    count |328|
      block |බිම්‌බිසාරො තදා රාජා මමානුග්‌ගහබුද්‌ධියා|
      block |වණ්‌ණයිත්‌වා වෙළුවනං ගායකෙ ගාපයී මමං|
    count |329|
      block |රම්‌මං වෙළුවනං යෙන න දිට්‌ඨං සුගතාලයං|
      block |න තෙන නන්‌දනං දිට්‌ඨං ඉති මඤ්‌ඤාමසෙ මයං|
    count |330|
      block |යෙන වෙළුවනං දිට්‌ඨං නරනන්‌දනනන්‌දනං|
      block |සුදිට්‌ඨං නන්‌දනං තෙන අමරින්‌දසුනන්‌දනං|
    count |331|
      block |විහාය නන්‌දනං දෙවා ඔතරිත්‌වා මහීතලං|
      block |රම්‌මං වෙළුවනං දිස්‌වා න තප්‌පන්‌ති සුවිම්‌හිතා|
    count |332|
      block |රාජපුඤ්‌ඤෙන නිබ්‌බත්‌තං බුද්‌ධපුඤ්‌ඤෙන භූසිතං|
      block |කො වත්‌තා තස්‌ස නිස්‌සෙසං වනස්‌ස ගුණසඤ්‌චයං|
    count |333|
      block |තං සුත්‌වා වනසමිද්‌ධං මම සොතමනොහරං|
      block |දට්‌ඨුකාමා තමුය්‍යානං රඤ්‌ඤො ආරොචයිං තදා|
    count |334|
      block |මහතා පරිවාරෙන තදා ච සො මහීපති|
      block |මං පෙසෙසි තමුය්‍යානං දස්‌සනාය සමුස්‌සුකං|
    count |335|
      block |ගච්‌ඡ පස්‌ස මහාභොගෙ වනං නෙත්‌තරසායනං|
      block |යං සදා භාති සිරියා සුගතාභානුරඤ්‌ජිතං|
    count |336|
      block |යදා ච පිණ්‌ඩාය මුනි ගිරිබ්‌බජපුරුත්‌තමං|
      block |පවිට්‌ඨොහං තදායෙව වනං දට්‌ඨුමුපාගමිං|
    count |337|
      block |තදා තං ඵුල්‌ලවිපිනං නානාභමරකූජිතං|
      block |කොකිලාගීතසහිතං මයූරගණනච්‌චිතං|
    count |338|
      block |අප්‌පසද්‌දමනාකිණ්‌ණං නානාචඞ්‌කමභූසිතං|
      block |කුටිමණ්‌ඩපසඞ්‌කිණ්‌ණං යොගීවරවිරාජිතං|
    count |339|
      block |විචරන්‌තී අමඤ්‌ඤිස්‌සං සඵලං නයනං මම|
      block |තත්‌ථාපි තරුණං භික්‌ඛුං යුත්‌තං දිස්‌වා විචින්‌තයිං|
    count |340|
      block |ඊදිසෙ විපිනෙ රම්‌මෙ ඨිතොයං නවයොබ්‌බනෙ|
      block |වසන්‌තමිව කන්‌තෙන රූපෙන ච සමන්‌විතො|
    count |341|
      block |නිසින්‌නො රුක්‌ඛමූලම්‌හි මුණ්‌ඩො සඞ්‌ඝාටිපාරුතො|
      block |ඣායතෙ වතයං භික්‌ඛු හිත්‌වා විසයජං රතිං|
    count |342|
      block |නනු නාම ගහට්‌ඨෙන කාමං භුත්‌වා යථාසුඛං|
      block |පච්‌ඡා ජිණ්‌ණෙන ධම්‌මොයං චරිතබ්‌බො සුභද්‌දකො|
    count |343|
      block |සුඤ්‌ඤකන්‌ති විදිත්‌වාන ගන්‌ධගෙහං ජිනාලයං|
      block |උපෙත්‌වා ජිනමද්‌දක්‌ඛං උදයන්‌තංව භාකරං|
    count |344|
      block |එකකං සුඛමාසීනං බීජමානං වරිත්‌ථියා|
      block |දිස්‌වානෙවං විචින්‌තෙසිං නායං ලූඛො නරාසභො|
    count |345|
      block |සා කඤ්‌ඤා කනකාභාසා පදුමානනලොචනා|
      block |බිම්‌බොට්‌ඨී කුන්‌දදසනා මනොනෙත්‌තරසායනා|
    count |346|
      block |හෙමදොලාභසවනා කලිකාකාරසුත්‌ථනී|
      block |වෙදිමජ්‌ඣාව සුස්‌සොණී රම්‌භොරු චාරුභූසනා|
    count |347|
      block |රත්‌තංසකුපසංබ්‍යානා නීලමට්‌ඨනිවාසනා|
      block |අතප්‌පනෙය්‍යරූපෙන හාසභාවසමන්‌විතා|
    count |348|
      block |දිස්‌වා තමෙවං චින්‌තෙසිං අහොයමභිරූපිනී|
      block |න මයානෙන නෙත්‌තෙන දිට්‌ඨපුබ්‌බා කුදාචනං|
    count |349|
      block |තතො ජරාභිභූතා සා විවණ්‌ණා විකතානනා|
      block |භින්‌නදන්‌තා සෙතසිරා සලාලා වදනාසුචි|
    count |350|
      block |සඞ්‌ඛිත්‌තකණ්‌ණා සෙතක්‌ඛී ලම්‌බාසුභපයොධරා|
      block |වලිවිතතසබ්‌බඞ්‌ගී සිරාවිතතදෙහිනී|
    count |351|
      block |නතඞ්‌ගා දණ්‌ඩදුතියා උප්‌ඵාසුලිකතා කිසා|
      block |පවෙධමානා පතිතා නිස්‌සසන්‌තී මුහුං මුහුං|
    count |352|
      block |තතො මෙ ආසි සංවෙගො අබ්‌භුතො ලොමහංසනො|
      block |ධිරත්‌ථු රූපං අසුචිං රමන්‌තෙ යත්‌ථ බාලිසා|
    count |353|
      block |තදා මහාකාරුණිකො දිස්‌වා සංවිග්‌ගමානසං|
      block |උදග්‌ගචිත්‌තො සුගතො ඉමා ගාථා අභාසථ|
    count |354|
      block |ආතුරං අසුචිං පූතිං පස්‌ස ඛෙමෙ සමුස්‌සයං|
      block |උග්‌ඝරන්‌තං පග්‌ඝරන්‌තං බාලානං අභිනන්‌දිතං|
    count |355|
      block |අසුභාය චිත්‌තං භාවෙහි එකග්‌ගං සුසමාහිතං|
      block |සති කායගතා ත්‍යත්‌ථු නිබ්‌බිදා බහුලා භව|
    count |356|
      block |යථා ඉදං තථා එතං යථා එතං තථා ඉදං|
      block |අජ්‌ඣත්‌තඤ්‌ච බහිද්‌ධා ච කායෙ ඡන්‌දං විරාජය|
    count |357|
      block |අනිමිත්‌තඤ්‌ච භාවෙහි මානානුසයමුජ්‌ජහ|
      block |තතො මානාභිසමයා උපසන්‌තා චරිස්‌සසි|
    count |358|
      block |යෙ රාගරත්‌තානුපතන්‌ති සොතං සයං කතං මක්‌කටකොව ජාලං|
      block |එතම්‌පි ඡෙත්‌වාන පරිබ්‌බජන්‌ති න පෙක්‌ඛිනො කාමසුඛං පහාය|
    count |359|
      block |තතො කල්‌ලිතචිත්‌තං මං ඤත්‌වාන නරසාරථි|
      block |මහානිදානං දෙසෙසි සුත්‌තන්‌තං විනයාය මෙ|
    count |360|
      block |සුත්‌වා සුත්‌තන්‌තසෙට්‌ඨං තං පුබ්‌බසඤ්‌ඤමනුස්‌සරිං|
      block |තත්‌ථ ඨිතාවහං සන්‌තී ධම්‌මචක්‌ඛුං විසොධයිං|
    count |361|
      block |නිපතිත්‌වා මහෙසිස්‌ස පාදමූලම්‌හි තාවදෙ|
      block |අච්‌චයං දෙසනත්‌ථාය ඉදං වචනමබ්‍රවිං|
    count |362|
      block |නමො තෙ සබ්‌බදස්‌සාවී නමො තෙ කරුණාකර|
      block |නමො තෙ තිණ්‌ණසංසාර නමො තෙ අමතං දද|
    count |363|
      block |දිට්‌ඨිගහනපක්‌ඛන්‌දා කාමරාගවිමොහිතා|
      block |තයා සම්‌මා උපායෙන විනීතා විනයෙ රතා|
    count |364|
      block |අදස්‌සනෙන විභොගා තාදිසානං මහෙසිනං|
      block |අනුභොන්‌ති මහාදුක්‌ඛං සත්‌තා සංසාරසාගරෙ|
    count |365|
      block |යදාහං ලොකසරණං අරණං අරණන්‌තගුං|
      block |නාද්‌දසාමි අදූරට්‌ඨං දෙසයාමි තමච්‌චයං|
    count |366|
      block |මහාහිතං වරදදං අහිතොති විසඞ්‌කිතා|
      block |නොපෙසිං රූපනිරතා දෙසයාමි තමච්‌චයං|
    count |367|
      block |තදා මධුරනිග්‌ඝොසො මහාකාරුණිකො ජිනො|
      block |අවොච තිට්‌ඨ ඛෙමෙති සිඤ්‌චන්‌තො අමතෙන මං|
    count |368|
      block |තදා පණම්‍ය සිරසා කත්‌වා ච නං පදක්‌ඛිණං|
      block |ගන්‌ත්‌වා දිස්‌වා නරපතිං ඉදං වචනමබ්‍රවිං|
    count |369|
      block |අහො සම්‌මා උපායො තෙ චින්‌තිතොයමරින්‌දම|
      block |වනදස්‌සනකාමාය දිට්‌ඨො නිබ්‌බානතො මුනි|
    count |370|
      block |යදි තෙ රුච්‌චතෙ රාජ සාසනෙ තස්‌ස තාදිනො|
      block |පබ්‌බජිස්‌සාමි රූපෙහං නිබ්‌බින්‌නා මුනිවාණිනා|
    stand |දුතියං භාණවාරං|
    count |371|
      block |අඤ්‌ජලිං පග්‌ගහෙත්‌වාන තදාහ ස මහීපති|
      block |අනුජානාමි තෙ භද්‌දෙ පබ්‌බජ්‌ජා තව සිජ්‌ඣතු|
    count |372|
      block |පබ්‌බජිත්‌වා තදා චාහං අද්‌ධමාසෙ උපට්‌ඨිතෙ|
      block |දීපොදයඤ්‌ච භෙදඤ්‌ච දිස්‌වා සංවිග්‌ගමානසා|
    count |373|
      block |නිබ්‌බින්‌නා සබ්‌බසඞ්‌ඛාරෙ පච්‌චයාකාරකොවිදා|
      block |චතුරොඝෙ අතික්‌කම්‌ම අරහත්‌තමපාපුණිං|
    count |374|
      block |ඉද්‌ධීසු ච වසී ආසිං දිබ්‌බාය සොතධාතුයා|
      block |චෙතොපරියඤාණස්‌ස වසී චාපි භවාමහං|
    count |375|
      block |පුබ්‌බෙනිවාසං ජානාමි දිබ්‌බචක්‌ඛු විසොධිතං|
      block |සබ්‌බාසවපරික්‌ඛීණා නත්‌ථි දානි පුනබ්‌භවො|
    count |376|
      block |අත්‌ථධම්‌මනිරුත්‌තීසු පටිභානෙ තථෙව ච|
      block |පරිසුද්‌ධං මම ඤාණං උප්‌පන්‌නං බුද්‌ධසාසනෙ|
    count |377|
      block |කුසලාහං විසුද්‌ධීසු කථාවත්‌ථුවිසාරදා|
      block |අභිධම්‌මනයඤ්‌ඤූ ච වසිප්‌පත්‌තාම්‌හි සාසනෙ|
    count |378|
      block |තතො තොරණවත්‌ථුස්‌මිං රඤ්‌ඤා කොසලසාමිනා|
      block |පුච්‌ඡිතා නිපුණෙ පඤ්‌හෙ බ්‍යාකරොන්‌තී යථාතථං|
    count |379|
      block |තදා ස රාජා සුගතං උපසඞ්‌කම්‌ම පුච්‌ඡථ|
      block |තථෙව බුද්‌ධො බ්‍යාකාසි යථා තෙ බ්‍යාකතා මයා|
    count |380|
      block |ජිනො තස්‌මිං ගුණෙ තුට්‌ඨො එතදග්‌ගෙ ඨපෙසි මං|
      block |මහාපඤ්‌ඤානමග්‌ගාති භික්‌ඛුනීනං නරුත්‌තමො|
    count |381|
      block |කිලෙසා ඣාපිතා මය්‌හං…පෙ … විහරාමි අනාසවා|
    count |382|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |383|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං ඛෙමා භික්‌ඛුනී ඉමා ගාථායො අභාසිත්‌ථාති|
    stand |ඛෙමාථෙරියාපදානං අට්‌ඨමං|
  block |උප්‌පලවණ්‌ණාථෙරීඅපදානං|
    count |384|
      block |භික්‌ඛුනී උප්‌පලවණ්‌ණා ඉද්‌ධියා පාරමිං ගතා|
      block |වන්‌දිත්‌වා සත්‌ථුනො පාදෙ ඉදං වචනමබ්‍රවි|
    count |385|
      block |නිත්‌ථිණ්‌ණා ජාතිසංසාරං පත්‌තාහං අචලං පදං|
      block |සබ්‌බදුක්‌ඛං මයා ඛීණං ආරොචෙමි මහාමුනි|
    count |386|
      block |යාවතා පරිසා අත්‌ථි පසන්‌නා ජිනසාසනෙ|
      block |යස්‌සා ච මෙපරාධොත්‌ථි ඛමන්‌තු ජිනසම්‌මුඛා|
    count |387|
      block |සංසාරෙ සංසරන්‌තියා ඛලිතං මෙ සචෙ භවෙ|
      block |ආරොචෙමි මහාවීර අපරාධං ඛමස්‌සු තං|
    count |388|
      block |ඉද්‌ධිඤ්‌චාපි නිදස්‌සෙහි මම සාසනකාරිකෙ|
      block |චතස්‌සො පරිසා අජ්‌ජ කඞ්‌ඛං ඡින්‌දාහි යාවතා|
    count |389|
      block |ධීතා තුය්‌හං මහාවීර පඤ්‌ඤවන්‌ත ජුතින්‌ධර|
      block |බහුඤ්‌ච දුක්‌කරං කම්‌මං කතං මෙ අතිදුක්‌කරං|
    count |390|
      block |උප්‌පලස්‌සෙව මෙ වණ්‌ණො නාමෙනුප්‌පලනාමිකා|
      block |සාවිකා තෙ මහාවීර පාදෙ වන්‌දාමි චක්‌ඛුම|
    count |391|
      block |රාහුලො ච අහඤ්‌චෙව නෙකජාතිසතෙ බහූ|
      block |එකස්‌මිං සම්‌භවෙ ජාතා සමානඡන්‌දමානසා|
    count |392|
      block |නිබ්‌බත්‌ති එකතො හොති ජාතියාපි ච එකතො|
      block |පච්‌ඡිමෙ භවෙ සම්‌පත්‌තෙ උභොපි නානාසම්‌භවා|
    count |393|
      block |පුත්‌තො ච රාහුලො නාම ධීතා උප්‌පලසව්‌හයා|
      block |පස්‌ස වීර මමං ඉද්‌ධිං බලං දස්‌සෙමි සත්‌ථුනො|
    count |394|
      block |මහාසමුද්‌දෙ චතුරො පක්‌ඛිපි හත්‌ථපාතියං|
      block |තෙලං හත්‌ථගතඤ්‌චෙව ඛිඩ්‌ඩො කොමාරකො යථා|
    count |395|
      block |උබ්‌බත්‌තයිත්‌වා පථවිං පක්‌ඛිපි හත්‌ථපාතියං|
      block |චිත්‌තං මුඤ්‌ජං යථා නාම ලුඤ්‌චි කොමාරකො යුවා|
    count |396|
      block |චක්‌කවාළසමං පාණිං ඡාදයිත්‌වාන මත්‌ථකෙ|
      block |වස්‌සාපෙත්‌වාන ඵුසිතං නානාවණ්‌ණං පුනප්‌පුනං|
    count |397|
      block |භූමිං උදුක්‌ඛලං කත්‌වා ධඤ්‌ඤං කත්‌වාන සක්‌ඛරං|
      block |සිනෙරුං මුසලං කත්‌වා මද්‌දි කොමාරිකා යථා|
    count |398|
      block |ධීතාහං බුද්‌ධසෙට්‌ඨස්‌ස නාමෙනුප්‌පලසව්‌හයා|
      block |අභිඤ්‌ඤාසු වසීභූතා තව සාසනකාරිකා|
    count |399|
      block |නානාවිකුබ්‌බනං කත්‌වා දස්‌සෙත්‌වා ලොකනායකං|
      block |නාමගොත්‌තඤ්‌ච සාවෙත්‌වා පාදෙ වන්‌දාමි චක්‌ඛුම|
    count |400|
      block |ඉද්‌ධීසු ච වසී හොමි දිබ්‌බාය සොතධාතුයා|
      block |චෙතොපරියඤාණස්‌ස වසී හොමි මහාමුනෙ|
    count |401|
      block |පුබ්‌බෙනිවාසං ජානාමි දිබ්‌බචක්‌ඛු විසොධිතං|
      block |සබ්‌බාසවපරික්‌ඛීණා නත්‌ථි දානි පුනබ්‌භවො|
    count |402|
      block |අත්‌ථධම්‌මනිරුත්‌තීසු පටිභානෙ තථෙව ච|
      block |ඤාණං මෙ විමලං සුද්‌ධං සභාවෙන මහෙසිනො|
    count |403|
      block |පුරිමානං ජිනග්‌ගානං සඞ්‌ගමං තෙ නිදස්‌සිතං|
      block |අධිකාරං බහුං මය්‌හං තුය්‌හත්‌ථාය මහාමුනි|
    count |404|
      block |යං මයා පූරිතං කම්‌මං කුසලං සර මෙ මුනි|
      block |තවත්‌ථාය මහාවීර පුඤ්‌ඤං උපචිතං මයා|
    count |405|
      block |අභබ්‌බට්‌ඨානෙ වජ්‌ජෙත්‌වා වාරයන්‌තී අනාචරං|
      block |තවත්‌ථාය මහාවීර චත්‌තං මෙ ජීවිතුත්‌තමං|
    count |406|
      block |දසකොටිසහස්‌සානි අදාසිං මම ජීවිතං|
      block |පරිච්‌චත්‌තා ච මෙ හොමි තවත්‌ථාය මහාමුනි|
    count |407|
      block |තදාතිවිම්‌හිතා සබ්‌බා සිරසාව කතඤ්‌ජලී|
      block |අවොචය්‍යෙ කථං ආසි අතුලිද්‌ධිපරක්‌කමා|
    count |408|
      block |සතසහස්‌සිතො කප්‌පෙ නාගකඤ්‌ඤා අහං තදා|
      block |විමලා නාම නාමෙන කඤ්‌ඤානං සාධුසම්‌මතා|
    count |409|
      block |මහොරගො මහානාගො පසන්‌නො ජිනසාසනෙ|
      block |පදුමුත්‌තරං මහාතෙජං නිමන්‌තෙසි සසාවකං|
    count |410|
      block |රතනමයං මණ්‌ඩපං පල්‌ලඞ්‌කං රතනාමයං|
      block |රතනං වාලුකාකිණ්‌ණං උපභොගං රතනාමයං|
    count |411|
      block |මග්‌ගඤ්‌ච පටියාදෙසි රතනද්‌ධජභූසිතං|
      block |පච්‌චුග්‌ගන්‌ත්‌වාන සම්‌බුද්‌ධං වජ්‌ජන්‌තො තූරියෙහි සො|
    count |412|
      block |පරිසාහි ච චතූහි පරිවුතො ලොකනායකො|
      block |මහොරගස්‌ස භවනෙ නිසීදි පරමාසනෙ|
    count |413|
      block |අන්‌නං පානං ඛාදනීයං භොජනඤ්‌ච මහාරහං|
      block |වරං වරඤ්‌ච පාදාසි නාගරාජා මහායසං|
    count |414|
      block |භුඤ්‌ජිත්‌වාන සම්‌බුද්‌ධො පත්‌තං ධොවිත්‌වා යොනිසො|
      block |අනුමොදනීයංකාසි නාගකඤ්‌ඤා මහිද්‌ධිකා|
    count |415|
      block |සබ්‌බඤ්‌ඤුං ඵුල්‌ලිතං දිස්‌වා නාගකඤ්‌ඤා මහායසං|
      block |පසන්‌නං සත්‌ථුනො චිත්‌තං සුනිබන්‌ධඤ්‌ච මානසං|
    count |416|
      block |මමඤ්‌ච චිත්‌තමඤ්‌ඤාය ජලජුත්‌තමනාමකො|
      block |තස්‌මිං ඛණෙ මහාවීරො භික්‌ඛුනිං දස්‌සයිද්‌ධියා|
    count |417|
      block |ඉද්‌ධී අනෙකා දස්‌සෙසි භික්‌ඛුනී සා විසාරදා|
      block |පමොදිතා වෙදජාතා සත්‌ථාරං ඉදමබ්‍රවි|
    count |418|
      block |අද්‌දසාහං ඉමං ඉද්‌ධිං සුමනං ඉතරායපි|
      block |කථං අහොසි සා වීර ඉද්‌ධියා සුවිසාරදා|
    count |419|
      block |ඔරසා මුඛතො ජාතා ධීතා මම මහිද්‌ධිකා|
      block |මමානුසාසනිකරා ඉද්‌ධියා සුවිසාරදා|
    count |420|
      block |බුද්‌ධස්‌ස වචනං සුත්‌වා එවං පත්‌ථෙසහං තදා|
      block |අහම්‌පි තාදිසා හොමි ඉද්‌ධියා සුවිසාරදා|
    count |421|
      block |පමොදිතාහං සුමනා පත්‌ථෙ උත්‌තමමානසා|
      block |අනාගතම්‌හි අද්‌ධානෙ ඊදිසා හොමි නායක|
    count |422|
      block |මණිමයම්‌හි පල්‌ලඞ්‌කෙ මණ්‌ඩපම්‌හි පභස්‌සරෙ|
      block |අන්‌නපානෙන තප්‌පෙත්‌වා සසඞ්‌ඝං ලොකනායකං|
    count |423|
      block |නාගානං පවරං පුප්‌ඵං අරුණං නාම උප්‌පලං|
      block |වණ්‌ණං මෙ ඊදිසං හොතු පූජෙසිං ලොකනායකං|
    count |424|
      block |තෙන කම්‌මෙන සුකතෙන චෙතනාපණිධීහි ච|
      block |ජහිත්‌වා මානුසං දෙහං තාවතිංසමගච්‌ඡහං|
    count |425|
      block |තතො චුතාහං මනුජෙ උපපන්‌නා සයම්‌භුනො|
      block |උප්‌පලෙහි පටිච්‌ඡන්‌නං පිණ්‌ඩපාතමදාසහං|
    count |426|
      block |එකනවුතිතො කප්‌පෙ විපස්‌සී නාම නායකො|
      block |උප්‌පජ්‌ජි චාරුදස්‌සනො සබ්‌බධම්‌මෙසු චක්‌ඛුමා|
    count |427|
      block |සෙට්‌ඨිධීතා තදා හුත්‌වා බාරාණසිපුරුත්‌තමෙ|
      block |නිමන්‌තෙත්‌වාන සම්‌බුද්‌ධං සසඞ්‌ඝං ලොකනායකං|
    count |428|
      block |මහාදානං දදිත්‌වාන උප්‌පලෙහි විනායකං|
      block |පූජයිත්‌වා චෙතසාව වණ්‌ණසොභං අපත්‌ථයිං|
    count |429|
      block |ඉමම්‌හි භද්‌දකෙ කප්‌පෙ බ්‍රහ්‌මබන්‌ධු මහායසො|
      block |කස්‌සපො නාම ගොත්‌තෙන උප්‌පජ්‌ජි වදතං වරො|
    count |430|
      block |උපට්‌ඨාකො මහෙසිස්‌ස තදා ආසි නරිස්‌සරො|
      block |කාසිරාජා කිකී නාම බාරාණසිපුරුත්‌තමෙ|
    count |431|
      block |තස්‌සාසිං දුතියා ධීතා සමණගුත්‌තසව්‌හයා|
      block |ධම්‌මං සුත්‌වා ජිනග්‌ගස්‌ස පබ්‌බජ්‌ජං සමරොචයිං|
    count |432|
      block |අනුජානි න නො තාතො අගාරෙව තදා මයං|
      block |වීසවස්‌සසහස්‌සානි විචරිම්‌හ අතන්‌දිතා|
    count |433|
      block |කොමාරිබ්‍රහ්‌මචරියං රාජකඤ්‌ඤා සුඛෙධිතා|
      block |බුද්‌ධොපට්‌ඨානනිරතා මුදිතා සත්‌තධීතරො|
    count |434|
      block |සමණී සමණගුත්‌තා ච භික්‌ඛුනී භික්‌ඛුදායිකා|
      block |ධම්‌මා චෙව සුධම්‌මා ච සත්‌තමී සඞ්‌ඝදායිකා|
    count |435|
      block |අහං ඛෙමා ච සප්‌පඤ්‌ඤා පටාචාරා ච කුණ්‌ඩලා|
      block |කිසාගොතමී ධම්‌මදින්‌නා විසාඛා හොති සත්‌තමී|
    count |436|
      block |තෙහි කම්‌මෙහි සුකතෙහි චෙතනාපණිධීහි ච|
      block |ජහිත්‌වා මානුසං දෙහං තාවතිංසමගච්‌ඡහං|
    count |437|
      block |තතො චුතා මනුස්‌සෙසු උපපන්‌නා මහාකුලෙ|
      block |පීතං මට්‌ඨං වරං දුස්‌සං අදං අරහතො අහං|
    count |438|
      block |තතො චුතාරිට්‌ඨපුරෙ ජාතා විප්‌පකුලෙ අහං|
      block |ධීතා තිරිටිවච්‌ඡස්‌ස උම්‌මාදන්‌තී මනොහරා|
    count |439|
      block |තතො චුතා ජනපදෙ කුලෙ අඤ්‌ඤතරෙ අහං|
      block |පසූතා නාතිඵීතම්‌හි සාලිං ගොපෙමහං තදා|
    count |440|
      block |දිස්‌වා පච්‌චෙකසම්‌බුද්‌ධං පඤ්‌චලාජාසතානිහං|
      block |දත්‌වා පදුමච්‌ඡන්‌නානි පඤ්‌ච පුත්‌තසතානිහං|
    count |441|
      block |පත්‌ථයිං තෙපි පත්‌ථෙසුං මධුං දත්‌වා සයම්‌භුනො|
      block |තතො චුතා අරඤ්‌ඤෙහං අජායිං පදුමොදරෙ|
    count |442|
      block |කාසිරඤ්‌ඤො මහෙසීහං හුත්‌වා සක්‌කතපූජිතා|
      block |අජනිං රාජපුත්‌තානං අනූනං සතපඤ්‌චකං|
    count |443|
      block |යදා තෙ යොබ්‌බනප්‌පත්‌තා කීළන්‌තා ජලකීළිතං|
      block |දිස්‌වා ඔපත්‌තපදුමං ආසුං පච්‌චෙකනායකා|
    count |444|
      block |සාහං තෙහි විනාභූතා සුතවීරෙහි සොකිනී|
      block |චුතා ඉසිගිලිපස්‌සෙ ගාමකම්‌හි අජායිහං|
    count |445|
      block |යදා බුද්‌ධා සුතමතී සුතානං භත්‌තුනොපි ච|
      block |යාගුං ආදාය ගච්‌ඡන්‌තී අට්‌ඨ පච්‌චෙකනායකෙ|
    count |446|
      block |භික්‌ඛාය ගාමං ගච්‌ඡන්‌තෙ දිස්‌වා පුත්‌තෙ අනුස්‌සරිං|
      block |ඛීරධාරා විනිග්‌ගච්‌ඡි තදා මෙ පුත්‌තපෙමසා|
    count |447|
      block |තතො තෙසං අදං යාගුං පසන්‌නා සෙහි පාණිභි|
      block |තතො චුතාහං තිදසං නන්‌දනං උපපජ්‌ජහං|
    count |448|
      block |අනුභොත්‌වා සුඛං දුක්‌ඛං සංසරිත්‌වා භවාභවෙ|
      block |තවත්‌ථාය මහාවීර පරිච්‌චත්‌තඤ්‌ච ජීවිතං|
    count |449|
      block |එවං බහුවිධං දුක්‌ඛං සම්‌පත්‌තී ච බහුබ්‌බිධා|
      block |පච්‌ඡිමෙ භවෙ සම්‌පත්‌තෙ ජාතා සාවත්‌ථියං පුරෙ|
    count |450|
      block |මහාධනසෙට්‌ඨිකුලෙ සුඛිතෙ සජ්‌ජිතෙ තථා|
      block |නානාරතනපජ්‌ජොතෙ සබ්‌බකාමසමිද්‌ධිනෙ|
    count |451|
      block |සක්‌කතා පූජිතා චෙව මානිතාපචිතා තථා|
      block |රූපසීරිමනුප්‌පත්‌තා කුලෙසු අතිසක්‌කතා|
    count |452|
      block |අතීව පත්‌ථිතා චාසිං රූපභොගසිරීහි ච|
      block |පත්‌ථිතා සෙට්‌ඨිපුත්‌තෙහි අනෙකෙහි සතෙහිපි|
    count |453|
      block |අගාරං පජහිත්‌වාන පබ්‌බජිං අනගාරියං|
      block |අඩ්‌ඪමාසෙ අසම්‌පත්‌තෙ චතුසච්‌චමපාපුණිං|
    count |454|
      block |ඉද්‌ධියා අභිනිම්‌මිත්‌වා චතුරස්‌සං රථං අහං|
      block |බුද්‌ධස්‌ස පාදෙ වන්‌දිස්‌සං ලොකනාථස්‌ස තාදිනො|
    count |455|
      block |සුපුප්‌ඵිතග්‌ගං උපගම්‌ම පාදපං එකා තුවං තිට්‌ඨසි සාලමූලෙ|
      block |න චාපි තෙ දුතියො අත්‌ථි කොචි බාලෙ න ත්‌වං භායසි ධුත්‌තකානං|
    count |456|
      block |සතං සහස්‌සානිපි ධුත්‌තකානං සමාගතා එදිසකා භවෙය්‍යුං|
      block |ලොමං න ඉඤ්‌ජෙ න සම්‌පවෙධෙ කිං මෙ තුවං මාර කරිස්‌සසෙකො|
    count |457|
      block |එසා අන්‌තරධායාමි කුච්‌ඡිං වා පවිසාමි තෙ|
      block |භමුකන්‌තරිකායම්‌පි තිට්‌ඨන්‌තිං මං න දක්‌ඛසි|
    count |458|
      block |චිත්‌තස්‌මිං වසීභූතාම්‌හි ඉද්‌ධිපාදා සුභාවිතා|
      block |සබ්‌බබන්‌ධනමුත්‌තාම්‌හි න තං භායාමි ආවුසො|
    count |459|
      block |සත්‌තිසූලූපමා කාමා ඛන්‌ධාසං අධිකුට්‌ටනා|
      block |යං ත්‌වං කාමරතිං බ්‍රූසි අරතී දානි සා මම|
    count |460|
      block |සබ්‌බත්‌ථ විහතා නන්‌දී තමොඛන්‌ධො පදාලිතො|
      block |එවං ජානාහි පාපිම නිහතො ත්‌වමසි අන්‌තක|
    count |461|
      block |ජිනො තම්‌හි ගුණෙ තුට්‌ඨො එතදග්‌ගෙ ඨපෙසි මං|
      block |අග්‌ගා ඉද්‌ධිමතීනන්‌ති පරිසාසු විනායකො|
    count |462|
      block |පරිචිණ්‌ණො මයා සත්‌ථා කතං බුද්‌ධස්‌ස සාසනං|
      block |ඔහිතො ගරුකො භාරො භවනෙත්‌ති සමූහතා|
    count |463|
      block |යස්‌සත්‌ථාය පබ්‌බජිතා අගාරස්‌මානගාරියං|
      block |සො මෙ අත්‌ථො අනුප්‌පත්‌තො සබ්‌බසංයොජනක්‌ඛයො|
    count |464|
      block |චීවරං පිණ්‌ඩපාතඤ්‌ච පච්‌චයං සයනාසනං|
      block |ඛණෙන උපනාමෙන්‌ති සහස්‌සානි සමන්‌තතො|
    count |465|
      block |කිලෙසා ඣාපිතා මය්‌හං…පෙ … විහරාමි අනාසවා|
    count |466|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |467|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
    block |ඉත්‌ථං සුදං උප්‌පලවණ්‌ණා භික්‌ඛුනී ඉමා ගාථායො අභාසිත්‌ථාති|
    stand |උප්‌පලවණ්‌ණාථෙරියාපදානං නවමං|
  block |පටාචාරාථෙරීඅපදානං|
    count |468|
      block |පදුමුත්‌තරො නාම ජිනො සබ්‌බධම්‌මාන පාරගූ|
      block |ඉතො සතසහස්‌සම්‌හි කප්‌පෙ උප්‌පජ්‌ජි නායකො|
    count |469|
      block |තදාහං හංසවතියං ජාතා සෙට්‌ඨිකුලෙ අහුං|
      block |නානාරතනපජ්‌ජොතෙ මහාසුඛසමප්‌පිතා|
    count |470|
      block |උපෙත්‌වා තං මහාවීරං අස්‌සොසිං ධම්‌මදෙසනං|
      block |තතො ජාතපසාදාහං උපෙසිං සරණං ජිනං|
    count |471|
      block |තතො විනයධාරීනං අග්‌ගං වණ්‌ණෙසි නායකො|
      block |භික්‌ඛුනිං ලජ්‌ජිනිං තාදිං කප්‌පාකප්‌පවිසාරදං|
    count |472|
      block |තදා මුදිතචිත්‌තාහං තං ඨානමභිකඞ්‌ඛිනී|
      block |නිමන්‌තෙත්‌වා දසබලං සසඞ්‌ඝං ලොකනායකං|
    count |473|
      block |භොජයිත්‌වාන සත්‌තාහං දදිත්‌වාව තිචීවරං|
      block |නිපච්‌ච සිරසා පාදෙ ඉදං වචනමබ්‍රවිං|
    count |474|
      block |යා තයා වණ්‌ණිතා වීර ඉතො අට්‌ඨමකෙ මුනි|
      block |තාදිසාහං භවිස්‌සාමි යදි සිජ්‌ඣති නායක|
    count |475|
      block |තදා අවොච මං සත්‌ථා භද්‌දෙ මා භායි අස්‌සස|
      block |අනාගතම්‌හි අද්‌ධානෙ ලච්‌ඡසෙ තං මනොරථං|
    count |476|
      block |සතසහස්‌සිතො කප්‌පෙ ඔක්‌කාකකුලසම්‌භවො|
      block |ගොතමො නාම ගොත්‌තෙන සත්‌ථා ලොකෙ භවිස්‌සති|
    count |477|
      block |තස්‌ස ධම්‌මෙසු දායාදා ඔරසා ධම්‌මනිම්‌මිතා|
      block |පටාචාරාති නාමෙන හෙස්‌සති සත්‌ථු සාවිකා|
    count |478|
      block |තදාහං මුදිතා හුත්‌වා යාවජීවං තදා ජිනං|
      block |මෙත්‌තචිත්‌තා පරිචරිං සසඞ්‌ඝං ලොකනායකං|
    count |479|
      block |තෙන කම්‌මෙන සුකතෙන චෙතනාපණිධීහි ච|
      block |ජහිත්‌වා මානුසං දෙහං තාවතිංසමගච්‌ඡහං|
    count |480|
      block |ඉමම්‌හි භද්‌දකෙ කප්‌පෙ බ්‍රහ්‌මබන්‌ධු මහායසො|
      block |කස්‌සපො නාම ගොත්‌තෙන උප්‌පජ්‌ජි වදතං වරො|
    count |481|
      block |උපට්‌ඨාකො මහෙසිස්‌ස තදා ආසි නරිස්‌සරො|
      block |කාසිරාජා කිකී නාම බාරාණසිපුරුත්‌තමෙ|
    count |482|
      block |තස්‌සාසිං තතියා ධීතා භික්‌ඛුනී ඉති විස්‌සුතා|
      block |ධම්‌මං සුත්‌වා ජිනග්‌ගස්‌ස පබ්‌බජ්‌ජං සමරොචයිං|
    count |483|
      block |අනුජානි න නො තාතො අගාරෙව තදා මයං|
      block |වීසවස්‌සසහස්‌සානි විචරිම්‌හ අතන්‌දිතා|
    count |484|
      block |කොමාරිබ්‍රහ්‌මචරියං රාජකඤ්‌ඤා සුඛෙධිතා|
      block |බුද්‌ධොපට්‌ඨානනිරතා මුදිතා සත්‌තධීතරො|
    count |485|
      block |සමණී සමණගුත්‌තා ච භික්‌ඛුනී භික්‌ඛුදායිකා|
      block |ධම්‌මා චෙව සුධම්‌මා ච සත්‌තමී සඞ්‌ඝදායිකා|
    count |486|
      block |අහං උප්‌පලවණ්‌ණා ච ඛෙමා භද්‌දා ච භික්‌ඛුනී|
      block |කිසාගොතමී ධම්‌මදින්‌නා විසාඛා හොති සත්‌තමී|
    count |487|
      block |තෙහි කම්‌මෙහි සුකතෙහි චෙතනාපණිධීහි ච|
      block |ජහිත්‌වා මානුසං දෙහං තාවතිංසමගච්‌ඡහං|
    count |488|
      block |පච්‌ඡිමෙ ච භවෙ දානි ජාතා සෙට්‌ඨිකුලෙ අහං|
      block |සාවත්‌ථියං පුරවරෙ ඉද්‌ධෙ ඵීතෙ මහද්‌ධනෙ|
    count |489|
      block |යදා ච යොබ්‌බනූපෙතා විතක්‌කවසගා අහං|
      block |නරං ජාරපතිං දිස්‌වා තෙන සද්‌ධිං අගච්‌ඡහං|
    count |490|
      block |එකපුත්‌තපසූතාහං දුතියො කුච්‌ඡියා මමං|
      block |තදාහං මාතාපිතරො ඔක්‌ඛාමීති සුනිච්‌ඡිතා|
    count |491|
      block |නාරොචෙසිං පතිං මය්‌හං තදා තම්‌හි පවාසිතෙ|
      block |එකිකා නිග්‌ගතා ගෙහා ගන්‌තුං සාවත්‌ථිමුත්‌තමං|
    count |492|
      block |තතො මෙ සාමි ආගන්‌ත්‌වා සම්‌භාවෙසි පථෙ මමං|
      block |තදා මෙ කම්‌මජා වාතා උප්‌පන්‌නා අතිදාරුණා|
    count |493|
      block |උට්‌ඨිතො ච මහාමෙඝො පසූතිසමයෙ මම|
      block |දබ්‌බත්‌ථාය තදා ගන්‌ත්‌වා සාමි සප්‌පෙන මාරිතො|
    count |494|
      block |තදා විජාතදුක්‌ඛෙන අනාථා කපණා අහං|
      block |කුන්‌නදිං පූරිතං දිස්‌වා ගච්‌ඡන්‌තී සකුලාලයං|
    count |495|
      block |බාලං ආදාය අතරිං පාරකූලෙ ච එකකං|
      block |සායෙත්‌වා බාලකං පුත්‌තං ඉතරං තරණායහං|
    count |496|
      block |නිවත්‌තා උක්‌කුසො හාසි තරුණං විලපන්‌තකං|
      block |ඉතරඤ්‌ච වහී සොතො සාහං සොකසමප්‌පිතා|
    count |497|
      block |සාවත්‌ථිනගරං ගන්‌ත්‌වා අස්‌සොසිං සජනෙ මතෙ|
      block |තදා අවොචං සොකට්‌ටා මහාසොකසමප්‌පිතා|
    count |498|
      block |උභො පුත්‌තා කාලඞ්‌කතා පන්‌ථෙ මය්‌හං පතී මතො|
      block |මාතා පිතා ච භාතා ච එකචිතම්‌හි ඩය්‌හරෙ|
    count |499|
      block |තදා කිසා ච පණ්‌ඩු ච අනාථා දීනමානසා|
      block |ඉතො තතො භමන්‌තීහං අද්‌දසං නරසාරථිං|
    count |500|
      block |තතො අවොච මං සත්‌ථා පුත්‌තෙ මා සොචි අස්‌සස|
      block |අත්‌තානං තෙ ගවෙසස්‌සු කිං නිරත්‌ථං විහඤ්‌ඤසි|
    count |501|
      block |න සන්‌ති පුත්‌තා තාණාය න ඤාතී නපි බන්‌ධවා|
      block |අන්‌තකෙනාධිපන්‌නස්‌ස නත්‌ථි ඤාතීසු තාණතා|
    count |502|
      block |තං සුත්‌වා මුනිනො වාක්‍යං පඨමං ඵලමජ්‌ඣගං|
      block |පබ්‌බජිත්‌වාන නචිරං අරහත්‌තමපාපුණිං|
    count |503|
      block |ඉද්‌ධීසු ච වසී හොමි දිබ්‌බාය සොතධාතුයා|
      block |පරචිත්‌තානි ජානාමි සත්‌ථුසාසනකාරිකා|
    count |504|
      block |පුබ්‌බෙනිවාසං ජානාමි දිබ්‌බචක්‌ඛු විසොධිතං|
      block |ඛෙපෙත්‌වා ආසවෙ සබ්‌බෙ විසුද්‌ධාසිං සුනිම්‌මලා|
    count |505|
      block |තතොහං විනයං සබ්‌බං සන්‌තිකෙ සබ්‌බදස්‌සිනො|
      block |උග්‌ගහිං සබ්‌බවිත්‌ථාරං බ්‍යාහරිඤ්‌ච යථාතථං|
    count |506|
      block |ජිනො තස්‌මිං ගුණෙ තුට්‌ඨො එතදග්‌ගෙ ඨපෙසි මං|
      block |අග්‌ගා විනයධාරීනං පටාචාරාව එකිකා|
    count |507|
      block |පරිචිණ්‌ණො මයා සත්‌ථා කතං බුද්‌ධස්‌ස සාසනං|
      block |ඔහිතො ගරුකො භාරො භවනෙත්‌ති සමූහතා|
    count |508|
      block |යස්‌සත්‌ථාය පබ්‌බජිතා අගාරස්‌මානගාරියං|
      block |සො මෙ අත්‌ථො අනුප්‌පත්‌තො සබ්‌බසංයොජනක්‌ඛයො|
    count |509|
      block |කිලෙසා ඣාපිතා මය්‌හං…පෙ … විහරාමි අනාසවා|
    count |510|
      block |ස්‌වාගතං වත මෙ ආසි…පෙ … කතං බුද්‌ධස්‌ස සාසනං|
    count |511|
      block |පටිසම්‌භිදා චතස්‌සො…පෙ … කතං බුද්‌ධස්‌ස සාසනං|
      block |එකූපොසථිකා චෙව සළලා චාථ මොදකා|
      block |එකාසනා පඤ්‌චදීපා නළමාලී ච ගොතමී|
      block |ඛෙමා උප්‌පලවණ්‌ණා ච පටාචාරා ච භික්‌ඛුනී|
      block |ගාථා සතානි පඤ්‌චෙව නව චාපි තදුත්‌තරි|
    block |ඉත්‌ථං සුදං පටාචාරා භික්‌ඛුනී ඉමා ගාථායො අභාසිත්‌ථාති|
    stand |පටාචාරාථෙරියාපදානං දසමං|
    stand |එකූපොසථිකවග්‌ගො දුතියො|
    block |තස්‌සුද්‌දානං|
