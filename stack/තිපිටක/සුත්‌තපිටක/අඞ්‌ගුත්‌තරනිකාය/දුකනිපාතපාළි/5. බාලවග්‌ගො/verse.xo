block |බාලවග්‌ගො|
  count |99|, |ද්‌වෙමෙ භික්‌ඛවෙ බාලා කතමෙ ද්‌වෙ යො ච අනාගතං භාරං වහති යො ච ආගතං භාරං න වහති ඉමෙ ඛො භික්‌ඛවෙ ද්‌වෙ බාලාති|
  count |100|, |ද්‌වෙමෙ භික්‌ඛවෙ පණ්‌ඩිතා කතමෙ ද්‌වෙ යො ච අනාගතං භාරං න වහති යො ච ආගතං භාරං වහති ඉමෙ ඛො භික්‌ඛවෙ ද්‌වෙ පණ්‌ඩිතාති|
  count |101|, |ද්‌වෙමෙ භික්‌ඛවෙ බාලා කතමෙ ද්‌වෙ යො ච අකප්‌පියෙ කප්‌පියසඤ්‌ඤී යො ච කප්‌පියෙ අකප්‌පියසඤ්‌ඤී ඉමෙ ඛො භික්‌ඛවෙ ද්‌වෙ බාලාති|
  count |102|, |ද්‌වෙමෙ භික්‌ඛවෙ පණ්‌ඩිතා කතමෙ ද්‌වෙ යො ච අකප්‌පියෙ අකප්‌පියසඤ්‌ඤී යො ච කප්‌පියෙ කප්‌පියසඤ්‌ඤී ඉමෙ ඛො භික්‌ඛවෙ ද්‌වෙ පණ්‌ඩිතාති|
  count |103|, |ද්‌වෙමෙ භික්‌ඛවෙ බාලා කතමෙ ද්‌වෙ යො ච අනාපත්‌තියා ආපත්‌තිසඤ්‌ඤී යො ච ආපත්‌තියා අනාපත්‌තිසඤ්‌ඤී ඉමෙ ඛො භික්‌ඛවෙ ද්‌වෙ බාලාති|
  count |104|, |ද්‌වෙමෙ භික්‌ඛවෙ පණ්‌ඩිතා කතමෙ ද්‌වෙ යො ච අනාපත්‌තියා අනාපත්‌තිසඤ්‌ඤී යො ච ආපත්‌තියා ආපත්‌තිසඤ්‌ඤී ඉමෙ ඛො භික්‌ඛවෙ ද්‌වෙ පණ්‌ඩිතාති|
  count |105|, |ද්‌වෙමෙ භික්‌ඛවෙ බාලා කතමෙ ද්‌වෙ යො ච අධම්‌මෙ ධම්‌මසඤ්‌ඤී යො ච ධම්‌මෙ අධම්‌මසඤ්‌ඤී ඉමෙ ඛො භික්‌ඛවෙ ද්‌වෙ බාලාති|
  count |106|, |ද්‌වෙමෙ භික්‌ඛවෙ පණ්‌ඩිතා කතමෙ ද්‌වෙ යො ච ධම්‌මෙ ධම්‌මසඤ්‌ඤී යො ච අධම්‌මෙ අධම්‌මසඤ්‌ඤී ඉමෙ ඛො භික්‌ඛවෙ ද්‌වෙ පණ්‌ඩිතාති|
  count |107|, |ද්‌වෙමෙ භික්‌ඛවෙ බාලා කතමෙ ද්‌වෙ යො ච අවිනයෙ විනයසඤ්‌ඤී යො ච විනයෙ අවිනයසඤ්‌ඤී ඉමෙ ඛො භික්‌ඛවෙ ද්‌වෙ බාලාති|
  count |108|, |ද්‌වෙමෙ භික්‌ඛවෙ පණ්‌ඩිතා කතමෙ ද්‌වෙ යො ච අවිනයෙ අවිනයසඤ්‌ඤී යො ච විනයෙ විනයසඤ්‌ඤී ඉමෙ ඛො භික්‌ඛවෙ ද්‌වෙ පණ්‌ඩිතාති|
  count |109|, |ද්‌වින්‌නං භික්‌ඛවෙ ආසවා වඩ්‌ඪන්‌ති කතමෙසං ද්‌වින්‌නං යො ච න කුක්‌කුච්‌චායිතබ්‌බං කුක්‌කුච්‌චායති යො ච කුක්‌කුච්‌චායිතබ්‌බං න කුක්‌කුච්‌චායති ඉමෙසං ඛො භික්‌ඛවෙ ද්‌වින්‌නං ආසවා වඩ්‌ඪන්‌තීති|
  count |110|, |ද්‌වින්‌නං භික්‌ඛවෙ ආසවා න වඩ්‌ඪන්‌ති කතමෙසං ද්‌වින්‌නං යො ච න කුක්‌කුච්‌චායිතබ්‌බං න කුක්‌කුච්‌චායති යො ච කුක්‌කුච්‌චායිතබ්‌බං කුක්‌කුච්‌චායති ඉමෙසං ඛො භික්‌ඛවෙ ද්‌වින්‌නං ආසවා න වඩ්‌ඪන්‌තීති|
  count |111|, |ද්‌වින්‌නං භික්‌ඛවෙ ආසවා වඩ්‌ඪන්‌ති කතමෙසං ද්‌වින්‌නං යො ච අකප්‌පියෙ කප්‌පියසඤ්‌ඤී යො ච කප්‌පියෙ අකප්‌පියසඤ්‌ඤී ඉමෙසං ඛො භික්‌ඛවෙ ද්‌වින්‌නං ආසවා වඩ්‌ඪන්‌තීති|
  count |112|, |ද්‌වින්‌නං භික්‌ඛවෙ ආසවා න වඩ්‌ඪන්‌ති කතමෙසං ද්‌වින්‌නං යො ච අකප්‌පියෙ අකප්‌පියසඤ්‌ඤී යො ච කප්‌පියෙ කප්‌පියසඤ්‌ඤී ඉමෙසං ඛො භික්‌ඛවෙ ද්‌වින්‌නං ආසවා න වඩ්‌ඪන්‌තීති|
  count |113|, |ද්‌වින්‌නං භික්‌ඛවෙ ආසවා වඩ්‌ඪන්‌ති කතමෙසං ද්‌වින්‌නං යො ච ආපත්‌තියා අනාපත්‌තිසඤ්‌ඤී යො ච අනාපත්‌තියා ආපත්‌තිසඤ්‌ඤී ඉමෙසං ඛො භික්‌ඛවෙ ද්‌වින්‌නං ආසවා වඩ්‌ඪන්‌තීති|
  count |114|, |ද්‌වින්‌නං භික්‌ඛවෙ ආසවා න වඩ්‌ඪන්‌ති කතමෙසං ද්‌වින්‌නං යො ච ආපත්‌තියා ආපත්‌තිසඤ්‌ඤී යො ච අනාපත්‌තියා අනාපත්‌තිසඤ්‌ඤී ඉමෙසං ඛො භික්‌ඛවෙ ද්‌වින්‌නං ආසවා න වඩ්‌ඪන්‌තීති|
  count |115|, |ද්‌වින්‌නං භික්‌ඛවෙ ආසවා වඩ්‌ඪන්‌ති කතමෙසං ද්‌වින්‌නං යො ච අධම්‌මෙ ධම්‌මසඤ්‌ඤී යො ච ධම්‌මෙ අධම්‌මසඤ්‌ඤී ඉමෙසං ඛො භික්‌ඛවෙ ද්‌වින්‌නං ආසවා වඩ්‌ඪන්‌තීති|
  count |116|, |ද්‌වින්‌නං භික්‌ඛවෙ ආසවා න වඩ්‌ඪන්‌ති කතමෙසං ද්‌වින්‌නං යො ච ධම්‌මෙ ධම්‌මසඤ්‌ඤී යො ච අධම්‌මෙ අධම්‌මසඤ්‌ඤී ඉමෙසං ඛො භික්‌ඛවෙ ද්‌වින්‌නං ආසවා න වඩ්‌ඪන්‌තීති|
  count |117|, |ද්‌වින්‌නං භික්‌ඛවෙ ආසවා වඩ්‌ඪන්‌ති කතමෙසං ද්‌වින්‌නං යො ච අවිනයෙ විනයසඤ්‌ඤී යො ච විනයෙ අවිනයසඤ්‌ඤී ඉමෙසං ඛො භික්‌ඛවෙ ද්‌වින්‌නං ආසවා වඩ්‌ඪන්‌තීති|
  count |118|, |ද්‌වින්‌නං භික්‌ඛවෙ ආසවා න වඩ්‌ඪන්‌ති කතමෙසං ද්‌වින්‌නං යො ච අවිනයෙ අවිනයසඤ්‌ඤී යො ච විනයෙ විනයසඤ්‌ඤී ඉමෙසං ඛො භික්‌ඛවෙ ද්‌වින්‌නං ආසවා න වඩ්‌ඪන්‌තීති|
  stand |බාලවග්‌ගො පඤ්‌චමො|
  stand |දුතියො පණ්‌ණාසකො සමත්‌තො|
  block |තතියපණ්‌ණාසකං|
