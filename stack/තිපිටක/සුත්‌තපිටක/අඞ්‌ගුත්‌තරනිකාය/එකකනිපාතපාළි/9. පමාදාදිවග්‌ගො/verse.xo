block |පමාදාදිවග්‌ගො|
  count |81|, |අප්‌පමත්‌තිකා එසා භික්‌ඛවෙ වුද්‌ධි යදිදං යසොවුද්‌ධි එතදග්‌ගං භික්‌ඛවෙ වුද්‌ධීනං යදිදං පඤ්‌ඤාවුද්‌ධි තස්‌මාතිහ භික්‌ඛවෙ එවං සික්‌ඛිතබ්‌බං පඤ්‌ඤාවුද්‌ධියා වද්‌ධිස්‌සාමාති එවඤ්‌හි වො භික්‌ඛවෙ සික්‌ඛිතබ්‌බන්‌ති පඨමං|
  count |82|, |නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යො එවං මහතො අනත්‌ථාය සංවත්‌තති යථයිදං භික්‌ඛවෙ පමාදො පමාදො භික්‌ඛවෙ මහතො අනත්‌ථාය සංවත්‌තතීති දුතියං|
  count |83|, |නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යො එවං මහතො අත්‌ථාය සංවත්‌තති යථයිදං භික්‌ඛවෙ අප්‌පමාදො අප්‌පමාදො භික්‌ඛවෙ මහතො අත්‌ථාය සංවත්‌තතීති තතියං|
  count |84|, |නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යො එවං මහතො අනත්‌ථාය සංවත්‌තති යථයිදං භික්‌ඛවෙ කොසජ්‌ජං කොසජ්‌ජං භික්‌ඛවෙ මහතො අනත්‌ථාය සංවත්‌තතීති චතුත්‌ථං|
  count |85|, |නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යො එවං මහතො අත්‌ථාය සංවත්‌තති යථයිදං භික්‌ඛවෙ වීරියාරම්‌භො වීරියාරම්‌භො භික්‌ඛවෙ මහතො අත්‌ථාය සංවත්‌තතීති පඤ්‌චමං|
  count |86|, |නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යො එවං මහතො අනත්‌ථාය සංවත්‌තති යථයිදං භික්‌ඛවෙ මහිච්‌ඡතා මහිච්‌ඡතා භික්‌ඛවෙ මහතො අනත්‌ථාය සංවත්‌තතීති ඡට්‌ඨං|
  count |87|, |නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යො එවං මහතො අත්‌ථාය සංවත්‌තති යථයිදං භික්‌ඛවෙ අප්‌පිච්‌ඡතා අප්‌පිච්‌ඡතා භික්‌ඛවෙ මහතො අත්‌ථාය සංවත්‌තතීති සත්‌තමං|
  count |88|, |නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යො එවං මහතො අනත්‌ථාය සංවත්‌තති යථයිදං භික්‌ඛවෙ අසන්‌තුට්‌ඨිතා අසන්‌තුට්‌ඨිතා භික්‌ඛවෙ මහතො අනත්‌ථාය සංවත්‌තතීති අට්‌ඨමං|
  count |89|, |නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යො එවං මහතො අත්‌ථාය සංවත්‌තති යථයිදං භික්‌ඛවෙ සන්‌තුට්‌ඨිතා සන්‌තුට්‌ඨිතා භික්‌ඛවෙ මහතො අත්‌ථාය සංවත්‌තතීති නවමං|
  count |90|, |නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යො එවං මහතො අනත්‌ථාය සංවත්‌තති යථයිදං භික්‌ඛවෙ අයොනිසො මනසිකාරො අයොනිසොමනසිකාරො භික්‌ඛවෙ මහතො අනත්‌ථාය සංවත්‌තතීති දසමං|
  count |91|, |නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යො එවං මහතො අත්‌ථාය සංවත්‌තති යථයිදං භික්‌ඛවෙ යොනිසො මනසිකාරො යොනිසොමනසිකාරො භික්‌ඛවෙ මහතො අත්‌ථාය සංවත්‌තතීති එකාදසමං|
  count |92|, |නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යො එවං මහතො අනත්‌ථාය සංවත්‌තති යථයිදං භික්‌ඛවෙ අසම්‌පජඤ්‌ඤං අසම්‌පජඤ්‌ඤං භික්‌ඛවෙ මහතො අනත්‌ථාය සංවත්‌තතීති ද්‌වාදසමං|
  count |93|, |නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යො එවං මහතො අත්‌ථාය සංවත්‌තති යථයිදං භික්‌ඛවෙ සම්‌පජඤ්‌ඤං සම්‌පජඤ්‌ඤං භික්‌ඛවෙ මහතො අත්‌ථාය සංවත්‌තතීති තෙරසමං|
  count |94|, |නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යො එවං මහතො අනත්‌ථාය සංවත්‌තති යථයිදං භික්‌ඛවෙ පාපමිත්‌තතා පාපමිත්‌තතා භික්‌ඛවෙ මහතො අනත්‌ථාය සංවත්‌තතීති චුද්‌දසමං|
  count |95|, |නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යො එවං මහතො අත්‌ථාය සංවත්‌තති යථයිදං භික්‌ඛවෙ කල්‍යාණමිත්‌තතා කල්‍යාණමිත්‌තතා භික්‌ඛවෙ මහතො අත්‌ථාය සංවත්‌තතීති පන්‌නරසමං|
  count |96|, |නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යො එවං මහතො අනත්‌ථාය සංවත්‌තති යථයිදං භික්‌ඛවෙ අනුයොගො අකුසලානං ධම්‌මානං අනනුයොගො කුසලානං ධම්‌මානං අනුයොගො භික්‌ඛවෙ අකුසලානං ධම්‌මානං අනනුයොගො කුසලානං ධම්‌මානං මහතො අනත්‌ථාය සංවත්‌තතීති සොළසමං|
  count |97|, |නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යො එවං මහතො අත්‌ථාය සංවත්‌තති යථයිදං භික්‌ඛවෙ අනුයොගො කුසලානං ධම්‌මානං අනනුයොගො අකුසලානං ධම්‌මානං අනුයොගො භික්‌ඛවෙ කුසලානං ධම්‌මානං අනනුයොගො අකුසලානං ධම්‌මානං මහතො අත්‌ථාය සංවත්‌තතීති සත්‌තරසමං|
  stand |පමාදාදිවග්‌ගො නවමො|
