block |අදන්‌තවග්‌ගො|
  count |31|, |නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යං එවං අදන්‌තං මහතො අනත්‌ථාය සංවත්‌තති යථයිදං භික්‌ඛවෙ චිත්‌තං චිත්‌තං භික්‌ඛවෙ අදන්‌තං මහතො අනත්‌ථාය සංවත්‌තතීති පඨමං|
  count |32|, |නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යං එවං දන්‌තං මහතො අත්‌ථාය සංවත්‌තති යථයිදං භික්‌ඛවෙ චිත්‌තං චිත්‌තං භික්‌ඛවෙ දන්‌තං මහතො අත්‌ථාය සංවත්‌තතීති දුතියං|
  count |33|, |නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යං එවං අගුත්‌තං මහතො අනත්‌ථාය සංවත්‌තති යථයිදං භික්‌ඛවෙ චිත්‌තං චිත්‌තං භික්‌ඛවෙ අගුත්‌තං මහතො අනත්‌ථාය සංවත්‌තතීති තතියං|
  count |34|, |නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යං එවං ගුත්‌තං මහතො අත්‌ථාය සංවත්‌තති යථයිදං භික්‌ඛවෙ චිත්‌තං චිත්‌තං භික්‌ඛවෙ ගුත්‌තං මහතො අත්‌ථාය සංවත්‌තතීති චතුත්‌ථං|
  count |35|, |නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යං එවං අරක්‌ඛිතං මහතො අනත්‌ථාය සංවත්‌තති යථයිදං භික්‌ඛවෙ චිත්‌තං චිත්‌තං භික්‌ඛවෙ අරක්‌ඛිතං මහතො අනත්‌ථාය සංවත්‌තතීති පඤ්‌චමං|
  count |36|, |නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යං එවං රක්‌ඛිතං මහතො අත්‌ථාය සංවත්‌තති යථයිදං භික්‌ඛවෙ චිත්‌තං චිත්‌තං භික්‌ඛවෙ රක්‌ඛිතං මහතො අත්‌ථාය සංවත්‌තතීති ඡට්‌ඨං|
  count |37|, |නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යං එවං අසංවුතං මහතො අනත්‌ථාය සංවත්‌තති යථයිදං භික්‌ඛවෙ චිත්‌තං චිත්‌තං භික්‌ඛවෙ අසංවුතං මහතො අනත්‌ථාය සංවත්‌තතීති සත්‌තමං|
  count |38|, |නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යං එවං සංවුතං මහතො අත්‌ථාය සංවත්‌තති යථයිදං භික්‌ඛවෙ චිත්‌තං චිත්‌තං භික්‌ඛවෙ සංවුතං මහතො අත්‌ථාය සංවත්‌තතීති අට්‌ඨමං|
  count |39|, |නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යං එවං අදන්‌තං අගුත්‌තං අරක්‌ඛිතං අසංවුතං මහතො අනත්‌ථාය සංවත්‌තති යථයිදං භික්‌ඛවෙ චිත්‌තං චිත්‌තං භික්‌ඛවෙ අදන්‌තං අගුත්‌තං අරක්‌ඛිතං අසංවුතං මහතො අනත්‌ථාය සංවත්‌තතීති නවමං|
  count |40|, |නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යං එවං දන්‌තං ගුත්‌තං රක්‌ඛිතං සංවුතං මහතො අත්‌ථාය සංවත්‌තති යථයිදං භික්‌ඛවෙ චිත්‌තං චිත්‌තං භික්‌ඛවෙ දන්‌තං ගුත්‌තං රක්‌ඛිතං සංවුතං මහතො අත්‌ථාය සංවත්‌තතීති දසමං|
  stand |අදන්‌තවග්‌ගො චතුත්‌ථො|
