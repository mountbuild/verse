block |අකම්‌මනියවග්‌ගො|
  count |21|, |නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යං එවං අභාවිතං අකම්‌මනියං හොති යථයිදං භික්‌ඛවෙ චිත්‌තං චිත්‌තං භික්‌ඛවෙ අභාවිතං අකම්‌මනියං හොතීති පඨමං|
  count |22|, |නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යං එවං භාවිතං කම්‌මනියං හොති යථයිදං භික්‌ඛවෙ චිත්‌තං චිත්‌තං භික්‌ඛවෙ භාවිතං කම්‌මනියං හොතීති දුතියං|
  count |23|, |නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යං එවං අභාවිතං මහතො අනත්‌ථාය සංවත්‌තති යථයිදං භික්‌ඛවෙ චිත්‌තං චිත්‌තං භික්‌ඛවෙ අභාවිතං මහතො අනත්‌ථාය සංවත්‌තතීති තතියං|
  count |24|, |නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යං එවං භාවිතං මහතො අත්‌ථාය සංවත්‌තති යථයිදං භික්‌ඛවෙ චිත්‌තං චිත්‌තං භික්‌ඛවෙ භාවිතං මහතො අත්‌ථාය සංවත්‌තතීති චතුත්‌ථං|
  count |25|, |නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යං එවං අභාවිතං අපාතුභූතං මහතො අනත්‌ථාය සංවත්‌තති යථයිදං භික්‌ඛවෙ චිත්‌තං චිත්‌තං භික්‌ඛවෙ අභාවිතං අපාතුභූතං මහතො අනත්‌ථාය සංවත්‌තතීති පඤ්‌චමං|
  count |26|, |නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යං එවං භාවිතං පාතුභූතං මහතො අත්‌ථාය සංවත්‌තති යථයිදං භික්‌ඛවෙ චිත්‌තං චිත්‌තං භික්‌ඛවෙ භාවිතං පාතුභූතං මහතො අත්‌ථාය සංවත්‌තතීති ඡට්‌ඨං|
  count |27|, |නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යං එවං අභාවිතං අබහුලීකතං මහතො අනත්‌ථාය සංවත්‌තති යථයිදං භික්‌ඛවෙ චිත්‌තං චිත්‌තං භික්‌ඛවෙ අභාවිතං අබහුලීකතං මහතො අනත්‌ථාය සංවත්‌තතීති සත්‌තමං|
  count |28|, |නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යං එවං භාවිතං බහුලීකතං මහතො අත්‌ථාය සංවත්‌තති යථයිදං භික්‌ඛවෙ චිත්‌තං චිත්‌තං භික්‌ඛවෙ භාවිතං බහුලීකතං මහතො අත්‌ථාය සංවත්‌තතීති අට්‌ඨමං|
  count |29|, |නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යං එවං අභාවිතං අබහුලීකතං දුක්‌ඛාධිවහං හොති යථයිදං භික්‌ඛවෙ චිත්‌තං චිත්‌තං භික්‌ඛවෙ අභාවිතං අබහුලීකතං දුක්‌ඛාධිවහං හොතීති නවමං|
  count |30|, |නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යං එවං භාවිතං බහුලීකතං සුඛාධිවහං හොති යථයිදං භික්‌ඛවෙ චිත්‌තං චිත්‌තං භික්‌ඛවෙ භාවිතං බහුලීකතං සුඛාධිවහං හොතීති දසමං|
  stand |අකම්‌මනියවග්‌ගො තතියො|
