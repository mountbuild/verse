block |සෙදමොචනගාථා|
  block |අවිප්‌පවාසපඤ්‌හා|
    count |479|
      block |අසංවාසො භික්‌ඛූහි ච භික්‌ඛුනීහි ච|
      block |සම්‌භොගො එකච්‌චො තහිං න ලබ්‌භති|
      block |අවිප්‌පවාසෙන අනාපත්‌ති|
      block |පඤ්‌හා මෙසා කුසලෙහි චින්‌තිතා|
      block |අවිස්‌සජ්‌ජියං අවෙභඞ්‌ගියං|
      block |පඤ්‌ච වුත්‌තා මහෙසිනා|
      block |විස්‌සජ්‌ජන්‌තස්‌ස පරිභුඤ්‌ජන්‌තස්‌ස අනාපත්‌ති|
      block |පඤ්‌හා මෙසා කුසලෙහි චින්‌තිතා|
      block |දස පුග්‌ගලෙ න වදාමි එකාදස විවජ්‌ජිය|
      block |වුඩ්‌ඪං වන්‌දන්‌තස්‌ස ආපත්‌ති පඤ්‌හා මෙසා කුසලෙහි චින්‌තිතා|
      block |න උක්‌ඛිත්‌තකො න ච පන පාරිවාසිකො|
      block |න සඞ්‌ඝභින්‌නො න ච පන පක්‌ඛසඞ්‌කන්‌තො|
      block |සමානසංවාසකභූමියා ඨිතො|
      block |කථං නු සික්‌ඛාය අසාධාරණො සියා|
      block |පඤ්‌හා මෙසා කුසලෙහි චින්‌තිතා|
      block |උපෙති ධම්‌මං පරිපුච්‌ඡමානො කුසලං අත්‌ථූපසඤ්‌හිතං|
      block |න ජීවති න මතො න නිබ්‌බුතො තං පුග්‌ගලං කතමං වදන්‌ති බුද්‌ධා|
      block |පඤ්‌හා මෙසා කුසලෙහි චින්‌තිතා|
      block |උබ්‌භක්‌ඛකෙ න වදාමි අධො නාභිං විවජ්‌ජිය|
      block |මෙථුනධම්‌මපච්‌චයා කථං පාරාජිකො සියා|
      block |පඤ්‌හා මෙසා කුසලෙහි චින්‌තිතා|
      block |භික්‌ඛු සඤ්‌ඤාචිකාය කුටිං කරොති|
      block |අදෙසිතවත්‌ථුකං පමාණාතික්‌කන්‌තං|
      block |සාරම්‌භං අපරික්‌කමනං අනාපත්‌ති|
      block |පඤ්‌හා මෙසා කුසලෙහි චින්‌තිතා|
      block |භික්‌ඛු සඤ්‌ඤාචිකාය කුටිං කරොති|
      block |දෙසිතවත්‌ථුකං පමාණිකං|
      block |අනාරම්‌භං සපරික්‌කමනං ආපත්‌ති|
      block |පඤ්‌හා මෙසා කුසලෙහි චින්‌තිතා|
      block |න කායිකං කිඤ්‌චි පයොගමාචරෙ|
      block |න චාපි වාචාය පරෙ භණෙය්‍ය|
      block |ආපජ්‌ජෙය්‍ය ගරුකං ඡෙජ්‌ජවත්‌ථුං|
      block |පඤ්‌හා මෙසා කුසලෙහි චින්‌තිතා|
      block |න කායිකං වාචසිකඤ්‌ච කිඤ්‌චි|
      block |මනසාපි සන්‌තො න කරෙය්‍ය පාපං|
      block |සො නාසිතො කින්‌ති සුනාසිතො භවෙ|
      block |පඤ්‌හා මෙසා කුසලෙහි චින්‌තිතා|
      block |අනාලපන්‌තො මනුජෙන කෙනචි|
      block |වාචාගිරං නො ච පරෙ භණෙය්‍ය|
      block |ආපජ්‌ජෙය්‍ය වාචසිකං න කායිකං|
      block |පඤ්‌හා මෙසා කුසලෙහි චින්‌තිතා|
      block |සික්‌ඛාපදා බුද්‌ධවරෙන වණ්‌ණිතා|
      block |සඞ්‌ඝාදිසෙසා චතුරො භවෙය්‍යුං|
      block |ආපජ්‌ජෙය්‍ය එකපයොගෙන සබ්‌බෙ|
      block |පඤ්‌හා මෙසා කුසලෙහි චින්‌තිතා|
      block |උභො එකතො උපසම්‌පන්‌නා|
      block |උභින්‌නං හත්‌ථතො චීවරං පටිග්‌ගණ්‌හෙය්‍ය|
      block |සියා ආපත්‌තියො නානා|
      block |පඤ්‌හා මෙසා කුසලෙහි චින්‌තිතා|
      block |චතුරො ජනා සංවිධාය|
      block |ගරුභණ්‌ඩං අවාහරුං|
      block |තයො පාරාජිකා එකො න පාරාජිකො|
      block |පඤ්‌හා මෙසා කුසලෙහි චින්‌තිතා|
  block |පාරාජිකාදිපඤ්‌හා|
    count |480|
      block |ඉත්‌ථී ච අබ්‌භන්‌තරෙ සියා|
      block |භික්‌ඛු ච බහිද්‌ධා සියා|
      block |ඡිද්‌දං තස්‌මිං ඝරෙ නත්‌ථි|
      block |මෙථුනධම්‌මපච්‌චයා|
      block |කථං පාරාජිකො සියා|
      block |පඤ්‌හා මෙසා කුසලෙහි චින්‌තිතා|
      block |තෙලං මධුං ඵාණිතඤ්‌චාපි සප්‌පිං|
      block |සාමං ගහෙත්‌වාන නික්‌ඛිපෙය්‍ය|
      block |අවීතිවත්‌තෙ සත්‌තාහෙ|
      block |සති පච්‌චයෙ පරිභුඤ්‌ජන්‌තස්‌ස ආපත්‌ති|
      block |පඤ්‌හා මෙසා කුසලෙහි චින්‌තිතා|
      block |නිස්‌සග්‌ගියෙන ආපත්‌ති|
      block |සුද්‌ධකෙන පාචිත්‌තියං|
      block |ආපජ්‌ජන්‌තස්‌ස එකතො|
      block |පඤ්‌හා මෙසා කුසලෙහි චින්‌තිතා|
      block |භික්‌ඛූ සියා වීසතියා සමාගතා|
      block |කම්‌මං කරෙය්‍යුං සමග්‌ගසඤ්‌ඤිනො|
      block |භික්‌ඛු සියා ද්‌වාදසයොජනෙ ඨිතො|
      block |කම්‌මඤ්‌ච තං කුප්‌පෙය්‍ය වග්‌ගපච්‌චයා|
      block |පඤ්‌හා මෙසා කුසලෙහි චින්‌තිතා|
      block |පදවීතිහාරමත්‌තෙන වාචාය භණිතෙන ච|
      block |සබ්‌බානි ගරුකානි සප්‌පටිකම්‌මානි|
      block |චතුසට්‌ඨි ආපත්‌තියො ආපජ්‌ජෙය්‍ය එකතො|
      block |පඤ්‌හා මෙසා කුසලෙහි චින්‌තිතා|
      block |නිවත්‌ථො අන්‌තරවාසකෙන|
      block |දිගුණං සඞ්‌ඝාටිං පාරුතො|
      block |සබ්‌බානි තානි නිස්‌සග්‌ගියානි හොන්‌ති|
      block |පඤ්‌හා මෙසා කුසලෙහි චින්‌තිතා|
      block |න චාපි ඤත්‌ති න ච පන කම්‌මවාචා|
      block |න චෙහි භික්‌ඛූති ජිනො අවොච|
      block |සරණගමනම්‌පි න තස්‌ස අත්‌ථි|
      block |උපසම්‌පදා චස්‌ස අකුප්‌පා|
      block |පඤ්‌හා මෙසා කුසලෙහි චින්‌තිතා|
      block |ඉත්‌ථිං හනෙ න මාතරං පුරිසඤ්‌ච න පිතරං හනෙ|
      block |හනෙය්‍ය අනරියං මන්‌දො තෙන චානන්‌තරං ඵුසෙ|
      block |පඤ්‌හා මෙසා කුසලෙහි චින්‌තිතා|
      block |ඉත්‌ථිං හනෙ ච මාතරං පුරිසඤ්‌ච පිතරං හනෙ|
      block |මාතරං පිතරං හන්‌ත්‌වා න තෙනානන්‌තරං ඵුසෙ|
      block |පඤ්‌හා මෙසා කුසලෙහි චින්‌තිතා|
      block |අචොදයිත්‌වා අස්‌සාරයිත්‌වා|
      block |අසම්‌මුඛීභූතස්‌ස කරෙය්‍ය කම්‌මං|
      block |කතඤ්‌ච කම්‌මං සුකතං භවෙය්‍ය|
      block |කාරකො ච සඞ්‌ඝො අනාපත්‌තිකො සියා|
      block |පඤ්‌හා මෙසා කුසලෙහි චින්‌තිතා|
      block |චොදයිත්‌වා සාරයිත්‌වා|
      block |සම්‌මුඛීභූතස්‌ස කරෙය්‍ය කම්‌මං|
      block |කතඤ්‌ච කම්‌මං අකතං භවෙය්‍ය|
      block |කාරකො ච සඞ්‌ඝො සාපත්‌තිකො සියා|
      block |පඤ්‌හා මෙසා කුසලෙහි චින්‌තිතා|
      block |ඡින්‌දන්‌තස්‌ස ආපත්‌ති ඡින්‌දන්‌තස්‌ස අනාපත්‌ති|
      block |ඡාදෙන්‌තස්‌ස ආපත්‌ති ඡාදෙන්‌තස්‌ස අනාපත්‌ති|
      block |පඤ්‌හා මෙසා කුසලෙහි චින්‌තිතා|
      block |සච්‌චං භණන්‌තො ගරුකං මුසා ච ලහු භාසතො|
      block |මුසා භණන්‌තො ගරුකං සච්‌චඤ්‌ච ලහු භාසතො|
      block |පඤ්‌හා මෙසා කුසලෙහි චින්‌තිතා|
  block |පාචිත්‌තියාදිපඤ්‌හා|
    count |481|
      block |අධිට්‌ඨිතං රජනාය රත්‌තං|
      block |කප්‌පකතම්‌පි සන්‌තං|
      block |පරිභුඤ්‌ජන්‌තස්‌ස ආපත්‌ති|
      block |පඤ්‌හා මෙසා කුසලෙහි චින්‌තිතා|
      block |අත්‌ථඞ්‌ගතෙ සූරියෙ භික්‌ඛු මංසානි ඛාදති|
      block |න උම්‌මත්‌තකො න ච පන ඛිත්‌තචිත්‌තො|
      block |න චාපි සො වෙදනාට්‌ටො භවෙය්‍ය|
      block |න චස්‌ස හොති ආපත්‌ති|
      block |සො ච ධම්‌මො සුගතෙන දෙසිතො|
      block |පඤ්‌හා මෙසා කුසලෙහි චින්‌තිතා|
      block |න රත්‌තචිත්‌තො න ච පන ථෙය්‍යචිත්‌තො|
      block |න චාපි සො පරං මරණාය චෙතයි|
      block |සලාකං දෙන්‌තස්‌ස හොති ඡෙජ්‌ජං|
      block |පටිග්‌ගණ්‌හන්‌තස්‌ස ථුල්‌ලච්‌චයං|
      block |පඤ්‌හා මෙසා කුසලෙහි චින්‌තිතා|
      block |න චාපි ආරඤ්‌ඤකං සාසඞ්‌කසම්‌මතං|
      block |න චාපි සඞ්‌ඝෙන සම්‌මුති දින්‌නා|
      block |න චස්‌ස කථිනං අත්‌ථතං තත්‌ථෙව|
      block |චීවරං නික්‌ඛිපිත්‌වා ගච්‌ඡෙය්‍ය අඩ්‌ඪයොජනං|
      block |තත්‌ථෙව අරුණං උග්‌ගච්‌ඡන්‌තස්‌ස අනාපත්‌ති|
      block |පඤ්‌හා මෙසා කුසලෙහි චින්‌තිතා|
      block |කායිකානි න වාචසිකානි|
      block |සබ්‌බානි නානාවත්‌ථුකානි|
      block |අපුබ්‌බං අචරිමං ආපජ්‌ජෙය්‍ය එකතො|
      block |පඤ්‌හා මෙසා කුසලෙහි චින්‌තිතා|
      block |වාචසිකානි න කායිකානි|
      block |සබ්‌බානි නානාවත්‌ථුකානි|
      block |අපුබ්‌බං අචරිමං ආපජ්‌ජෙය්‍ය එකතො|
      block |පඤ්‌හා මෙසා කුසලෙහි චින්‌තිතා|
      block |තිස්‌සිත්‌ථියො මෙථුනං තං න සෙවෙ|
      block |තයො පුරිසෙ තයො අනරියපණ්‌ඩකෙ|
      block |න චාචරෙ මෙථුනං බ්‍යඤ්‌ජනස්‌මිං|
      block |ඡෙජ්‌ජං සියා මෙථුනධම්‌මපච්‌චයා|
      block |පඤ්‌හා මෙසා කුසලෙහි චින්‌තිතා|
      block |මාතරං චීවරං යාචෙ නො ච සඞ්‌ඝෙ පරිණතං|
      block |කෙනස්‌ස හොති ආපත්‌ති අනාපත්‌ති ච ඤාතකෙ|
      block |පඤ්‌හා මෙසා කුසලෙහි චින්‌තිතා|
      block |කුද්‌ධො ආරාධකො හොති කුද්‌ධො හොති ගරහියො|
      block |අථ කො නාම සො ධම්‌මො යෙන කුද්‌ධො පසංසියො|
      block |පඤ්‌හා මෙසා කුසලෙහි චින්‌තිතා|
      block |තුට්‌ඨො ආරාධකො හොති තුට්‌ඨො හොති ගරහියො|
      block |අථ කො නාම සො ධම්‌මො යෙන තුට්‌ඨො ගරහියො|
      block |පඤ්‌හා මෙසා කුසලෙහි චින්‌තිතා|
      block |සඞ්‌ඝාදිසෙසං ථුල්‌ලච්‌චයං|
      block |පාචිත්‌තියං පාටිදෙසනීයං|
      block |දුක්‌කටං ආපජ්‌ජෙය්‍ය එකතො|
      block |පඤ්‌හා මෙසා කුසලෙහි චින්‌තිතා|
      block |උභො පරිපුණ්‌ණවීසතිවස්‌සා|
      block |උභින්‌නං එකුපජ්‌ඣායො|
      block |එකාචරියො එකා කම්‌මවාචා|
      block |එකො උපසම්‌පන්‌නො එකො අනුපසම්‌පන්‌නො|
      block |පඤ්‌හා මෙසා කුසලෙහි චින්‌තිතා|
      block |අකප්‌පකතං නාපි රජනාය රත්‌තං|
      block |තෙන නිවත්‌ථො යෙන කාමං වජෙය්‍ය|
      block |න චස්‌ස හොති ආපත්‌ති|
      block |සො ච ධම්‌මො සුගතෙන දෙසිතො|
      block |පඤ්‌හා මෙසා කුසලෙහි චින්‌තිතා|
      block |න දෙති න පටිග්‌ගණ්‌හාති පටිග්‌ගහො තෙන න විජ්‌ජති|
      block |ආපජ්‌ජති ගරුකං න ලහුකං තඤ්‌ච පරිභොගපච්‌චයා|
      block |පඤ්‌හා මෙසා කුසලෙහි චින්‌තිතා|
      block |න දෙති න පටිග්‌ගණ්‌හාති පටිග්‌ගහො තෙන න විජ්‌ජති|
      block |ආපජ්‌ජති ලහුකං න ගරුකං තඤ්‌ච පරිභොගපච්‌චයා|
      block |පඤ්‌හා මෙසා කුසලෙහි චින්‌තිතා|
      block |ආපජ්‌ජති ගරුකං සාවසෙසං|
      block |ඡාදෙති අනාදරියං පටිච්‌ච|
      block |න භික්‌ඛුනී නො ච ඵුසෙය්‍ය වජ්‌ජං|
      block |පඤ්‌හා මෙසා කුසලෙහි චින්‌තිතා|
      block |අසංවාසො අවිස්‌සජ්‌ජි දස ච අනුක්‌ඛිත්‌තකො|
      block |උපෙති ධම්‌මං උබ්‌භක්‌ඛකං තතො සඤ්‌ඤාචිකා ච ද්‌වෙ|
      block |න කායිකඤ්‌ච ගරුකං න කායිකං න වාචසිකං|
      block |අනාලපන්‌තො සික්‌ඛා ච උභො ච චතුරො ජනා|
      block |ඉත්‌ථී තෙලඤ්‌ච නිස්‌සග්‌ගි භික්‌ඛු ච පදවීතියො|
      block |නිවත්‌ථො ච න ච ඤත්‌ති න මාතරං පිතරං හනෙ|
      block |අචොදයිත්‌වා චොදයිත්‌වා ඡින්‌දන්‌තං සච්‌චමෙව ච|
      block |අධිට්‌ඨිතඤ්‌චත්‌ථඞ්‌ගතෙ න රත්‌තං න චාරඤ්‌ඤකං|
      block |කායිකා වාචසිකා ච තිස්‌සිත්‌ථී චාපි මාතරං|
      block |කුද්‌ධො ආරාධකො තුට්‌ඨො සඞ්‌ඝාදිසෙසා ච උභො|
      block |අකප්‌පකතං න දෙති න දෙතාපජ්‌ජතී ගරුං|
      block |සෙදමොචනිකා ගාථා පඤ්‌හා විඤ්‌ඤූහි විභාවිතාති|
    stand |සෙදමොචනගාථා නිට්‌ඨිතා|
    stand |තස්‌සුද්‌දානං|
