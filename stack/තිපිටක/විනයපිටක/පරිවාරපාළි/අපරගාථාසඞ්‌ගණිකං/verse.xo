block |අපරගාථාසඞ්‌ගණිකං|
  block |චොදනාදිපුච්‌ඡාවිස්‌සජ්‌ජනා|
    count |359|
      block |චොදනා කිමත්‌ථාය සාරණා කිස්‌ස කාරණා|
      block |සඞ්‌ඝො කිමත්‌ථාය මතිකම්‌මං පන කිස්‌ස කාරණා|
      block |චොදනා සාරණත්‌ථාය නිග්‌ගහත්‌ථාය සාරණා|
      block |සඞ්‌ඝො පරිග්‌ගහත්‌ථාය මතිකම්‌මං පන පාටියෙක්‌කං|
      block |මා ඛො තුරිතො අභණි මා ඛො චණ්‌ඩිකතො භණි|
      block |මා ඛො පටිඝං ජනයි සචෙ අනුවිජ්‌ජකො තුවං|
      block |මා ඛො සහසා අභණි කථං විග්‌ගාහිකං අනත්‌ථසංහිතං|
      block |සුත්‌තෙ විනයෙ අනුලොමෙ පඤ්‌ඤත්‌තෙ අනුලොමිකෙ|
      block |අනුයොගවත්‌තං නිසාමය කුසලෙන බුද්‌ධිමතා කතං|
      block |සුවුත්‌තං සික්‌ඛාපදානුලොමිකං ගතිං න නාසෙන්‌තො සම්‌පරායිකං|
      block |හිතෙසී අනුයුඤ්‌ජස්‌සු කාලෙනත්‌ථූපසංහිතං|
      block |චුදිතස්‌ස ච චොදකස්‌ස ච|
      block |සහසා වොහාරං මා පධාරෙසි|
      block |චොදකො ආහ ආපන්‌නොති|
      block |චුදිතකො ආහ අනාපන්‌නොති|
      block |උභො අනුක්‌ඛිපන්‌තො පටිඤ්‌ඤානුසන්‌ධිතෙන කාරයෙ|
      block |පටිඤ්‌ඤා ලජ්‌ජීසු කතා අලජ්‌ජීසු එවං න විජ්‌ජති|
      block |බහුම්‌පි අලජ්‌ජී භාසෙය්‍ය වත්‌තානුසන්‌ධිතෙන කාරයෙ|
      block |අලජ්‌ජී කීදිසො හොති පටිඤ්‌ඤා යස්‌ස න රූහති|
      block |එතඤ්‌ච තාහං පුච්‌ඡාමි කීදිසො වුච්‌චති අලජ්‌ජී පුග්‌ගලො|
      block |සඤ්‌චිච්‌ච ආපත්‌තිං ආපජ්‌ජති ආපත්‌තිං පරිගූහති|
      block |අගතිගමනඤ්‌ච ගච්‌ඡති එදිසො වුච්‌චති අලජ්‌ජීපුග්‌ගලො|
      block |සච්‌චං අහම්‌පි ජානාමි එදිසො වුච්‌චති අලජ්‌ජීපුග්‌ගලො|
      block |අඤ්‌ඤඤ්‌ච තාහං පුච්‌ඡාමි කීදිසො වුච්‌චති ලජ්‌ජීපුග්‌ගලො|
      block |සඤ්‌චිච්‌ච ආපත්‌තිං නාපජ්‌ජති ආපත්‌තිං න පරිගූහති|
      block |අගතිගමනං න ගච්‌ඡති එදිසො වුච්‌චති ලජ්‌ජීපුග්‌ගලො|
      block |සච්‌චං අහම්‌පි ජානාමි එදිසො වුච්‌චති ලජ්‌ජීපුග්‌ගලො|
      block |අඤ්‌ඤඤ්‌ච තාහං පුච්‌ඡාමි කීදිසො වුච්‌චති අධම්‌මචොදකො|
      block |අකාලෙ චොදෙති අභූතෙන|
      block |ඵරුසෙන අනත්‌ථසංහිතෙන|
      block |දොසන්‌තරො චොදෙති නො මෙත්‌තාචිත්‌තො|
      block |එදිසො වුච්‌චති අධම්‌මචොදකො|
      block |සච්‌චං අහම්‌පි ජානාමි එදිසො වුච්‌චති අධම්‌මචොදකො|
      block |අඤ්‌ඤඤ්‌ච තාහං පුච්‌ඡාමි කීදිසො වුච්‌චති ධම්‌මචොදකො|
      block |කාලෙන චොදෙති භූතෙන සණ්‌හෙන අත්‌ථසංහිතෙන|
      block |මෙත්‌තාචිත්‌තො චොදෙති නො දොසන්‌තරො|
      block |එදිසො වුච්‌චති ධම්‌මචොදකො|
      block |සච්‌චං අහම්‌පි ජානාමි එදිසො වුච්‌චති ධම්‌මචොදකො|
      block |අඤ්‌ඤඤ්‌ච තාහං පුච්‌ඡාමි කීදිසො වුච්‌චති බාලචොදකො|
      block |පුබ්‌බාපරං න ජානාති පුබ්‌බාපරස්‌ස අකොවිදො|
      block |අනුසන්‌ධිවචනපථං න ජානාති|
      block |අනුසන්‌ධිවචනපථස්‌ස අකොවිදො|
      block |එදිසො වුච්‌චති බාලචොදකො|
      block |සච්‌චං අහම්‌පි ජානාමි එදිසො වුච්‌චති බාලචොදකො|
      block |අඤ්‌ඤඤ්‌ච තාහං පුච්‌ඡාමි කීදිසො වුච්‌චති පණ්‌ඩිතචොදකො|
      block |පුබ්‌බාපරම්‌පි ජානාති පුබ්‌බාපරස්‌ස කොවිදො|
      block |අනුසන්‌ධිවචනපථං ජානාති අනුසන්‌ධිවචනපථස්‌ස කොවිදො|
      block |එදිසො වුච්‌චති පණ්‌ඩිතචොදකො|
      block |සච්‌චං අහම්‌පි ජානාමි එදිසො වුච්‌චති පණ්‌ඩිතචොදකො|
      block |අඤ්‌ඤඤ්‌ච තාහං පුච්‌ඡාමි චොදනා කින්‌ති වුච්‌චති|
      block |සීලවිපත්‌තියා චොදෙති අථො ආචාරදිට්‌ඨියා|
      block |ආජීවෙනපි චොදෙති චොදනා තෙන වුච්‌චතීති|
    stand |අපරං ගාථාසඞ්‌ගණිකං නිට්‌ඨිතං|
