block |සමුට්‌ඨානසීසසඞ්‌ඛෙපො|
  block |සමුට්‌ඨානස්‌සුද්‌දානං|
    count |257|
      block |අනිච්‌චා සබ්‌බෙ සඞ්‌ඛාරා දුක්‌ඛානත්‌තා ච සඞ්‌ඛතා|
      block |නිබ්‌බානඤ්‌චෙව පඤ්‌ඤත්‌ති අනත්‌තා ඉති නිච්‌ඡයා|
      block |බුද්‌ධචන්‌දෙ අනුප්‌පන්‌නෙ බුද්‌ධාදිච්‌චෙ අනුග්‌ගතෙ|
      block |තෙසං සභාගධම්‌මානං නාමමත්‌තං න නායති|
      block |දුක්‌කරං විවිධං කත්‌වා පූරයිත්‌වාන පාරමී|
      block |උප්‌පජ්‌ජන්‌ති මහාවීරා චක්‌ඛුභූතා සබ්‍රහ්‌මකෙ|
      block |තෙ දෙසයන්‌ති සද්‌ධම්‌මං දුක්‌ඛහානිං සුඛාවහං|
      block |අඞ්‌ගීරසො සක්‍යමුනි සබ්‌බභූතානුකම්‌පකො|
      block |සබ්‌බසත්‌තුත්‌තමො සීහො පිටකෙ තීණි දෙසයි|
      block |සුත්‌තන්‌තමභිධම්‌මඤ්‌ච විනයඤ්‌ච මහාගුණං|
      block |එවං නීයති සද්‌ධම්‌මො විනයො යදි තිට්‌ඨති|
      block |උභතො ච විභඞ්‌ගානි ඛන්‌ධකා යා ච මාතිකා|
      block |මාලා සුත්‌තගුණෙනෙව පරිවාරෙන ගන්‌ථිතා|
      block |තස්‌සෙව පරිවාරස්‌ස සමුට්‌ඨානං නියතො කතං|
      block |සම්‌භෙදං නිදානං චඤ්‌ඤං සුත්‌තෙ දිස්‌සන්‌ති උපරි|
      block |තස්‌මා සික්‌ඛෙ පරිවාරං ධම්‌මකාමො සුපෙසලොති|
      block |විභඞ්‌ගෙ ද්‌වීසු පඤ්‌ඤත්‌තං උද්‌දිසන්‌ති උපොසථෙ|
      block |පවක්‌ඛාමි සමුට්‌ඨානං යථාඤායං සුණාථ මෙ|
      block |පාරාජිකං යං පඨමං දුතියඤ්‌ච තතො පරං|
      block |සඤ්‌චරිත්‌තානුභාසනඤ්‌ච අතිරෙකඤ්‌ච චීවරං|
      block |ලොමානි පදසොධම්‌මො භූතං සංවිධානෙන ච|
      block |ථෙය්‍යදෙසනචොරී ච අනනුඤ්‌ඤාතාය තෙරස|
      block |තෙරසෙතෙ සමුට්‌ඨාන නයා විඤ්‌ඤූහි චින්‌තිතා|
      block |එකෙකස්‌මිං සමුට්‌ඨානෙ සදිසා ඉධ දිස්‌සරෙ|
  block |තෙරසසමුට්‌ඨානං|
  block |පඨමපාරාජිකසමුට්‌ඨානං|
    count |258|
      block |මෙථුනං සුක්‌කසංසග්‌ගො අනියතා පඨමිකා|
      block |පුබ්‌බූපපරිපාචිතා රහො භික්‌ඛුනියා සහ|
      block |සභොජනෙ රහො ද්‌වෙ ච අඞ්‌ගුලි උදකෙ හසං|
      block |පහාරෙ උග්‌ගිරෙ චෙව තෙපඤ්‌ඤාසා ච සෙඛියා|
      block |අධක්‌ඛගාමාවස්‌සුතා තලමට්‌ඨඤ්‌ච සුද්‌ධිකා|
      block |වස්‌සංවුට්‌ඨා ච ඔවාදං නානුබන්‌ධෙ පවත්‌තිනිං|
      block |ඡසත්‌තති ඉමෙ සික්‌ඛා කායමානසිකා කතා|
      block |සබ්‌බෙ එකසමුට්‌ඨානා පඨමං පාරාජිකං යථා|
    stand |පඨමපාරාජිකසමුට්‌ඨානං නිට්‌ඨිතං|
  block |දුතියපාරාජිකසමුට්‌ඨානං|
    count |259|
      block |අදින්‌නං විග්‌ගහුත්‌තරි දුට්‌ඨුල්‌ලා අත්‌තකාමිනං|
      block |අමූලා අඤ්‌ඤභාගියා අනියතා දුතියිකා|
      block |අච්‌ඡින්‌දෙ පරිණාමනෙ මුසා ඔමසපෙසුණා|
      block |දුට්‌ඨුල්‌ලා පථවීඛණෙ භූතං අඤ්‌ඤාය උජ්‌ඣාපෙ|
      block |නික්‌කඩ්‌ඪනං සිඤ්‌චනඤ්‌ච ආමිසහෙතු භුත්‌තාවී|
      block |එහි අනාදරි භිංසා අපනිධෙ ච ජීවිතං|
      block |ජානං සප්‌පාණකං කම්‌මං ඌනසංවාසනාසනා|
      block |සහධම්‌මිකවිලෙඛා මොහො අමූලකෙන ච|
      block |කුක්‌කුච්‌චං ධම්‌මිකං චීවරං දත්‌වා පරිණාමෙය්‍ය පුග්‌ගලෙ|
      block |කිං තෙ අකාලං අච්‌ඡින්‌දෙ දුග්‌ගහී නිරයෙන ච|
      block |ගණං විභඞ්‌ගං දුබ්‌බලං කථිනාඵාසුපස්‌සයං|
      block |අක්‌කොසචණ්‌ඩී මච්‌ඡරී ගබ්‌භිනී ච පායන්‌තියා|
      block |ද්‌වෙවස්‌සං සික්‌ඛා සඞ්‌ඝෙන තයො චෙව ගිහීගතා|
      block |කුමාරිභූතා තිස්‌සො ච ඌනද්‌වාදසසම්‌මතා|
      block |අලං තාව සොකාවාසං ඡන්‌දා අනුවස්‌සා ච ද්‌වෙ|
      block |සික්‌ඛාපදා සත්‌තතිමෙ සමුට්‌ඨානා තිකා කතා|
      block |කායචිත්‌තෙන න වාචා වාචාචිත්‌තං න කායිකං|
      block |තීහි ද්‌වාරෙහි ජායන්‌ති පාරාජිකං දුතියං යථා|
    stand |දුතියපාරාජිකසමුට්‌ඨානං නිට්‌ඨිතං|
  block |සඤ්‌චරිත්‌තසමුට්‌ඨානං|
    count |260|
      block |සඤ්‌චරී කුටි විහාරො ධොවනඤ්‌ච පටිග්‌ගහො|
      block |විඤ්‌ඤත්‌තුත්‌තරි අභිහට්‌ඨුං උභින්‌නං දූතකෙන ච|
      block |කොසියා සුද්‌ධද්‌වෙභාගා ඡබ්‌බස්‌සානි නිසීදනං|
      block |රිඤ්‌චන්‌ති රූපිකා චෙව උභො නානප්‌පකාරකා|
      block |ඌනබන්‌ධනවස්‌සිකා සුත්‌තං විකප්‌පනෙන ච|
      block |ද්‌වාරදානසිබ්‌බානි ච පූවපච්‌චයජොති ච|
      block |රතනං සූචි මඤ්‌චො ච තූලං නිසීදනකණ්‌ඩු ච|
      block |වස්‌සිකා ච සුගතෙන විඤ්‌ඤත්‌ති අඤ්‌ඤං චෙතාපනා|
      block |ද්‌වෙ සඞ්‌ඝිකා මහාජනිකා ද්‌වෙ පුග්‌ගලලහුකා ගරු|
      block |ද්‌වෙ විඝාසා සාටිකා ච සමණචීවරෙන ච|
      block |සමපඤ්‌ඤාසිමෙ ධම්‌මා ඡහි ඨානෙහි ජායරෙ|
      block |කායතො න වාචාචිත්‌තා වාචතො න කායමනා|
      block |කායවාචා න ච චිත්‌තා කායචිත්‌තා න වාචිකා|
      block |වාචාචිත්‌තා න කායෙන තීහි ද්‌වාරෙහි ජායරෙ|
      block |ඡසමුට්‌ඨානිකා එතෙ සඤ්‌චරිත්‌තෙන සාදිසා|
    stand |සඤ්‌චරිත්‌තසමුට්‌ඨානං නිට්‌ඨිතං|
  block |සමනුභාසනාසමුට්‌ඨානං|
    count |261|
      block |භෙදානුවත්‌තදුබ්‌බච දූසදුට්‌ඨුල්‌ලදිට්‌ඨි ච|
      block |ඡන්‌දං උජ්‌ජග්‌ඝිකා ද්‌වෙ ච ද්‌වෙ ච සද්‌දා න බ්‍යාහරෙ|
      block |ඡමා නීචාසනෙ ඨානං පච්‌ඡතො උප්‌පථෙන ච|
      block |වජ්‌ජානුවත්‌තිගහණා ඔසාරෙ පච්‌චාචික්‌ඛනා|
      block |කිස්‌මිං සංසට්‌ඨා ද්‌වෙ වධි විසිබ්‌බෙ දුක්‌ඛිතාය ච|
      block |පුන සංසට්‌ඨා න වූපසමෙ ආරාමඤ්‌ච පවාරණා|
      block |අන්‌වද්‌ධං සහ ජීවිනිං ද්‌වෙ චීවරං අනුබන්‌ධනා|
      block |සත්‌තතිංස ඉමෙ ධම්‌මා කායවාචාය චිත්‌තතො|
      block |සබ්‌බෙ එකසමුට්‌ඨානා සමනුභාසනා යථා|
    stand |සමනුභාසනාසමුට්‌ඨානං නිට්‌ඨිතං|
  block |කථිනසමුට්‌ඨානං|
    count |262|
      block |උබ්‌භතං කථිනං තීණි පඨමං පත්‌තභෙසජ්‌ජං|
      block |අච්‌චෙකං චාපි සාසඞ්‌කං පක්‌කමන්‌තෙන වා දුවෙ|
      block |උපස්‌සයං පරම්‌පරා අනතිරිත්‌තං නිමන්‌තනා|
      block |විකප්‌පං රඤ්‌ඤො විකාලෙ වොසාසාරඤ්‌ඤකෙන ච|
      block |උස්‌සයාසන්‌නිචයඤ්‌ච පුරෙ පච්‌ඡා විකාලෙ ච|
      block |පඤ්‌චාහිකා සඞ්‌කමනී ද්‌වෙපි ආවසථෙන ච|
      block |පසාඛෙ ආසනෙ චෙව තිංස එකූනකා ඉමෙ|
      block |කායවාචා න ච චිත්‌තා තීහි ද්‌වාරෙහි ජායරෙ|
      block |ද්‌විසමුට්‌ඨානිකා සබ්‌බෙ කථිනෙන සහාසමා|
    stand |කථිනසමුට්‌ඨානං නිට්‌ඨිතං|
  block |එළකලොමසමුට්‌ඨානං|
    count |263|
      block |එළකලොමා ද්‌වෙ සෙය්‍යා ආහච්‌ච පිණ්‌ඩභොජනං|
      block |ගණවිකාලසන්‌නිධි දන්‌තපොනෙන චෙලකා|
      block |උය්‍යුත්‌තං සෙනං උය්‍යොධි සුරා ඔරෙන න්‌හායනා|
      block |දුබ්‌බණ්‌ණෙ ද්‌වෙ දෙසනිකා ලසුණුපතිට්‌ඨෙ නච්‌චනා|
      block |න්‌හානමත්‌ථරණං සෙය්‍යා අන්‌තොරට්‌ඨෙ තථා බහි|
      block |අන්‌තොවස්‌සං චිත්‌තාගාරං ආසන්‌දි සුත්‌තකන්‌තනා|
      block |වෙය්‍යාවච්‌චං සහත්‌ථා ච අභික්‌ඛුකාවාසෙන ච|
      block |ඡත්‌තං යානඤ්‌ච සඞ්‌ඝාණිං අලඞ්‌කාරං ගන්‌ධවාසිතං|
      block |භික්‌ඛුනී සික්‌ඛමානා ච සාමණෙරී ගිහිනියා|
      block |අසංකච්‌චිකා ආපත්‌ති චත්‌තාරීසා චතුත්‌තරි|
      block |කායෙන න වාචාචිත්‌තෙන කායචිත්‌තෙන න වාචතො|
      block |ද්‌විසමුට්‌ඨානිකා සබ්‌බෙ සමා එළකලොමිකාති|
    stand |එළකලොමසමුට්‌ඨානං නිට්‌ඨිතං|
  block |පදසොධම්‌මසමුට්‌ඨානං|
    count |264|
      block |පදඤ්‌ඤත්‍ර අසම්‌මතා තථා අත්‌ථඞ්‌ගතෙන ච|
      block |තිරච්‌ඡානවිජ්‌ජා ද්‌වෙ වුත්‌තා අනොකාසො ච පුච්‌ඡනා|
      block |සත්‌ත සික්‌ඛාපදා එතෙ වාචා න කායචිත්‌තතො|
      block |වාචාචිත්‌තෙන ජායන්‌ති න තු කායෙන ජායරෙ|
      block |ද්‌විසමුට්‌ඨානිකා සබ්‌බෙ පදසොධම්‌මසදිසා|
    stand |පදසොධම්‌මසමුට්‌ඨානං නිට්‌ඨිතං|
  block |අද්‌ධානසමුට්‌ඨානං|
    count |265|
      block |අද්‌ධානනාවං පණීතං මාතුගාමෙන සංහරෙ|
      block |ධඤ්‌ඤං නිමන්‌තිතා චෙව අට්‌ඨ ච පාටිදෙසනී|
      block |සික්‌ඛා පන්‌නරස එතෙ කායා න වාචා න මනා|
      block |කායවාචාහි ජායන්‌ති න තෙ චිත්‌තෙන ජායරෙ|
      block |කායචිත්‌තෙන ජායන්‌ති න තෙ ජායන්‌ති වාචතො|
      block |කායවාචාහි චිත්‌තෙන සමුට්‌ඨානා චතුබ්‌බිධා|
      block |පඤ්‌ඤත්‌තා බුද්‌ධඤාණෙන අද්‌ධානෙන සහා සමා|
    stand |අද්‌ධානසමුට්‌ඨානං නිට්‌ඨිතං|
  block |ථෙය්‍යසත්‌ථසමුට්‌ඨානං|
    count |266|
      block |ථෙය්‍යසත්‌ථං උපස්‌සුති සූපවිඤ්‌ඤාපනෙන ච|
      block |රත්‌තිඡන්‌නඤ්‌ච ඔකාසං එතෙ බ්‍යූහෙන සත්‌තමා|
      block |කායචිත්‌තෙන ජායන්‌ති න තෙ ජායන්‌ති වාචතො|
      block |තීහි ද්‌වාරෙහි ජායන්‌ති ද්‌විසමුට්‌ඨානිකා ඉමෙ|
      block |ථෙය්‍යසත්‌ථසමුට්‌ඨානා දෙසිතාදිච්‌චබන්‌ධුනා|
    stand |ථෙය්‍යසත්‌ථසමුට්‌ඨානං නිට්‌ඨිතං|
  block |ධම්‌මදෙසනාසමුට්‌ඨානං|
    count |267|
      block |ඡත්‌තපාණිස්‌ස සද්‌ධම්‌මං න දෙසෙන්‌ති තථාගතා|
      block |එවමෙව දණ්‌ඩපාණිස්‌ස සත්‌ථආවුධපාණිනං|
      block |පාදුකුපාහනා යානං සෙය්‍යපල්‌ලත්‌ථිකාය ච|
      block |වෙඨිතොගුණ්‌ඨිතො චෙව එකාදසමනූනකා|
      block |වාචාචිත්‌තෙන ජායන්‌ති න තෙ ජායන්‌ති කායතො|
      block |සබ්‌බෙ එකසමුට්‌ඨානා සමකා ධම්‌මදෙසනෙ|
    stand |ධම්‌මදෙසනාසමුට්‌ඨානං නිට්‌ඨිතං|
  block |භූතාරොචනසමුට්‌ඨානං|
    count |268|
      block |භූතං කායෙන ජායති න වාචා න ච චිත්‌තතො|
      block |වාචතො ච සමුට්‌ඨාති න කායා න ච චිත්‌තතො|
      block |කායවාචාය ජායති න තු ජායති චිත්‌තතො|
      block |භූතාරොචනකා නාම තීහි ඨානෙහි ජායති|
    stand |භූතාරොචනසමුට්‌ඨානං නිට්‌ඨිතං|
  block |චොරිවුට්‌ඨාපනසමුට්‌ඨානං|
    count |269|
      block |චොරී වාචාය චිත්‌තෙන න තං ජායති කායතො|
      block |ජායති තීහි ද්‌වාරෙහි චොරිවුට්‌ඨාපනං ඉදං|
      block |අකතං ද්‌විසමුට්‌ඨානං ධම්‌මරාජෙන භාසිතං|
    stand |චොරිවුට්‌ඨාපනසමුට්‌ඨානං නිට්‌ඨිතං|
  block |අනනුඤ්‌ඤාතසමුට්‌ඨානං|
    count |270|
      block |අනනුඤ්‌ඤාතං වාචාය න කායා න ච චිත්‌තතො|
      block |ජායති කායවාචාය න තං ජායති චිත්‌තතො|
      block |ජායති වාචාචිත්‌තෙන න තං ජායති කායතො|
      block |ජායති තීහි ද්‌වාරෙහි අකතං චතුඨානිකං|
      block |සමුට්‌ඨානඤ්‌හි සඞ්‌ඛෙපං දස තීණි සුදෙසිතං|
      block |අසම්‌මොහකරං ඨානං නෙත්‌තිධම්‌මානුලොමිකං|
      block |ධාරයන්‌තො ඉමං විඤ්‌ඤූ සමුට්‌ඨානෙ න මුය්‌හතීති|
    stand |අනනුඤ්‌ඤාතසමුට්‌ඨානං නිට්‌ඨිතං|
    stand |සමුට්‌ඨානසීසසඞ්‌ඛෙපො නිට්‌ඨිතො|
