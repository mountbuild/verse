
block |موسم گل آیا ہے یارو کچھ میری تدبیر کرو|
  block
    block |موسم گل آیا ہے یارو کچھ میری تدبیر کرو|
    block |یعنی سایۂ سر و گل میں اب مجھ کو زنجیر کرو|
  block
    block |پیش سعایت کیا جائے ہے حق ہے میری طرف سو ہے|
    block |میں تو چپ بیٹھا ہوں یکسو گر کوئی تقریر کرو|
  block
    block |کان لگا رہتا ہے غیر اس شوخ کماں ابرو کے بہت|
    block |اس تو گناہ عظیم پہ یارو ناک میں اس کی تیر کرو|
  block
    block |پھیر دئیے ہیں دل لوگوں کے مالک نے کچھ میری طرف|
    block |تم بھی ٹک اے آہ و نالہ قلبوں میں تاثیر کرو|
  block
    block |آگے ہی آزردہ ہیں ہم دل ہیں شکستہ ہمارے سب|
    block |حرف رنجش بیچ میں لا کر اور نہ اب دلگیر کرو|
  block
    block |شعر کیے موزوں تو ایسے جن سے خوش ہیں صاحب دل|
    block |روویں کڑھیں جو یاد کریں اب ایسا تم کچھ میرؔ کرو|