
block |رمق ایک جان وبال ہے کوئی دم جو ہے تو عذاب ہے|
  block
    block |رمق ایک جان وبال ہے کوئی دم جو ہے تو عذاب ہے|
    block |دل داغ گشتہ کباب ہے جگر گداختہ آب ہے|
  block
    block |مری خلق محو کلام سب مجھے چھوڑتے ہیں خموش کب|
    block |مرا حرف رشک کتاب ہے مری بات لکھنے کا باب ہے|
  block
    block |جو وہ لکھتا کچھ بھی تو نامہ بر کوئی رہتی منہ میں ترے نہاں|
    block |تری خامشی سے یہ نکلے ہے کہ جواب خط کا جواب ہے|
  block
    block |رہے حال دل کا جو ایک سا تو رجوع کرتے کہیں بھلا|
    block |سو تو یہ کبھو ہمہ داغ ہے کبھو نیم سوز کباب ہے|
  block
    block |کہیں گے کہو تمہیں لوگ کیا یہی آرسی یہی تم سدا|
    block |نہ کسو کی تم کو ہے ٹک حیا نہ ہمارے منہ سے حجاب ہے|
  block
    block |چلو میکدے میں بسر کریں کہ رہی ہے کچھ برکت وہیں|
    block |لب نا توواں کا کباب ہے دم آب واں کا شراب ہے|
  block
    block |نہیں کھلتیں آنکھیں تمہاری ٹک کہ مآل پر بھی نظر کرو|
    block |یہ جو وہم کی سی نمود ہے اسے خوب دیکھو تو خواب ہے|
  block
    block |گئے وقت آتے ہیں ہاتھ کب ہوئے ہیں گنوا کے خراب سب|
    block |تجھے کرنا ہووے سو کر تو اب کہ یہ عمر برق شتاب ہے|
  block
    block |کبھو لطف سے نہ سخن کیا کبھو بات کہہ نہ لگا لیا|
    block |یہی لحظہ لحظہ خطاب ہے وہی لمحہ لمحہ عتاب ہے|
  block
    block |تو جہاں کے بحر عمیق میں سر پر ہوا نہ بلند کر|
    block |کہ یہ پنج روزہ جو بود ہے کسو موج پر کا حباب ہے|
  block
    block |رکھو آرزو مئے خام کی کرو گفتگو خط جام کی|
    block |کہ سیاہ کاروں سے حشر میں نہ حساب ہے نہ کتاب ہے|
  block
    block |مرا شور سن کے جو لوگوں نے کیا پوچھنا تو کہے ہے کیا|
    block |جسے میرؔ کہتے ہیں صاحبو یہ وہی تو خانہ خراب ہے|