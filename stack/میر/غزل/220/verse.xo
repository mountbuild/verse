
block |بغیر دل کہ یہ قیمت ہے سارے عالم کی|
  block
    block |بغیر دل کہ یہ قیمت ہے سارے عالم کی|
    block |کسو سے کام نہیں رکھتی جنس آدم کی|
  block
    block |کوئی ہو محرم شوخی ترا تو میں پوچھوں|
    block |کہ بزم عیش جہاں کیا سمجھ کے برہم کی|
  block
    block |ہمیں تو باغ کی تکلیف سے معاف رکھو|
    block |کہ سیر و گشت نہیں رسم اہل ماتم کی|
  block
    block |تنک تو لطف سے کچھ کہہ کہ جاں بہ لب ہوں میں|
    block |رہی ہے بات مری جان اب کوئی دم کی|
  block
    block |گزرنے کو تو کج و واکج اپنی گزرے ہے|
    block |جفا جو ان نے بہت کی تو کچھ وفا کم کی|
  block
    block |گھرے ہیں درد و الم میں فراق کے ایسے|
    block |کہ صبح عید بھی یاں شام ہے محرم کی|
  block
    block |قفس میں میرؔ نہیں جوش داغ سینے پر|
    block |ہوس نکالی ہے ہم نے بھی گل کے موسم کی|