
block |مت ہو مغرور اے کہ تجھ میں زور ہے|
  block
    block |مت ہو مغرور اے کہ تجھ میں زور ہے|
    block |یاں سلیماں کے مقابل مور ہے|
  block
    block |مر گئے پر بھی ہے صولت فقر کی|
    block |چشم شیر اپنا چراغ گور ہے|
  block
    block |جب سے کاغذ باد کا ہے شوق اسے|
    block |ایک عالم اس کے اوپر ڈور ہے|
  block
    block |رہنمائی شیخ سے مت چشم رکھ|
    block |وائے وہ جس کا عصا کش کور ہے|
  block
    block |لے ہی جاتی ہے زر گل کو اڑا|
    block |صبح کی بھی باؤ بادی چور ہے|
  block
    block |دل کھنچے جاتے ہیں سارے اس طرف|
    block |کیونکے کہیے حق ہماری اور ہے|
  block
    block |تھا بلا ہنگامہ آرا میرؔ بھی|
    block |اب تلک گلیوں میں اس کا شور ہے|