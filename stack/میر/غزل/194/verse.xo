
block |ویسا کہاں ہے ہم سے جیسا کہ آگے تھا تو|
  block
    block |ویسا کہاں ہے ہم سے جیسا کہ آگے تھا تو|
    block |اوروں سے مل کے پیارے کچھ اور ہو گیا تو|
  block
    block |چالیں تمام بے ڈھب باتیں فریب ہیں سب|
    block |حاصل کہ اے شکر لب اب وہ نہیں رہا تو|
  block
    block |جاتے نہیں اٹھائے یہ شور ہر سحر کے|
    block |یا اب چمن میں بلبل ہم ہی رہیں گے یا تو|
  block
    block |آ ابر ایک دو دم آپس میں رکھیں صحبت|
    block |کڑھنے کو ہوں میں آندھی رونے کو ہے بلا تو|
  block
    block |تقریب پر بھی تو تو پہلو تہی کرے ہے|
    block |دس بار عید آئی کب کب گلے ملا تو|
  block
    block |تیرے دہن سے اس کو نسبت ہو کچھ تو کہیے|
    block |گل گو کرے ہے دعویٰ خاطر میں کچھ نہ لا تو|
  block
    block |دل کیونکے راست آوے دعواے آشنائی|
    block |دریائے حسن وہ مہ کشتی بکف گدا تو|
  block
    block |ہر فرد یاس ابھی سے دفتر ہے تجھ گلے کا|
    block |ہے قہر جب کہ ہوگا حرفوں سے آشنا تو|
  block
    block |عالم ہے شوق کشتۂ خلقت ہے تیری رفتہ|
    block |جانوں کی آرزو تو آنکھوں کا مدعا تو|
  block
    block |منہ کریے جس طرف کو سو ہی تری طرف ہے|
    block |پر کچھ نہیں ہے پیدا کیدھر ہے اے خدا تو|
  block
    block |آتی بہ خود نہیں ہے باد بہار اب تک|
    block |دو گام تھا چمن میں ٹک ناز سے چلا تو|
  block
    block |کم میری اور آنا کم آنکھ کا ملانا|
    block |کرنے سے یہ ادائیں ہے مدعا کہ جا تو|
  block
    block |گفت و شنود اکثر میرے ترے رہے ہے|
    block |ظالم معاف رکھیو میرا کہا سنا تو|
  block
    block |کہہ سانجھ کے موئے کو اے میرؔ روئیں کب تک|
    block |جیسے چراغ مفلس اک دم میں جل بجھا تو|