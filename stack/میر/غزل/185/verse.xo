
block |چاک پر چاک ہوا جوں جوں سلایا ہم نے|
  block
    block |چاک پر چاک ہوا جوں جوں سلایا ہم نے|
    block |اس گریباں ہی سے اب ہاتھ اٹھایا ہم نے|
  block
    block |حسرت لطف عزیزان چمن جی میں رہی|
    block |سر پہ دیکھا نہ گل و سرو کا سایہ ہم نے|
  block
    block |جی میں تھا عرش پہ جا باندھئے تکیہ لیکن|
    block |بسترہ خاک ہی میں اب تو بچھایا ہم نے|
  block
    block |بعد یک عمر کہیں تم کو جو تنہا پایا|
    block |ڈرتے ڈرتے ہی کچھ احوال سنایا ہم نے|
  block
    block |یاں فقط ریختہ ہی کہنے نہ آئے تھے ہم|
    block |چار دن یہ بھی تماشا سا دکھایا ہم نے|
  block
    block |بارے کل باغ میں جا مرغ چمن سے مل کر|
    block |خوبی گل کا مزہ خوب اڑایا ہم نے|
  block
    block |تازگی داغ کی ہر شام کو بے ہیچ نہیں|
    block |آہ کیا جانے دیا کس کا بجھایا ہم نے|
  block
    block |دشت و کہسار میں سر مار کے چندے تجھ بن|
    block |قیس و فرہاد کو پھر یاد دلایا ہم نے|
  block
    block |بیکلی سے دل بیتاب کی مر گزرے تھے|
    block |سو تہ خاک بھی آرام نہ پایا ہم نے|
  block
    block |یہ ستم تازہ ہوا اور کہ پائیز میں میرؔ|
    block |دل خس و خار سے ناچار لگایا ہم نے|