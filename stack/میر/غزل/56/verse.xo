
block |آج کل بے قرار ہیں ہم بھی|
  block
    block |آج کل بے قرار ہیں ہم بھی|
    block |بیٹھ جا چلنے ہار ہیں ہم بھی|
  block
    block |آن میں کچھ ہیں آن میں کچھ ہیں|
    block |تحفۂ روزگار ہیں ہم بھی|
  block
    block |منا گریہ نہ کر تو اے ناصح|
    block |اس میں بے اختیار ہیں ہم بھی|
  block
    block |درپئے جان ہے قراول مرگ|
    block |کسو کے تو شکار ہیں ہم بھی|
  block
    block |نالے کریو سمجھ کے اے بلبل|
    block |باغ میں یک کنار ہیں ہم بھی|
  block
    block |مدعی کو شراب ہم کو زہر|
    block |عاقبت دوست دار ہیں ہم بھی|
  block
    block |مضطرب گریہ ناک ہے یہ گل|
    block |برق ابر بہار ہیں ہم بھی|
  block
    block |گر زخود رفتہ ہیں ترے نزدیک|
    block |اپنے تو یادگار ہیں ہم بھی|
  block
    block |میرؔ نام اک جواں سنا ہوگا|
    block |اسی عاشق کے یار ہیں ہم بھی|