
block |کیا کہیے کیا رکھیں ہیں ہم تجھ سے یار خواہش|
  block
    block |کیا کہیے کیا رکھیں ہیں ہم تجھ سے یار خواہش|
    block |یک جان و صد تمنا، یک دل ہزار خواہش|
  block
    block |لے ہاتھ میں قفس ٹک صیاد چل چمن تک|
    block |مدت سے ہے ہمیں بھی سیر بہار خواہش|
  block
    block |نے کچھ گنہ ہے دل کا نے جرم چشم اس میں|
    block |رکھتی ہے ہم کو اتنا بے اختیار خواہش|
  block
    block |حالانکہ عمر ساری مایوس گزری تس پر|
    block |کیا کیا رکھیں ہیں اس کے امیدوار خواہش|
  block
    block |غیرت سے دوستی کی کس کس سے ہو جے دشمن|
    block |رکھتا ہے یاری ہی کی سارا دیار خواہش|
  block
    block |ہم مہر و رز کیوں کر خالی ہوں آرزو سے|
    block |شیوہ یہی تمنا فن و شعار خواہش|
  block
    block |اٹھتی ہے موج ہر یک آغوش ہی کی صورت|
    block |دریا کو ہے یہ کس کا بوس و کنار خواہش|
  block
    block |صد رنگ جلوہ گر ہے ہر جادہ غیرت گل|
    block |عاشق کی ایک پاوے کیوں کر قرار خواہش|
  block
    block |یک بار بر نہ آئے اس سے امید دل کی|
    block |اظہار کرتے کب تک یوں بار بار خواہش|
  block
    block |کرتے ہیں سب تمنا پر میرؔ جی نہ اتنی|
    block |رکھے گی مار تم کو پایان کار خواہش|