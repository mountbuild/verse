
block |برقع اٹھا تھا رخ سے مرے بد گمان کا|
  block
    block |برقع اٹھا تھا رخ سے مرے بد گمان کا|
    block |دیکھا تو اور رنگ ہے سارے جہان کا|
  block
    block |مت مانیو کہ ہوگا یہ بے درد اہل دیں|
    block |گر آوے شیخ پہن کے جامہ قرآن کا|
  block
    block |خوبی کو اس کے چہرے کی کیا پہنچے آفتاب|
    block |ہے اس میں اس میں فرق زمین آسمان کا|
  block
    block |ابلہ ہے وہ جو ہووے خریدار گل رخاں|
    block |اس سودے میں صریح ہے نقصان جان کا|
  block
    block |کچھ اور گاتے ہیں جو رقیب اس کے روبرو|
    block |دشمن ہیں میری جان کے یہ جی ہے تان کا|
  block
    block |تسکین اس کی تب ہوئی جب چپ مجھے لگی|
    block |مت پوچھ کچھ سلوک مرے بد زبان کا|
  block
    block |یاں بلبل اور گل پہ تو عبرت سے آنکھ کھول|
    block |گل گشت سرسری نہیں اس گلستان کا|
  block
    block |گل یادگار چہرۂ خوباں ہے بے خبر|
    block |مرغ چمن نشاں ہے کسو خوش زبان کا|
  block
    block |تو برسوں میں کہے ہے ملوں گا میں میرؔ سے|
    block |یاں کچھ کا کچھ ہے حال ابھی اس جوان کا|