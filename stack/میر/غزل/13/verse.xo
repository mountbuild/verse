
block |غم رہا جب تک کہ دم میں دم رہا|
  block
    block |غم رہا جب تک کہ دم میں دم رہا|
    block |دل کے جانے کا نہایت غم رہا|
  block
    block |حسن تھا تیرا بہت عالم فریب|
    block |خط کے آنے پر بھی اک عالم رہا|
  block
    block |دل نہ پہنچا گوشۂ داماں تلک|
    block |قطرۂ خوں تھا مژہ پر جم رہا|
  block
    block |سنتے ہیں لیلیٰ کے خیمے کو سیاہ|
    block |اس میں مجنوں کا مگر ماتم رہا|
  block
    block |جامۂ احرام زاہد پر نہ جا|
    block |تھا حرم میں لیک نامحرم رہا|
  block
    block |زلفیں کھولیں تو تو ٹک آیا نظر|
    block |عمر بھر یاں کام دل برہم رہا|
  block
    block |اس کے لب سے تلخ ہم سنتے رہے|
    block |اپنے حق میں آب حیواں سم رہا|
  block
    block |میرے رونے کی حقیقت جس میں تھی|
    block |ایک مدت تک وہ کاغذ نم رہا|
  block
    block |صبح پیری شام ہونے آئی میرؔ|
    block |تو نہ چیتا یاں بہت دن کم رہا|