
block |شہر سے یار سوار ہوا جو سواد میں خوب غبار ہے آج|
  block
    block |شہر سے یار سوار ہوا جو سواد میں خوب غبار ہے آج|
    block |دشتی وحش و طیر اس کے سر تیزی ہی میں شکار ہے آج|
  block
    block |بر افروختہ رخ ہے اس کا کس خوبی سے مستی میں|
    block |پی کے شراب شگفتہ ہوا ہے اس نو گل پہ بہار ہے آج|
  block
    block |اس کا بحر حسن سراسر اوج و موج و تلاطم ہے|
    block |شوق کی اپنے نگاہ جہاں تک جاوے بوس و کنار ہے آج|
  block
    block |آنکھیں اس کی لال ہوئیں ہیں اور چلے جاتے ہیں سر|
    block |رات کو دارو پی سویا تھا اس کا صبح خمار ہے آج|
  block
    block |گھر آئے ہو فقیروں کے تو آؤ بیٹھو لطف کرو|
    block |کیا ہے جان بن اپنے کنے سو ان قدموں پہ نثار ہے آج|
  block
    block |کیا پوچھو ہو سانجھ تلک پہلو میں کیا کیا تڑپا ہے|
    block |کل کی نسبت دل کو ہمارے بارے کچھ تو قرار ہے آج|
  block
    block |خوب جو آنکھیں کھول کے دیکھا شاخ گل سا نظر آیا|
    block |ان رنگوں پھولوں میں ملا کچھ محو جلوۂ یار ہے آج|
  block
    block |جذب عشق جدھر چاہے لے جائے ہے محمل لیلیٰ کا|
    block |یعنی ہاتھ میں مجنوں کے ناقے کی اس کے مہار ہے آج|
  block
    block |رات کا پہنا ہار جو اب تک دن کو اتارا ان نے نہیں|
    block |شاید میرؔ جمال گل بھی اس کے گلے کا ہار ہے آج|