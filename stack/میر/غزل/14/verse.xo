
block |ہمارے آگے ترا جب کسو نے نام لیا|
  block
    block |ہمارے آگے ترا جب کسو نے نام لیا|
    block |دل ستم زدہ کو ہم نے تھام تھام لیا|
  block
    block |قسم جو کھائیے تو طالع زلیخا کی|
    block |عزیز مصر کا بھی صاحب اک غلام لیا|
  block
    block |خراب رہتے تھے مسجد کے آگے مے خانے|
    block |نگاہ مست نے ساقی کی انتقام لیا|
  block
    block |وہ کج روش نہ ملا راستے میں مجھ سے کبھی|
    block |نہ سیدھی طرح سے ان نے مرا سلام لیا|
  block
    block |مزا دکھاویں گے بے رحمی کا تری صیاد|
    block |گر اضطراب اسیری نے زیر دام لیا|
  block
    block |مرے سلیقے سے میری نبھی محبت میں|
    block |تمام عمر میں ناکامیوں سے کام لیا|
  block
    block |اگرچہ گوشہ گزیں ہوں میں شاعروں میں میرؔ|
    block |پہ میرے شور نے روئے زمیں تمام لیا|