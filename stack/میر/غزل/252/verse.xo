
block |دل پہنچا ہلاکی کو نپٹ کھینچ کسالا|
  block
    block |دل پہنچا ہلاکی کو نپٹ کھینچ کسالا|
    block |لے یار مرے سلمہ اللہ تعالی|
  block
    block |کچھ میں نہیں اس دل کی پریشانی کا باعث|
    block |برہم ہی مرے ہاتھ لگا تھا یہ رسالا|
  block
    block |معمور شرابوں سے کبابوں سے ہے سب دیر|
    block |مسجد میں ہے کیا شیخ پیالہ نہ نوالا|
  block
    block |گزرے ہے لہو واں سر ہر خار سے اب تک|
    block |جس دشت میں پھوٹا ہے مرے پاؤں کا چھالا|
  block
    block |گر قصد ادھر کا ہے تو ٹک دیکھ کے آنا|
    block |یہ دیر ہے زہاد نہ ہو خانۂ خالا|
  block
    block |جس گھر میں ترے جلوے سے ہو چاندنی کا فرش|
    block |واں چادر مہتاب ہے مکڑی کا سا جالا|
  block
    block |دشمن نہ کدورت سے مرے سامنے ہو جو|
    block |تلوار کے لڑنے کو مرے کیجو حوالہ|
  block
    block |ناموس مجھے صافی طینت کی ہے ورنہ|
    block |رستم نے مری تیغ کا حملہ نہ سنبھالا|
  block
    block |دیکھے ہے مجھے دیدۂ پر خشم سے وہ میرؔ|
    block |میرے ہی نصیبوں میں تھا یہ زہر کا پیالا|