
block |غالب کہ یہ دل خستہ شب ہجر میں مر جائے|
  block
    block |غالب کہ یہ دل خستہ شب ہجر میں مر جائے|
    block |یہ رات نہیں وہ جو کہانی میں گزر جائے|
  block
    block |ہے طرفہ مفتن نگہ اس آئنہ رو کی|
    block |اک پل میں کرے سینکڑوں خوں اور مکر جائے|
  block
    block |نے بت کدہ ہے منزل مقصود نہ کعبہ|
    block |جو کوئی تلاشی ہو ترا آہ کدھر جائے|
  block
    block |ہر صبح تو خورشید ترے منہ پہ چڑھے ہے|
    block |ایسا نہ ہو یہ سادہ کہیں جی سے اتر جائے|
  block
    block |یاقوت کوئی ان کو کہے ہے کوئی گلبرگ|
    block |ٹک ہونٹ ہلا تو بھی کہ اک بات ٹھہر جائے|
  block
    block |ہم تازہ شہیدوں کو نہ آ دیکھنے نازاں|
    block |دامن کی تری زہ کہیں لوہو میں نہ بھر جائے|
  block
    block |گریے کو مرے دیکھ ٹک اک شہر کے باہر|
    block |اک سطح ہے پانی کا جہاں تک کہ نظر جائے|
  block
    block |مت بیٹھ بہت عشق کے آزردہ دلوں میں|
    block |نالہ کسو مظلوم کا تاثیر نہ کر جائے|
  block
    block |اس ورطے سے تختہ جو کوئی پہنچے کنارے|
    block |تو میرؔ وطن میرے بھی شاید یہ خبر جائے|