
block |کیا مرے آنے پہ تو اے بت مغرور گیا|
  block
    block |کیا مرے آنے پہ تو اے بت مغرور گیا|
    block |کبھی اس راہ سے نکلا تو تجھے گھور گیا|
  block
    block |لے گیا صبح کے نزدیک مجھے خواب اے وائے|
    block |آنکھ اس وقت کھلی قافلہ جب دور گیا|
  block
    block |گور سے نالے نہیں اٹھتے تو نے اگتی ہے|
    block |جی گیا پر نہ ہمارا سر پر شور گیا|
  block
    block |چشم خوں بستہ سے کل رات لہو پھر ٹپکا|
    block |ہم نے جانا تھا کہ بس اب تو یہ ناسور گیا|
  block
    block |ناتواں ہم ہیں کہ ہیں خاک گلی کی اس کی|
    block |اب تو بے طاقتی سے دل کا بھی مقدور گیا|
  block
    block |لے کہیں منہ پہ نقاب اپنے کہ اے غیرت صبح|
    block |شمع کے چہرۂ رخشاں سے تو اب نور گیا|
  block
    block |نالۂ میرؔ نہیں رات سے سنتے ہم لوگ|
    block |کیا ترے کوچے سے اے شوخ وہ رنجور گیا|