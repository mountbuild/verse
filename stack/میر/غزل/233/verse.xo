
block |کہاں تک غیر جاسوسی کے لینے کو لگا آوے|
  block
    block |کہاں تک غیر جاسوسی کے لینے کو لگا آوے|
    block |الٰہی اس بلائے ناگہاں پر بھی بلا آوے|
  block
    block |رکا جاتا ہے جی اندر ہی اندر آج گرمی سے|
    block |بلا سے چاک ہی ہو جاوے سینہ ٹک ہوا آوے|
  block
    block |ترا آنا ہی اب مرکوز ہے ہم کو دم آخر|
    block |یہ جی صدقے کیا تھا پھر نہ آوے تن میں یا آوے|
  block
    block |یہ رسم آمد و رفت دیار عشق تازہ ہے|
    block |ہنسی وہ جائے میری اور رونا یوں چلا آوے|
  block
    block |اسیری نے چمن سے میری دل گرمی کو دھو ڈالا|
    block |وگرنہ برق جا کر آشیاں میرا جلا آوے|
  block
    block |امید رحم ان سے سخت نافہمی ہے عاشق کی|
    block |یہ بت سنگیں دلی اپنی نہ چھوڑیں گر خدا آوے|
  block
    block |یہ فن عشق ہے آوے اسے طینت میں جس کی ہو|
    block |تو زاہد پیر نا بالغ ہے بے تہ تجھ کو کیا آوے|
  block
    block |ہمارے دل میں آنے سے تکلف غم کو بے جا ہے|
    block |یہ دولت خانہ ہے اس کا وہ جب چاہے چلا آوے|
  block
    block |برنگ بوئے غنچہ عمر اک ہی رنگ میں گزرے|
    block |میسر میرؔ صاحب گر دل بے مدعا آوے|