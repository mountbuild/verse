
block |جب سے اس بے وفا نے بال رکھے|
  block
    block |جب سے اس بے وفا نے بال رکھے|
    block |صید بندوں نے جال ڈال رکھے|
  block
    block |ہاتھ کیا آوے وہ کمر ہے ہیچ|
    block |یوں کوئی جی میں کچھ خیال رکھے|
  block
    block |رہرو راہ خوفناک عشق|
    block |چاہیے پاؤں کو سنبھال رکھے|
  block
    block |پہنچے ہر اک نہ درد کو میرے|
    block |وہ ہی جانے جو ایسا حال رکھے|
  block
    block |ایسے زر دوست ہو تو خیر ہے اب|
    block |ملیے اس سے جو کوئی مال رکھے|
  block
    block |بحث ہے ناقصوں سے کاش فلک|
    block |مجھ کو اس زمرے سے نکال رکھے|
  block
    block |سمجھے انداز شعر کو میرے|
    block |میرؔ کا سا اگر کمال رکھے|