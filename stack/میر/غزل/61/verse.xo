
block |اب نہیں سینے میں میرے جائے داغ|
  block
    block |اب نہیں سینے میں میرے جائے داغ|
    block |سوز دل سے داغ ہے بالائے داغ|
  block
    block |دل جلا آنکھیں جلیں جی جل گیا|
    block |عشق نے کیا کیا ہمیں دکھلائے داغ|
  block
    block |دل جگر جل کر ہوئے ہیں دونوں ایک|
    block |درمیاں آیا ہے جب سے پائے داغ|
  block
    block |منفعل ہیں لالہ و شمع و چراغ|
    block |ہم نے بھی کیا عاشقی میں کھائے داغ|
  block
    block |وہ نہیں اب میرؔ جو چھاتی جلے|
    block |کھا گیا سارے جگر کو ہائے داغ|