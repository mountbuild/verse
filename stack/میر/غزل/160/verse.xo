
block |کعبے میں جاں بہ لب تھے ہم دوریٔ بتاں سے|
  block
    block |کعبے میں جاں بہ لب تھے ہم دوریٔ بتاں سے|
    block |آئے ہیں پھر کے یارو اب کے خدا کے ہاں سے|
  block
    block |تصویر کے سے طائر خاموش رہتے ہیں ہم|
    block |جی کچھ اچٹ گیا ہے اب نالہ و فغاں سے|
  block
    block |جب کوندتی ہے بجلی تب جانب گلستاں|
    block |رکھتی ہے چھیڑ میرے خاشاک آشیاں سے|
  block
    block |کیا خوبی اس کے منہ کی اے غنچہ نقل کریے|
    block |تو تو نہ بول ظالم بو آتی ہے وہاں سے|
  block
    block |آنکھوں ہی میں رہے ہو دل سے نہیں گئے ہو|
    block |حیران ہوں یہ شوخی آئی تمہیں کہاں سے|
  block
    block |سبزان باغ سارے دیکھے ہوئے ہیں اپنے|
    block |دلچسپ کاہے کو ہیں اس بے وفا جواں سے|
  block
    block |کی شست و شوبدن کی جس دن بہت سی ان نے|
    block |دھوئے تھے ہاتھ میں نے اس دن ہی اپنی جاں سے|
  block
    block |خاموشی ہی میں ہم نے دیکھی ہے مصلحت اب|
    block |ہر یک سے حال دل کا مدت کہا زباں سے|
  block
    block |اتنی بھی بد مزاجی ہر لحظہ میرؔ تم کو|
    block |الجھاؤ ہے زمیں سے جھگڑا ہے آسماں سے|