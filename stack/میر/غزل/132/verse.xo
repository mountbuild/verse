
block |فلک کرنے کے قابل آسماں ہے|
  block
    block |فلک کرنے کے قابل آسماں ہے|
    block |کہ یہ پیرانہ سر جاہل جواں ہے|
  block
    block |گئے ان قافلوں سے بھی اٹھی گرد|
    block |ہماری خاک کیا جانیں کہاں ہے|
  block
    block |بہت نا مہرباں رہتا ہے یعنی|
    block |ہمارے حال پر کچھ مہرباں ہے|
  block
    block |ہمیں جس جائے کل غش آ گیا تھا|
    block |وہیں شاید کہ اس کا آستاں ہے|
  block
    block |مژہ ہر اک ہے اس کی تیز ناوک|
    block |خمیدہ بھوں جو ہے زوریں کماں ہے|
  block
    block |اسے جب تک ہے تیر اندازی کا شوق|
    block |زبونی پر مری خاطر نشاں ہے|
  block
    block |چلی جاتی ہے دھڑکوں ہی میں جاں بھی|
    block |یہیں سے کہتے ہیں جاں کو رواں ہے|
  block
    block |اسی کا دم بھرا کرتے رہیں گے|
    block |بدن میں اپنے جب تک نیم جاں ہے|
  block
    block |پڑا ہے پھول گھر میں کاہے کو میرؔ|
    block |جھمک ہے گل کی برق آشیاں ہے|