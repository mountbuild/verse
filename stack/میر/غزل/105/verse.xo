
block |تیرا رخ مخطط قرآن ہے ہمارا|
  block
    block |تیرا رخ مخطط قرآن ہے ہمارا|
    block |بوسہ بھی لیں تو کیا ہے ایمان ہے ہمارا|
  block
    block |گر ہے یہ بے قراری تو رہ چکا بغل میں|
    block |دو روز دل ہمارا مہمان ہے ہمارا|
  block
    block |ہیں اس خراب دل سے مشہور شہر خوباں|
    block |اس ساری بستی میں گھر ویران ہے ہمارا|
  block
    block |مشکل بہت ہے ہم سا پھر کوئی ہاتھ آنا|
    block |یوں مارنا تو پیارے آسان ہے ہمارا|
  block
    block |ادریس و خضر و عیسیٰ قاتل سے ہم چھڑائے|
    block |ان خوں گرفتگاں پر احسان ہے ہمارا|
  block
    block |ہم وے ہیں سن رکھو تم مر جائیں رک کے یکجا|
    block |کیا کوچہ کوچہ پھرنا عنوان ہے ہمارا|
  block
    block |ہیں صید گہ کے میری صیاد کیا نہ دھڑکے|
    block |کہتے ہیں صید جو ہے بے جان ہے ہمارا|
  block
    block |کرتے ہیں باتیں کس کس ہنگامے کی یہ زاہد|
    block |دیوان حشر گویا دیوان ہے ہمارا|
  block
    block |خورشید رو کا پرتو آنکھوں میں روز ہے گا|
    block |یعنی کہ شرق رویہ دالان ہے ہمارا|
  block
    block |ماہیت دو عالم کھاتی پھرے ہے غوطے|
    block |یک قطرہ خون یہ دل طوفان ہے ہمارا|
  block
    block |نالے میں اپنے ہر شب آتے ہیں ہم بھی پنہاں|
    block |غافل تری گلی میں مندان ہے ہمارا|
  block
    block |کیا خانداں کا اپنے تجھ سے کہیں تقدس|
    block |روح القدس اک ادنیٰ دربان ہے ہمارا|
  block
    block |کرتا ہے کام وہ دل جو عقل میں نہ آوے|
    block |گھر کا مشیر کتنا نادان ہے ہمارا|
  block
    block |جی جا نہ آہ ظالم تیرا ہی تو ہے سب کچھ|
    block |کس منہ سے پھر کہیں جی قربان ہے ہمارا|
  block
    block |بنجر زمین دل کی ہے میرؔ ملک اپنی|
    block |پر داغ سینہ مہر فرمان ہے ہمارا|