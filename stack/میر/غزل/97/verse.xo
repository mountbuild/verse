
block |بزم میں جو ترا ظہور نہیں|
  block
    block |بزم میں جو ترا ظہور نہیں|
    block |شمع روشن کے منہ پہ نور نہیں|
  block
    block |کتنی باتیں بنا کے لاؤں ایک|
    block |یاد رہتی ترے حضور نہیں|
  block
    block |خوب پہچانتا ہوں تیرے تئیں|
    block |اتنا بھی تو میں بے شعور نہیں|
  block
    block |قتل ہی کر کہ اس میں راحت ہے|
    block |لازم اس کام میں مرور نہیں|
  block
    block |فکر مت کر ہمارے جینے کا|
    block |تیرے نزدیک کچھ یہ دور نہیں|
  block
    block |پھر جئیں گے جو تجھ سا ہے جاں بخش|
    block |ایسا جینا ہمیں ضرور نہیں|
  block
    block |عام ہے یار کی تجلی میرؔ|
    block |خاص موسیٰ و کوہ طور نہیں|