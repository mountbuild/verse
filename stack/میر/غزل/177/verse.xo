
block |گزر جان سے اور ڈر کچھ نہیں|
  block
    block |گزر جان سے اور ڈر کچھ نہیں|
    block |رہ عشق میں پھر خطر کچھ نہیں|
  block
    block |ہے اب کام دل جس پہ موقوف تو|
    block |وہ نالہ کہ جس میں اثر کچھ نہیں|
  block
    block |ہوا مائل اس سرو کا دل مرا|
    block |بجز جور جس سے ثمر کچھ نہیں|
  block
    block |نہ کر اپنے محووں کا ہرگز سراغ|
    block |گئے گزرے بس اب خبر کچھ نہیں|
  block
    block |تری ہو چکی خشک مژگاں کی سب|
    block |لہو اب جگر میں مگر کچھ نہیں|
  block
    block |حیا سے نہیں پشت پا پر وہ چشم|
    block |مرا حال مد نظر کچھ نہیں|
  block
    block |کروں کیونکے انکار عشق آہ میں|
    block |یہ رونا بھلا کیا ہے گر کچھ نہیں|
  block
    block |کمر اس کی رشک رگ جاں ہے میرؔ|
    block |غرض اس سے باریک تر کچھ نہیں|