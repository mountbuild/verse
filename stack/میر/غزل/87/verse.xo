
block |عشق کیا کیا آفتیں لاتا رہا|
  block
    block |عشق کیا کیا آفتیں لاتا رہا|
    block |آخر اب دوری میں جی جاتا رہا|
  block
    block |مہر و مہ گل پھول سب تھے پر ہمیں|
    block |چہرئی چہرہ ہی وہ بھاتا رہا|
  block
    block |دل ہوا کب عشق کی رہ کا دلیل|
    block |میں تو خود گم ہی اسے پاتا رہا|
  block
    block |منہ دکھاتا برسوں وہ خوش رو نہیں|
    block |چاہ کا یوں کب تلک ناتا رہا|
  block
    block |کچھ نہ میں سمجھا جنون و عشق میں|
    block |دیر ناصح مجھ کو سمجھاتا رہا|
  block
    block |داغ تھا جو سر پہ میرے شمع ساں|
    block |پاؤں تک مجھ کو وہی کھاتا رہا|
  block
    block |کیسے کیسے رک گئے ہیں میرؔ ہم|
    block |مدتوں منہ تک جگر آتا رہا|