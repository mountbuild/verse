
block |خط سے وہ زور صفائے حسن اب کم ہو گیا|
  block
    block |خط سے وہ زور صفائے حسن اب کم ہو گیا|
    block |چاہ یوسف تھا ذقن سو چاہ رستم ہو گیا|
  block
    block |سینہ کوبی سنگ سے دل خون ہونے میں رہی|
    block |حق بہ جانب تھا ہمارے سخت ماتم ہو گیا|
  block
    block |ایک سا عالم نہیں رہتا ہے اس عالم کے بیچ|
    block |اب جہاں کوئی نہیں یاں ایک عالم ہو گیا|
  block
    block |آنکھ کے لڑتے تری آشوب سا برپا ہوا|
    block |زلف کے درہم ہوئے اک جمع برہم ہو گیا|
  block
    block |اس لب جاں بخش کی حسرت نے مارا جان سے|
    block |آب حیواں یمن طالع سے مرے سم ہو گیا|
  block
    block |وقت تب تک تھا تو سجدہ مسجدوں میں کفر تھا|
    block |فائدہ اب جب کہ قد محراب سا خم ہو گیا|
  block
    block |عشق ان شہری غزالوں کا جنوں کو اب کھنچا|
    block |وحشت دل بڑھ گئی آرام جاں رم ہو گیا|
  block
    block |جی کھنچے جاتے ہیں فرط شوق سے آنکھوں کی اور|
    block |جن نے دیکھا ایک دم اس کو سو بے دم ہو گیا|
  block
    block |ہم نے جو کچھ اس سے دیکھا سو خلاف چشم داشت|
    block |اپنا عزرائیل وہ جان مجسم ہو گیا|
  block
    block |کیا کہوں کیا طرحیں بدلیں چاہ نے آخر کو میرؔ|
    block |تھا گرہ جو درد چھاتی میں سو اب غم ہو گیا|