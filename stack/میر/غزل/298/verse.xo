
block |نہیں وسواس جی گنوانے کے|
  block
    block |نہیں وسواس جی گنوانے کے|
    block |ہائے رے ذوق دل لگانے کے|
  block
    block |میرے تغییر حال پر مت جا|
    block |اتفاقات ہیں زمانے کے|
  block
    block |دم آخر ہی کیا نہ آنا تھا|
    block |اور بھی وقت تھے بہانے کے|
  block
    block |اس کدورت کو ہم سمجھتے ہیں|
    block |ڈھب ہیں یہ خاک میں ملانے کے|
  block
    block |بس ہیں دو برگ گل قفس میں صبا|
    block |نہیں بھوکے ہم آب و دانے کے|
  block
    block |مرنے پر بیٹھے ہیں سنو صاحب|
    block |بندے ہیں اپنے جی چلانے کے|
  block
    block |اب گریباں کہاں کہ اے ناصح|
    block |چڑھ گیا ہاتھ اس دوانے کے|
  block
    block |چشم نجم سپہر جھپکے ہے|
    block |صدقے اس انکھڑیاں لڑانے کے|
  block
    block |دل و دیں ہوش و صبر سب ہی گئے|
    block |آگے آگے تمہارے آنے کے|
  block
    block |کب تو سوتا تھا گھر مرے آ کر|
    block |جاگے تالا غریب خانے کے|
  block
    block |مژہ ابرو نگہ سے اس کی میرؔ|
    block |کشتہ ہیں اپنے دل لگانے کے|
  block
    block |تیر و تلوار و سیل یکجا ہیں|
    block |سارے اسباب مار جانے کے|