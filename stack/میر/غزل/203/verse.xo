
block |زباں رکھ غنچہ ساں اپنے دہن میں|
  block
    block |زباں رکھ غنچہ ساں اپنے دہن میں|
    block |بندھی مٹھی چلا جا اس چمن میں|
  block
    block |نہ کھول اے یار میرا گور میں منہ|
    block |کہ حسرت ہے مری جاگا کفن میں|
  block
    block |رکھا کر ہاتھ دل پر آہ کرتے|
    block |نہیں رہتا چراغ ایسی پون میں|
  block
    block |جلے دل کی مصیبت اپنے سن کر|
    block |لگی ہے آگ سارے تن بدن میں|
  block
    block |نہ تجھ بن ہوش میں ہم آئے ساقی|
    block |مسافر ہی رہے اکثر وطن میں|
  block
    block |خرد مندی ہوئی زنجیر ورنہ|
    block |گزرتی خوب تھی دیوانہ پن میں|
  block
    block |کہاں کے شمع و پروانے گئے مر|
    block |بہت آتش بجاں تھے اس چمن میں|
  block
    block |کہاں عاجز سخن قادر سخن ہوں|
    block |ہمیں ہے شبہ یاروں کے سخن میں|
  block
    block |گداز عشق میں بہ بھی گیا میرؔ|
    block |یہی دھوکا سا ہے اب پیرہن میں|