
block |آئے ہیں میرؔ منہ کو بنائے خفا سے آج|
  block
    block |آئے ہیں میرؔ منہ کو بنائے خفا سے آج|
    block |شاید بگڑ گئی ہے کچھ اس بے وفا سے آج|
  block
    block |واشد ہوئی نہ دل کو فقیروں کے بھی ملے|
    block |کھلتی نہیں گرہ یہ کسو کی دعا سے آج|
  block
    block |جینے میں اختیار نہیں ورنہ ہم نشیں|
    block |ہم چاہتے ہیں موت تو اپنی خدا سے آج|
  block
    block |ساقی ٹک ایک موسم گل کی طرف بھی دیکھ|
    block |ٹپکا پڑے ہے رنگ چمن میں ہوا سے آج|
  block
    block |تھا جی میں اس سے ملیے تو کیا کیا نہ کہیے میرؔ|
    block |پر کچھ کہا گیا نہ غم دل حیا سے آج|