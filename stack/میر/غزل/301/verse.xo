
block |دل کے معمورے کی مت کر فکر فرصت چاہیے|
  block
    block |دل کے معمورے کی مت کر فکر فرصت چاہیے|
    block |ایسے ویرانے کے اب بسنے کو مدت چاہیے|
  block
    block |عشق و مے خواری نبھے ہے کوئی درویشی کے بیچ|
    block |اس طرح کے خرج لا حاصل کو دولت چاہیے|
  block
    block |عاقبت فرہاد مر کر کام اپنا کر گیا|
    block |آدمی ہووے کسی پیشہ میں جرأت چاہیے|
  block
    block |ہو طرف مجھ پہلواں شاعر کا کب عاجز سخن|
    block |سامنے ہونے کو صاحب فن کے قدرت چاہیے|
  block
    block |عشق میں وصل و جدائی سے نہیں کچھ گفتگو|
    block |قرب و بعد اس جا برابر ہے محبت چاہیے|
  block
    block |نازکی کو عشق میں کیا دخل ہے اے بوالہوس|
    block |یاں صعوبت کھینچنے کو جی میں طاقت چاہیے|
  block
    block |تنگ مت ہو ابتداے عاشقی میں اس قدر|
    block |خیریت ہے میرؔ صاحب دل سلامت چاہیے|