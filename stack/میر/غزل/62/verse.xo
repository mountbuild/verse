
block |مکہ گیا مدینہ گیا کربلا گیا|
  block
    block |مکہ گیا مدینہ گیا کربلا گیا|
    block |جیسا گیا تھا ویسا ہی چل پھر کے آ گیا|
  block
    block |دیکھا ہو کچھ اس آمد و شد میں تو میں کہوں|
    block |خود گم ہوا ہوں بات کی تہہ اب جو پا گیا|
  block
    block |کپڑے گلے کے میرے نہ ہوں آب دیدہ کیوں|
    block |مانند ابر دیدۂ تر اب تو چھا گیا|
  block
    block |جاں سوز آہ و نالہ سمجھتا نہیں ہوں میں|
    block |یک شعلہ میرے دل سے اٹھا تھا جلا گیا|
  block
    block |وہ مجھ سے بھاگتا ہی پھرا کبر و ناز سے|
    block |جوں جوں نیاز کر کے میں اس سے لگا گیا|
  block
    block |جور سپہر دوں سے برا حال تھا بہت|
    block |میں شرم ناکسی سے زمیں میں سما گیا|
  block
    block |دیکھا جو راہ جاتے تبختر کے ساتھ اسے|
    block |پھر مجھ شکستہ پا سے نہ اک دم رہا گیا|
  block
    block |بیٹھا تو بوریے کے تئیں سر پہ رکھ کے میرؔ|
    block |صف کس ادب سے ہم فقرا کی اٹھا گیا|