
block |بے روی و زلف یار ہے رونے سے کام یاں|
  block
    block |بے روی و زلف یار ہے رونے سے کام یاں|
    block |دامن ہے منہ پہ ابر نمط صبح و شام یاں|
  block
    block |آوازہ ہی جہاں میں ہمارا سنا کرو|
    block |عنقا کے طور زیست ہے اپنی بہ نام یاں|
  block
    block |وصف دہن سے اس کے نہ آگے قلم چلے|
    block |یعنی کیا ہے خامے نے ختم کلام یاں|
  block
    block |غالب یہ ہے کہ موسم خط واں قریب ہے|
    block |آنے لگا ہے متصل اس کا پیام یاں|
  block
    block |مت کھا فریب عجز عزیزان حال کا|
    block |پنہاں کیے ہیں خاک میں یاروں نے دام یاں|
  block
    block |کوئی ہوا نہ دست بسر شہر حسن میں|
    block |شاید نہیں ہے رسم جواب سلام یاں|
  block
    block |ناکام رہنے ہی کا تمہیں غم ہے آج میرؔ|
    block |بہتوں کے کام ہو گئے ہیں کل تمام یاں|