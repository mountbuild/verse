
block |دل بہم پہنچا بدن میں تب سے سارا تن جلا|
  block
    block |دل بہم پہنچا بدن میں تب سے سارا تن جلا|
    block |آ پڑی یہ ایسی چنگاری کہ پیراہن جلا|
  block
    block |سرکشی ہی ہے جو دکھلاتی ہے اس مجلس میں داغ|
    block |ہو سکے تو شمع ساں دیجے رگ گردن جلا|
  block
    block |بدر ساں اب آخر آخر چھا گئی مجھ پر یہ آگ|
    block |ورنہ پہلے تھا مرا جوں ماہ نو دامن جلا|
  block
    block |کب تلک دھونی لگائے جوگیوں کی سی رہوں|
    block |بیٹھے بیٹھے در پہ تیرے تو مرا آسن جلا|
  block
    block |گرمی اس آتش کے پر کالے سے رکھے چشم تب|
    block |جب کوئی میری طرح سے دیوے سب تن من جلا|
  block
    block |ہو جو منت سے تو کیا وہ شب نشینی باغ کی|
    block |کاٹ اپنی رات کو خار و خس گلخن جلا|
  block
    block |سوکھتے ہی آنسوؤں کے نور آنکھوں کا گیا|
    block |بجھ ہی جاتے ہیں دیئے جس وقت سب روغن جلا|
  block
    block |شعلہ افشانی نہیں یہ کچھ نئی اس آہ سے|
    block |دوں لگی ہے ایسی ایسی بھی کہ سارا بن جلا|
  block
    block |آگ سی اک دل میں سلگے ہے کبھو بھڑکی تو میرؔ|
    block |دے گی میری ہڈیوں کا ڈھیر جوں ایندھن جلا|