
block |کیا کہوں تم سے میں کہ کیا ہے عشق|
  block
    block |کیا کہوں تم سے میں کہ کیا ہے عشق|
    block |جان کا روگ ہے بلا ہے عشق|
  block
    block |عشق ہی عشق ہے جہاں دیکھو|
    block |سارے عالم میں بھر رہا ہے عشق|
  block
    block |عشق ہے طرز و طور عشق کے تئیں|
    block |کہیں بندہ کہیں خدا ہے عشق|
  block
    block |عشق معشوق عشق عاشق ہے|
    block |یعنی اپنا ہی مبتلا ہے عشق|
  block
    block |گر پرستش خدا کی ثابت کی|
    block |کسو صورت میں ہو بھلا ہے عشق|
  block
    block |دل کش ایسا کہاں ہے دشمن جاں|
    block |مدعی ہے پہ مدعا ہے عشق|
  block
    block |ہے ہمارے بھی طور کا عاشق|
    block |جس کسی کو کہیں ہوا ہے عشق|
  block
    block |کوئی خواہاں نہیں محبت کا|
    block |تو کہے جنس ناروا ہے عشق|
  block
    block |میرؔ جی زرد ہوتے جاتے ہو|
    block |کیا کہیں تم نے بھی کیا ہے عشق|