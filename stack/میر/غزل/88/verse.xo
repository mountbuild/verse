
block |سحر گہہ‌ عید میں دور سبو تھا|
  block
    block |سحر گہہ‌ عید میں دور سبو تھا|
    block |پر اپنے جام میں تجھ بن لہو تھا|
  block
    block |غلط تھا آپ سے غافل گزرنا|
    block |نہ سمجھے ہم کہ اس قالب میں تو تھا|
  block
    block |چمن کی وضع نے ہم کو کیا داغ|
    block |کہ ہر غنچہ دل پر آرزو تھا|
  block
    block |گل و آئینہ کیا خورشید و مہ کیا|
    block |جدھر دیکھا تدھر تیرا ہی رو تھا|
  block
    block |کرو گے یاد باتیں تو کہو گے|
    block |کہ کوئی رفتۂ بسیار گو تھا|
  block
    block |جہاں پر ہے فسانے سے ہمارے|
    block |دماغ عشق ہم کو بھی کبھو تھا|
  block
    block |مگر دیوانہ تھا گل بھی کسو کا|
    block |کہ پیراہن میں سو جاگا رفو تھا|
  block
    block |کہیں کیا بال تیرے کھل گئے تھے|
    block |کہ جھونکا باؤ کا کچھ مشکبو تھا|
  block
    block |نہ دیکھا میرؔ آوارہ کو لیکن|
    block |غبار اک ناتواں سا کو بہ کو تھا|