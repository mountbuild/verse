
block |ستم سے گو یہ ترے کشتۂ وفا نہ رہا|
  block
    block |ستم سے گو یہ ترے کشتۂ وفا نہ رہا|
    block |رہے جہان میں تو دیر میں رہا نہ رہا|
  block
    block |کب اس کا نام لیے غش نہ آ گیا مجھ کو|
    block |دل ستم زدہ کس وقت اس میں جا نہ رہا|
  block
    block |ملانا آنکھ کا ہر دم فریب تھا دیکھا|
    block |پھر ایک دم میں وہ بے دید آشنا نہ رہا|
  block
    block |موئے تو ہم پہ دل پر کو خوب خالی کر|
    block |ہزار شکر کسو سے ہمیں گلہ نہ رہا|
  block
    block |ادھر کھلی مری چھاتی ادھر نمک چھڑکا|
    block |جراحت اس کو دکھانے کا اب مزہ نہ رہا|
  block
    block |ہوا ہوں تنگ بہت کوئی دن میں سن لیجو|
    block |کہ جی سے ہاتھ اٹھا کر وہ اٹھ گیا نہ رہا|
  block
    block |ستم کا اس کے بہت میں نزار ہوں ممنون|
    block |جگر تمام ہوا خون و دل بجا نہ رہا|
  block
    block |اگرچہ رہ گئے تھے استخوان و پوست ولے|
    block |لگائی ایسی کہ تسمہ بھی پھر لگا نہ رہا|
  block
    block |حمیت اس کے تئیں کہتے ہیں جو میرؔ میں تھی|
    block |گیا جہاں سے پہ تیری گلی میں آ نہ رہا|