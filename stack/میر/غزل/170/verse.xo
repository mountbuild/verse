
block |کیا مصیبت زدہ دل مائل آزار نہ تھا|
  block
    block |کیا مصیبت زدہ دل مائل آزار نہ تھا|
    block |کون سے درد و ستم کا یہ طرف دار نہ تھا|
  block
    block |آدم خاکی سے عالم کو جلا ہے ورنہ|
    block |آئینہ تھا یہ ولے قابل دیدار نہ تھا|
  block
    block |دھوپ میں جلتی ہیں غربت وطنوں کی لاشیں|
    block |تیرے کوچے میں مگر سایۂ دیوار نہ تھا|
  block
    block |صد گلستاں تا یک بال تھے اس کے جب تک|
    block |طائر جاں قفس تن کا گرفتار نہ تھا|
  block
    block |حیف سمجھا ہی نہ وہ قاتل ناداں ورنہ|
    block |بے گنہ مارنے قابل یہ گنہ گار نہ تھا|
  block
    block |عشق کا جذب ہوا باعث سودا ورنہ|
    block |یوسف مصر زلیخا کا خریدار نہ تھا|
  block
    block |نرم تر موم سے بھی ہم کو کوئی دیتی قضا|
    block |سنگ چھاتی کا تو یہ دل ہمیں درکار نہ تھا|
  block
    block |رات حیران ہوں کچھ چپ ہی مجھے لگ گئی میرؔ|
    block |درد پنہاں تھے بہت پر لب اظہار نہ تھا|