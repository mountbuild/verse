
block |جب رونے بیٹھتا ہوں تب کیا کسر رہے ہے|
  block
    block |جب رونے بیٹھتا ہوں تب کیا کسر رہے ہے|
    block |رومال دو دو دن تک جوں ابر تر رہے ہے|
  block
    block |آہ سحر کی میری برچھی کے وسوسے سے|
    block |خورشید کے منہ اوپر اکثر سپر رہے ہے|
  block
    block |آگہ تو رہیے اس کی طرز رہ و روش سے|
    block |آنے میں اس کے لیکن کس کو خبر رہے ہے|
  block
    block |ان روزوں اتنی غفلت اچھی نہیں ادھر سے|
    block |اب اضطراب ہم کو دو دو پہر رہے ہے|
  block
    block |آب حیات کی سی ساری روش ہے اس کی|
    block |پر جب وہ اٹھ چلے ہے ایک آدھ مر رہے ہے|
  block
    block |تلوار اب لگا ہے بے ڈول پاس رکھنے|
    block |خون آج کل کسو کا وہ شوخ کر رہے ہے|
  block
    block |در سے کبھو جو آتے دیکھا ہے میں نے اس کو|
    block |تب سے ادھر ہی اکثر میری نظر رہے ہے|
  block
    block |آخر کہاں تلک ہم اک روز ہو چکیں گے|
    block |برسوں سے وعدۂ شب ہر صبح پر رہے ہے|
  block
    block |میرؔ اب بہار آئی صحرا میں چل جنوں کر|
    block |کوئی بھی فصل گل میں نادان گھر رہے ہے|