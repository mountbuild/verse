
block |جب سے خط ہے سیاہ خال کی تھانگ|
  block
    block |جب سے خط ہے سیاہ خال کی تھانگ|
    block |تب سے لٹتی ہے ہند چاروں دانگ|
  block
    block |بات عمل کی چلی ہی جاتی ہے|
    block |ہے مگر اوج بن عنق کی ٹانگ|
  block
    block |بن جو کچھ بن سکے جوانی میں|
    block |رات تو تھوڑی ہے بہت ہے سانگ|
  block
    block |عشق کا شور کوئی چھپتا ہے|
    block |نالۂ عندلیب ہے گلبانگ|
  block
    block |اس ذقن میں بھی سبزی ہے خط کی|
    block |دیکھو جیدھر کنوئیں پڑی ہے بھانگ|
  block
    block |کس طرح ان سے کوئی گرم ملے|
    block |سیم تن پگھلے جاتے ہیں جوں رانگ|
  block
    block |چلی جاتی ہے حسب قدر بلند|
    block |دور تک اس پہاڑ کی ہے ڈانگ|
  block
    block |تفرہ باطل تھا طور پر اپنے|
    block |ورنہ جاتے یہ دوڑ ہم بھی پھلانگ|
  block
    block |میں نے کیا اس غزل کو سہل کیا|
    block |قافیے ہی تھے اس کے اوٹ پٹانگ|
  block
    block |میرؔ بندوں سے کام کب نکلا|
    block |مانگنا ہے جو کچھ خدا سے مانگ|