
block |وہ دیکھنے ہمیں ٹک بیماری میں نہ آیا|
  block
    block |وہ دیکھنے ہمیں ٹک بیماری میں نہ آیا|
    block |سو بار آنکھیں کھولیں بالیں سے سر اٹھایا|
  block
    block |گلشن کے طائروں نے کیا بے مروتی کی|
    block |یک برگ گل قفس میں ہم تک نہ کوئی لایا|
  block
    block |بے ہیچ اس کا غصہ یارو بلائے جاں ہے|
    block |ہرگز منا نہ ہم سے بہتیرا ہی منایا|
  block
    block |قد بلند اگرچہ بے لطف بھی نہیں ہے|
    block |سرو چمن میں لیکن اندازہ وہ نہ پایا|
  block
    block |نقشہ عجب ہے اس کا نقاش نے ازل کے|
    block |مطبوع ایسا چہرہ کوئی نہ پھر بنایا|
  block
    block |شب کو نشے میں باہم تھی گفتگوئے درہم|
    block |اس مست نے جھنکایا یعنی بہت جھکایا|
  block
    block |دل بستگی میں کھلنا اس کا نہ اس سے دیکھا|
    block |بخت نگوں کو ہم نے سو بار آزمایا|
  block
    block |عاشق جہاں ہوا ہے بے ڈھنگیاں ہی کی ہیں|
    block |اس میرؔ بے خرد نے کب ڈھب سے دل لگایا|