
block |کہتے ہیں بہار آئی گل پھول نکلتے ہیں|
  block
    block |کہتے ہیں بہار آئی گل پھول نکلتے ہیں|
    block |ہم کنج قفس میں ہیں دل سینوں میں جلتے ہیں|
  block
    block |اب ایک سی بے ہوشی رہتی نہیں ہے ہم کو|
    block |کچھ دل بھی سنبھلتے ہیں پر دیر سنبھلتے ہیں|
  block
    block |وہ تو نہیں اک چھینٹا رونے کا ہوا گاہے|
    block |اب دیدۂ تر اکثر دریا سے ابلتے ہیں|
  block
    block |ان پاؤں کو آنکھوں سے ہم ملتے رہے جیسا|
    block |افسوس سے ہاتھوں کو اب ویسا ہی ملتے ہیں|
  block
    block |کیا کہیے کہ اعضا سب پانی ہوئے ہیں اپنے|
    block |ہم آتش ہجراں میں یوں ہی پڑے گلتے ہیں|
  block
    block |کرتے ہیں صفت جب ہم لعل لب جاناں کی|
    block |تب کوئی ہمیں دیکھے کیا لعل اگلتے ہیں|
  block
    block |گل پھول سے بھی اپنے دل تو نہیں لگتے ٹک|
    block |جی لوگوں کے بے جاناں کس طور بہلتے ہیں|
  block
    block |ہیں نرم صنم گو نہ کہنے کے تئیں ورنہ|
    block |پتھر ہیں انھوں کے دل کاہے کو پگھلتے ہیں|
  block
    block |اے گرم سفر یاراں جو ہے سو سر رہ ہے|
    block |جو رہ سکو رہ جاؤ اب میرؔ بھی چلتے ہیں|