
block |اب جو اک حسرت جوانی ہے|
  block
    block |اب جو اک حسرت جوانی ہے|
    block |عمر رفتہ کی یہ نشانی ہے|
  block
    block |رشک یوسف ہے آہ وقت عزیز|
    block |عمر اک بار کاروانی ہے|
  block
    block |گریہ ہر وقت کا نہیں بے ہیچ|
    block |دل میں کوئی غم نہانی ہے|
  block
    block |ہم قفس زاد قیدی ہیں ورنہ|
    block |تا چمن ایک پرفشانی ہے|
  block
    block |اس کی شمشیر تیز ہے ہمدم|
    block |مر رہیں گے جو زندگانی ہے|
  block
    block |غم و رنج و الم نکو یاں سے|
    block |سب تمہاری ہی مہربانی ہے|
  block
    block |خاک تھی موجزن جہاں میں اور|
    block |ہم کو دھوکا یہ تھا کہ پانی ہے|
  block
    block |یاں ہوئے میرؔ تم برابر خاک|
    block |واں وہی ناز و سرگرانی ہے|