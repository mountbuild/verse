
block |یار نے ہم سے بے ادائی کی|
  block
    block |یار نے ہم سے بے ادائی کی|
    block |وصل کی رات میں لڑائی کی|
  block
    block |بال و پر بھی گئے بہار کے ساتھ|
    block |اب توقع نہیں رہائی کی|
  block
    block |کلفت رنج عشق کم نہ ہوئی|
    block |میں دوا کی بہت شفائی کی|
  block
    block |طرفہ رفتار کے ہیں رفتہ سب|
    block |دھوم ہے اس کی رہ گرائی کی|
  block
    block |خندۂ یار سے طرف ہو کر|
    block |برق نے اپنی جگ ہنسائی کی|
  block
    block |کچھ مروت نہ تھی ان آنکھوں میں|
    block |دیکھ کر کیا یہ آشنائی کی|
  block
    block |وصل کے دن کو کار جاں نہ کھنچا|
    block |شب نہ آخر ہوئی جدائی کی|
  block
    block |منہ لگایا نہ دختر رز کو|
    block |میں جوانی میں پارسائی کی|
  block
    block |جور اس سنگ دل کے سب نہ کھنچے|
    block |عمر نے سخت بے وفائی کی|
  block
    block |کوہ کن کیا پہاڑ توڑے گا|
    block |عشق نے زور آزمائی کی|
  block
    block |چپکے اس کی گلی میں پھرتے رہے|
    block |دیر واں ہم نے بے نوائی کی|
  block
    block |اک نگہ میں ہزار جی مارے|
    block |ساحری کی کہ دل ربائی کی|
  block
    block |نسبت اس آستاں سے کچھ نہ ہوئی|
    block |برسوں تک ہم نے جبہہ سائی کی|
  block
    block |میرؔ کی بندگی میں جاں بازی|
    block |سیر سی ہو گئی خدائی کی|