
block |برنگ بوئے گل اس باغ کے ہم آشنا ہوتے|
  block
    block |برنگ بوئے گل اس باغ کے ہم آشنا ہوتے|
    block |کہ ہم راہ صبا ٹک سیر کرتے پھر ہوا ہوتے|
  block
    block |سراپا آرزو ہونے نے بندہ کر دیا ہم کو|
    block |وگرنہ ہم خدا تھے گر دل بے مدعا ہوتے|
  block
    block |فلک اے کاش ہم کو خاک ہی رکھتا کہ اس میں ہم|
    block |غبار راہ ہوتے یا کسو کی خاک پا ہوتے|
  block
    block |الٰہی کیسے ہوتے ہیں جنہیں ہے بندگی خواہش|
    block |ہمیں تو شرم دامن گیر ہوتی ہے خدا ہوتے|
  block
    block |تو ہے کس ناحیے سے اے دیار عشق کیا جانوں|
    block |ترے باشندگاں ہم کاش سارے بے وفا ہوتے|
  block
    block |اب ایسے ہیں کہ صانع کے مزاج اوپر بہم پہنچے|
    block |جو خاطر خواہ اپنے ہم ہوئے ہوتے تو کیا ہوتے|
  block
    block |کہیں جو کچھ ملامت گر بجا ہے میرؔ کیا جانیں|
    block |انہیں معلوم تب ہوتا کہ ویسے سے جدا ہوتے|