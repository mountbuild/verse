
block |جب نام ترا لیجیے تب چشم بھر آوے|
  block
    block |جب نام ترا لیجیے تب چشم بھر آوے|
    block |اس زندگی کرنے کو کہاں سے جگر آوے|
  block
    block |تلوار کا بھی مارا خدا رکھے ہے ظالم|
    block |یہ تو ہو کوئی گور غریباں میں در آوے|
  block
    block |مے خانہ وہ منظر ہے کہ ہر صبح جہاں شیخ|
    block |دیوار پہ خورشید کا مستی سے سر آوے|
  block
    block |کیا جانیں وے مرغان گرفتار چمن کو|
    block |جن تک کہ بصد ناز نسیم سحر آوے|
  block
    block |تو صبح قدم رنجہ کرے ٹک تو ہے ورنہ|
    block |کس واسطے عاشق کی شب غم بسر آوے|
  block
    block |ہر سو سر تسلیم رکھے صید حرم ہیں|
    block |وہ صید فگن تیغ بکف تا کدھر آوے|
  block
    block |دیواروں سے سر مارتے پھرنے کا گیا وقت|
    block |اب تو ہی مگر آپ کبھو در سے در آوے|
  block
    block |واعظ نہیں کیفیت مے خانہ سے آگاہ|
    block |یک جرعہ بدل ورنہ یہ مندیل دھر آوے|
  block
    block |صناع ہیں سب خوار ازاں جملہ ہوں میں بھی|
    block |ہے عیب بڑا اس میں جسے کچھ ہنر آوے|
  block
    block |اے وہ کہ تو بیٹھا ہے سر راہ پہ زنہار|
    block |کہیو جو کبھو میرؔ بلاکش ادھر آوے|
  block
    block |مت دشت محبت میں قدم رکھ کہ خضر کو|
    block |ہر گام پہ اس رہ میں سفر سے حذر آوے|