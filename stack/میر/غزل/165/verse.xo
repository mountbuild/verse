
block |یا رب کوئی ہو عشق کا بیمار نہ ہووے|
  block
    block |یا رب کوئی ہو عشق کا بیمار نہ ہووے|
    block |مر جائے ولے اس کو یہ آزار نہ ہووے|
  block
    block |زنداں میں پھنسے طوق پڑے قید میں مر جائے|
    block |پر دام محبت میں گرفتار نہ ہووے|
  block
    block |اس واسطے کانپوں ہوں کہ ہے آہ نپٹ سرد|
    block |یہ باؤ کلیجے کے کہیں پار نہ ہووے|
  block
    block |صد نالۂ جانکاہ ہیں وابستہ چمن سے|
    block |کوئی بال شکستہ پس دیوار نہ ہووے|
  block
    block |پژمردہ بہت ہے گل گلزار ہمارا|
    block |شرمندۂ یک گوشۂ دستار نہ ہووے|
  block
    block |مانگے ہے دعا خلق تجھے دیکھ کے ظالم|
    block |یا رب کسو کو اس سے سروکار نہ ہووے|
  block
    block |کس شکل سے احوال کہوں اب میں الٰہی|
    block |صورت سے مری جس میں وہ بیزار نہ ہووے|
  block
    block |ہوں دوست جو کہتا ہوں سن اے جان کے دشمن|
    block |بہتر تو تجھے ترک ہے تا خوار نہ ہووے|
  block
    block |خوباں برے ہوتے ہیں اگرچہ ہیں نکورو|
    block |بے جرم کہیں ان کا گنہ گار نہ ہووے|
  block
    block |باندھے نہ پھرے خون پر اپنی تو کمر کو|
    block |یہ جان سبک تن پہ ترے بار نہ ہووے|
  block
    block |چلتا ہے رہ عشق ہی اس پر بھی چلے تو|
    block |پر ایک قدم چل کہیں زنہار نہ ہووے|
  block
    block |صحرائے محبت ہے قدم دیکھ کے رکھ میرؔ|
    block |یہ سیر سر کوچہ و بازار نہ ہووے|