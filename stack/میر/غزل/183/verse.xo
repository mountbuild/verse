
block |پھر اس سے طرح کچھ جو دعوے کی سی ڈالی ہے|
  block
    block |پھر اس سے طرح کچھ جو دعوے کی سی ڈالی ہے|
    block |کیا تازہ کوئی گل نے اب شاخ نکالی ہے|
  block
    block |سچ پوچھو تو کب ہے گا اس کا سا دہن غنچہ|
    block |تسکیں کے لیے ہم نے اک بات بنا لی ہے|
  block
    block |دیہی کو نہ کچھ پوچھو اک بھرت کا ہے گڑوا|
    block |ترکیب سے کیا کہیے سانچے میں کی ڈھالی ہے|
  block
    block |ہم قد خمیدہ سے آغوش ہوئے سارے|
    block |پر فائدہ تجھ سے تو آغوش وہ خالی ہے|
  block
    block |عزت کی کوئی صورت دکھلائی نہیں دیتی|
    block |چپ رہیے تو چشمک ہے کچھ کہیے تو گالی ہے|
  block
    block |دو گام کے چلنے میں پامال ہوا عالم|
    block |کچھ ساری خدائی سے وہ چال نرالی ہے|
  block
    block |ہے گی تو دو سالہ پر ہے دختر رز آفت|
    block |کیا پیر مغاں نے بھی اک چھوکری پالی ہے|
  block
    block |خوں ریزی میں ہم سوں کی جو خاک برابر ہیں|
    block |کب سر تو فرو لایا ہمت تری عالی ہے|
  block
    block |جب سر چڑھے ہوں ایسے تب عشق کریں سو بھی|
    block |جوں توں یہ بلا سر سے فرہاد نے ٹالی ہے|
  block
    block |ان مغبچوں میں زاہد پھر سر زدہ مت آنا|
    block |مندیل تری اب کے ہم نے تو بچا لی ہے|
  block
    block |کیا میرؔ تو روتا ہے پامالیٔ دل ہی کو|
    block |ان لونڈوں نے تو دلی سب سر پہ اٹھا لی ہے|