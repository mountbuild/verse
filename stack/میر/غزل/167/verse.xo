
block |وحشت تھی ہمیں بھی وہی گھر بار سے اب تک|
  block
    block |وحشت تھی ہمیں بھی وہی گھر بار سے اب تک|
    block |سر مارے ہیں اپنے در و دیوار سے اب تک|
  block
    block |مرتے ہی سنا ان کو جنہیں دل لگی کچھ تھی|
    block |اچھا ہوا کوئی اس آزار سے اب تک|
  block
    block |جب سے لگی ہیں آنکھیں کھلی راہ تکے ہیں|
    block |سوئے نہیں ساتھ اس کے کبھو پیار سے اب تک|
  block
    block |آیا تھا کبھو یار سو معمول ہم اس کے|
    block |بستر پہ گرے رہتے ہیں بیمار سے اب تک|
  block
    block |بد عہدیوں میں وقت وفات آن بھی پہنچا|
    block |وعدہ نہ ہوا ایک وفا یار سے اب تک|
  block
    block |ہے قہر و غضب دیکھ طرف کشتے کے ظالم|
    block |کرتا ہے اشارت بھی تو تلوار سے اب تک|
  block
    block |کچھ رنج دلی میرؔ جوانی میں کھنچا تھا|
    block |زردی نہیں جاتی مرے رخسار سے اب تک|