
block |اب آنکھوں میں خوں دم بہ دم دیکھتے ہیں|
  block
    block |اب آنکھوں میں خوں دم بہ دم دیکھتے ہیں|
    block |نہ پوچھو جو کچھ رنگ ہم دیکھتے ہیں|
  block
    block |جو بے اختیاری یہی ہے تو قاصد|
    block |ہمیں آ کے اس کے قدم دیکھتے ہیں|
  block
    block |گہے داغ رہتا ہے دل گا جگر خوں|
    block |ان آنکھوں سے کیا کیا ستم دیکھتے ہیں|
  block
    block |اگر جان آنکھوں میں اس بن ہے تو ہم|
    block |ابھی اور بھی کوئی دم دیکھتے ہیں|
  block
    block |لکھیں حال کیا اس کو حیرت سے ہم تو|
    block |گہے کاغذ و گہہ قلم دیکھتے ہیں|
  block
    block |وفا پیشگی قیس تک تھی بھی کچھ کچھ|
    block |اب اس طور کے لوگ کم دیکھتے ہیں|
  block
    block |کہاں تک بھلا روؤ گے میرؔ صاحب|
    block |اب آنکھوں کے گرد اک ورم دیکھتے ہیں|