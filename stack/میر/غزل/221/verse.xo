
block |تری ابرو و تیغ تیز تو ہم دم ہیں یہ دونوں|
  block
    block |تری ابرو و تیغ تیز تو ہم دم ہیں یہ دونوں|
    block |ہوئے ہیں دل جگر بھی سامنے رستم ہیں یہ دونوں|
  block
    block |نہ کچھ کاغذ میں ہے تانے قلم کو درد نالوں کا|
    block |لکھوں کیا عشق کے حالات نامحرم ہیں یہ دونوں|
  block
    block |لہو آنکھوں سے بہتے وقت رکھ لیتا ہوں ہاتھوں کو|
    block |جراحت ہیں اگر وے دونوں تو مرہم ہیں یہ دونوں|
  block
    block |کسو چشمے پہ دریا کے دیا اوپر نظر رکھیے|
    block |ہمارے دیدۂ نم دیدہ کیا کچھ کم ہیں یہ دونوں|
  block
    block |لب جاں بخش اس کے مار ہی رکھتے ہیں عاشق کو|
    block |اگرچہ آب حیواں ہیں و لیکن سم ہیں یہ دونوں|
  block
    block |نہیں ابرو ہی مائل جھک رہی ہے تیغ بھی ادھر|
    block |ہمارے کشت و خوں میں متفق باہم ہیں یہ دونوں|
  block
    block |کھلے سینے کے داغوں پر ٹھہر رہتے ہیں کچھ آنسو|
    block |چمن میں مہر ورزی کے گل‌ و شبنم ہیں یہ دونوں|
  block
    block |کبھو دل رکنے لگتا ہے جگر گاہے تڑپتا ہے|
    block |غم ہجراں میں چھاتی کے ہماری جم ہیں یہ دونوں|
  block
    block |خدا جانے کہ دنیا میں ملیں اس سے کہ عقبیٰ میں|
    block |مکاں تو میرؔ صاحب شہرۂ عالم ہیں یہ دونوں|