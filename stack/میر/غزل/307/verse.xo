
block |جو میں نہ ہوں تو کرو ترک ناز کرنے کو|
  block
    block |جو میں نہ ہوں تو کرو ترک ناز کرنے کو|
    block |کوئی تو چاہیے جی بھی نیاز کرنے کو|
  block
    block |نہ دیکھو غنچۂ نرگس کی اور کھلتے میں|
    block |جو دیکھو اس کی مژہ نیم باز کرنے کو|
  block
    block |نہ سوئے نیند بھر اس تنگنا میں تا نہ موئے|
    block |کہ آہ جا نہ تھی پا کے دراز کرنے کو|
  block
    block |جو بے دماغی یہی ہے تو بن چکی اپنی|
    block |دماغ چاہیے ہر اک سے ساز کرنے کو|
  block
    block |وہ گرم ناز ہو تو خلق پر ترحم کر|
    block |پکارے آپ اجل احتراز کرنے کو|
  block
    block |جو آنسو آویں تو پی جا کہ تا رہے پردہ|
    block |بلا ہے چشم تر افشائے راز کرنے کو|
  block
    block |سمند ناز سے تیرے بہت ہے عرصہ تنگ|
    block |تنک تو ترک کر اس ترک تاز کرنے کو|
  block
    block |بسان زر ہے مرا جسم زار سارا زرد|
    block |اثر تمام ہے دل کے گداز کرنے کو|
  block
    block |ہنوز لڑکے ہو تم قدر میری کیا جانو|
    block |شعور چاہیے ہے امتیاز کرنے کو|
  block
    block |اگرچہ گل بھی نمود اس کے رنگ کرتا ہے|
    block |ولیک چاہیے ہے منہ بھی ناز کرنے کو|
  block
    block |زیادہ حد سے تھی تابوت میرؔ پر کثرت|
    block |ہوا نہ وقت مساعد نماز کرنے کو|