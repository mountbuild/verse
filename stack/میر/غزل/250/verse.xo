
block |پلکوں پہ تھے پارۂ جگر رات|
  block
    block |پلکوں پہ تھے پارۂ جگر رات|
    block |ہم آنکھوں میں لے گئے بسر رات|
  block
    block |اک دن تو وفا بھی کرتے وعدہ|
    block |گزری ہے امیدوار ہر رات|
  block
    block |مکھڑے سے اٹھائیں ان نے زلفیں|
    block |جانا بھی نہ ہم گئی کدھر رات|
  block
    block |تو پاس نہیں ہوا تو روتے|
    block |رہ رہ گئی ہے پہر پہر رات|
  block
    block |کیا دن تھے کہ خون تھا جگر میں|
    block |رو اٹھتے تھے بیٹھ دوپہر رات|
  block
    block |واں تم تو بناتے ہی رہے زلف|
    block |عاشق کی بھی یاں گئی گزر رات|
  block
    block |ساقی کے جو آنے کی خبر تھی|
    block |گزری ہمیں ساری بے خبر رات|
  block
    block |کیا سوز جگر کہوں میں ہمدم|
    block |آیا جو سخن زبان پر رات|
  block
    block |صحبت یہ رہی کہ شمع روی|
    block |لے شام سے تا دم سحر رات|
  block
    block |کھلتی ہے جب آنکھ شب کو تجھ بن|
    block |کٹتی نہیں آتی پھر نظر رات|
  block
    block |دن وصل کا یوں کٹا کہے تو|
    block |کاٹی ہے جدائی کی مگر رات|
  block
    block |کل تھی شب وصل اک ادا پر|
    block |اس کی گئے ہوتے ہم تو مر رات|
  block
    block |جاگے تھے ہمارے بخت خفتہ|
    block |پہنچا تھا بہم وہ اپنے گھر رات|
  block
    block |کرنے لگا پشت چشم نازک|
    block |سوتے سے اٹھا جو چونک کر رات|
  block
    block |تھی صبح جو منہ کو کھول دیتا|
    block |ہر چند کہ تب تھی اک پہر رات|
  block
    block |پر زلفوں میں منہ چھپا کے پوچھا|
    block |اب ہووے گی میرؔ کس قدر رات|