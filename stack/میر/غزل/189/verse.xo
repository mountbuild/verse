
block |بھلا ہوگا کچھ اک احوال اس سے یا برا ہوگا|
  block
    block |بھلا ہوگا کچھ اک احوال اس سے یا برا ہوگا|
    block |مآل اپنا ترے غم میں خدا جانے کہ کیا ہوگا|
  block
    block |تفحص فائدہ ناصح تدارک تجھ سے کیا ہوگا|
    block |وہی پاوے گا میرا درد دل جس کا لگا ہوگا|
  block
    block |کسو کو شوق یا رب بیش اس سے اور کیا ہوگا|
    block |قلم ہاتھ آ گئی ہوگی تو سو سو خط لکھا ہوگا|
  block
    block |دکانیں حسن کی آگے ترے تختہ ہوئی ہوں گی|
    block |جو تو بازار میں ہوگا تو یوسف کب بکا ہوگا|
  block
    block |معیشت ہم فقیروں کی سی اخوان زماں سے کر|
    block |کوئی گالی بھی دے تو کہہ بھلا بھائی بھلا ہوگا|
  block
    block |خیال اس بے وفا کا ہم نشیں اتنا نہیں اچھا|
    block |گماں رکھتے تھے ہم بھی یہ کہ ہم سے آشنا ہوگا|
  block
    block |قیامت کر کے اب تعبیر جس کو کرتی ہے خلقت|
    block |وہ اس کوچے میں اک آشوب سا شاید ہوا ہوگا|
  block
    block |عجب کیا ہے ہلاک عشق میں فرہاد و مجنوں کے|
    block |محبت روگ ہے کوئی کہ کم اس سے جیا ہوگا|
  block
    block |نہ ہو کیوں غیرت گلزار وہ کوچہ خدا جانے|
    block |لہو اس خاک پر کن کن عزیزوں کا گرا ہوگا|
  block
    block |بہت ہم سایے اس گلشن کے زنجیری رہا ہوں میں|
    block |کبھو تم نے بھی میرا شور نالوں کا سنا ہوگا|
  block
    block |نہیں جز عرش جاگا راہ میں لینے کو دم اس کے|
    block |قفس سے تن کے مرغ روح میرا جب رہا ہوگا|
  block
    block |کہیں ہیں میرؔ کو مارا گیا شب اس کے کوچے میں|
    block |کہیں وحشت میں شاید بیٹھے بیٹھے اٹھ گیا ہوگا|