
block |ہنستے ہو روتے دیکھ کر غم سے|
  block
    block |ہنستے ہو روتے دیکھ کر غم سے|
    block |چھیڑ رکھی ہے تم نے کیا ہم سے|
  block
    block |مند گئی آنکھ ہے اندھیرا پاک|
    block |روشنی ہے سو یاں مرے دم سے|
  block
    block |تم جو دل خواہ خلق ہو ہم کو|
    block |دشمنی ہے تمام عالم سے|
  block
    block |درہمی آ گئی مزاجوں میں|
    block |آخر ان گیسوان درہم سے|
  block
    block |سب نے جانا کہیں یہ عاشق ہے|
    block |بہہ گئے اشک دیدۂ نم سے|
  block
    block |مفت یوں ہاتھ سے نہ کھو ہم کو|
    block |کہیں پیدا بھی ہوتے ہیں ہم سے|
  block
    block |اکثر آلات جور اس سے ہوئے|
    block |آفتیں آئیں اس کے مقدم سے|
  block
    block |دیکھ وے پلکیں برچھیاں چلیاں|
    block |تیغ نکلی اس ابروئے خم سے|
  block
    block |کوئی بیگانہ گر نہیں موجود|
    block |منہ چھپانا یہ کیا ہے پھر ہم سے|
  block
    block |وجہ پردے کی پوچھیے بارے|
    block |ملیے اس کے کسو جو محرم سے|
  block
    block |درپئے خون میرؔ ہی نہ رہو|
    block |ہو بھی جاتا ہے جرم آدم سے|