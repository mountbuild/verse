
block |خوبرو سب کی جان ہوتے ہیں|
  block
    block |خوبرو سب کی جان ہوتے ہیں|
    block |آرزوئے جہان ہوتے ہیں|
  block
    block |گوشۂ دیوار تک تو جا نالے|
    block |اس میں گل کو بھی کان ہوتے ہیں|
  block
    block |کبھو آتے ہیں آپ میں تجھ بن|
    block |گھر میں ہم میہمان ہوتے ہیں|
  block
    block |دشت کے پھوٹے مقبروں پہ نہ جا|
    block |روضے سب گلستاں ہوتے ہیں|
  block
    block |حرف تلخ ان کے کیا کہوں میں غرض|
    block |خوبرو بد زبان ہوتے ہیں|
  block
    block |غمزۂ چشم خوش قدان زمیں|
    block |فتنۂ آسمان ہوتے ہیں|
  block
    block |کیا رہا ہے مشاعرے میں اب|
    block |لوگ کچھ جمع آن ہوتے ہیں|
  block
    block |میرؔ و مرزا رفیعؔ و خواجہ میرؔ|
    block |کتنے اک یہ جوان ہوتے ہیں|