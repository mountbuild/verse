
block |بارہا گور دل جھنکا لایا|
  block
    block |بارہا گور دل جھنکا لایا|
    block |اب کے شرط وفا بجا لایا|
  block
    block |قدر رکھتی نہ تھی متاع دل|
    block |سارے عالم میں میں دکھا لایا|
  block
    block |دل کہ یک قطرہ خوں نہیں ہے بیش|
    block |ایک عالم کے سر بلا لایا|
  block
    block |سب پہ جس بار نے گرانی کی|
    block |اس کو یہ ناتواں اٹھا لایا|
  block
    block |دل مجھے اس گلی میں لے جا کر|
    block |اور بھی خاک میں ملا لایا|
  block
    block |ابتدا ہی میں مر گئے سب یار|
    block |عشق کی کون انتہا لایا|
  block
    block |اب تو جاتے ہیں بت کدے سے میرؔ|
    block |پھر ملیں گے اگر خدا لایا|