
block |لڑ کے پھر آئے ڈر گئے شاید|
  block
    block |لڑ کے پھر آئے ڈر گئے شاید|
    block |بگڑے تھے کچھ سنور گئے شاید|
  block
    block |سب پریشاں دلی میں شب گزری|
    block |بال اس کے بکھر گئے شاید|
  block
    block |کچھ خبر ہوتی تو نہ ہوتی خبر|
    block |صوفیاں بے خبر گئے شاید|
  block
    block |ہیں مکان و سرا و جا خالی|
    block |یار سب کوچ کر گئے شاید|
  block
    block |آنکھ آئینہ رو چھپاتے ہیں|
    block |دل کو لے کر مکر گئے شاید|
  block
    block |لوہو آنکھوں میں اب نہیں آتا|
    block |زخم اب دل کے بھر گئے شاید|
  block
    block |اب کہیں جنگلوں میں ملتے نہیں|
    block |حضرت خضر مر گئے شاید|
  block
    block |بے کلی بھی قفس میں ہے دشوار|
    block |کام سے بال و پر گئے شاید|
  block
    block |شور بازار سے نہیں اٹھتا|
    block |رات کو میرؔ گھر گئے شاید|