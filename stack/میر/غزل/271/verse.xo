
block |یہ ترک ہو کے خشن کج اگر کلاہ کریں|
  block
    block |یہ ترک ہو کے خشن کج اگر کلاہ کریں|
    block |تو بوالہوس نہ کبھو چشم کو سیاہ کریں|
  block
    block |تمہیں بھی چاہیے ہے کچھ تو پاس چاہت کا|
    block |ہم اپنی اور سے یوں کب تلک نباہ کریں|
  block
    block |رکھا ہے اپنے تئیں روک روک کر ورنہ|
    block |سیاہ کر دیں زمانے کو ہم جو آہ کریں|
  block
    block |جو اس کی اور کو جانا ملے تو ہم بھی ضعیف|
    block |ہزار سجدے ہر اک گام سربراہ کریں|
  block
    block |ہوائے مے کدہ یہ ہے تو فوت وقت ہے ظلم|
    block |نماز چھوڑ دیں اب کوئی دن گناہ کریں|
  block
    block |ہمیشہ کون تکلف ہے خوب رویوں کا|
    block |گزار ناز سے ایدھر بھی گاہ گاہ کریں|
  block
    block |اگر اٹھیں گے اسی حال سے تو کہیو تو|
    block |جو روز حشر تجھی کو نہ عذر خواہ کریں|
  block
    block |بری بلا ہیں ستم کشتۂ محبت ہم|
    block |جو تیغ برسے تو سر کو نہ کچھ پناہ کریں|
  block
    block |اگرچہ سہل ہیں پر دیدنی ہیں ہم بھی میرؔ|
    block |ادھر کو یار تأمل سے گر نگاہ کریں|