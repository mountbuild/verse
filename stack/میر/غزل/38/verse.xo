
block |جیتے جی کوچۂ دل دار سے جایا نہ گیا|
  block
    block |جیتے جی کوچۂ دل دار سے جایا نہ گیا|
    block |اس کی دیوار کا سر سے مرے سایہ نہ گیا|
  block
    block |کاو کاو مژۂ یار و دل زار و نزار|
    block |گتھ گئے ایسے شتابی کہ چھڑایا نہ گیا|
  block
    block |وہ تو کل دیر تلک دیکھتا ایدھر کو رہا|
    block |ہم سے ہی حال تباہ اپنا دکھایا نہ گیا|
  block
    block |گرم رو راہ فنا کا نہیں ہو سکتا پتنگ|
    block |اس سے تو شمع نمط سر بھی کٹایا نہ گیا|
  block
    block |پاس ناموس محبت تھا کہ فرہاد کے پاس|
    block |بے ستوں سامنے سے اپنے اٹھایا نہ گیا|
  block
    block |خاک تک کوچۂ دل دار کی چھانی ہم نے|
    block |جستجو کی پہ دل گم شدہ پایا نہ گیا|
  block
    block |آتش تیز جدائی میں یکایک اس بن|
    block |دل جلا یوں کہ تنک جی بھی جلایا نہ گیا|
  block
    block |مہ نے آ سامنے شب یاد دلایا تھا اسے|
    block |پھر وہ تا صبح مرے جی سے بھلایا نہ گیا|
  block
    block |زیر شمشیر ستم میرؔ تڑپنا کیسا|
    block |سر بھی تسلیم محبت میں ہلایا نہ گیا|
  block
    block |جی میں آتا ہے کہ کچھ اور بھی موزوں کیجے|
    block |درد دل ایک غزل میں تو سنایا نہ گیا|