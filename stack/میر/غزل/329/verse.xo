
block |کثرت داغ سے دل رشک گلستاں نہ ہوا|
  block
    block |کثرت داغ سے دل رشک گلستاں نہ ہوا|
    block |میرا دل خواہ جو کچھ تھا وہ کبھو یاں نہ ہوا|
  block
    block |جی تو ایسے کئی صدقے کیے تجھ پر لیکن|
    block |حیف یہ ہے کہ تنک تو بھی پشیماں نہ ہوا|
  block
    block |آہ میں کب کی کہ سرمایۂ دوزخ نہ ہوئی|
    block |کون سا اشک مرا منبع طوفاں نہ ہوا|
  block
    block |گو توجہ سے زمانے کی جہاں میں مجھ کو|
    block |جاہ و ثروت کا میسر سر و ساماں نہ ہوا|
  block
    block |شکر صد شکر کہ میں ذلت و خواری کے سبب|
    block |کسی عنوان میں ہم چشم عزیزاں نہ ہوا|
  block
    block |برق مت خوشے کی اور اپنی بیاں کر صحبت|
    block |شکر کر یہ کہ مرا واں دل سوزاں نہ ہوا|
  block
    block |دل‌ بے رحم گیا شیخ لیے زیر زمیں|
    block |مر گیا پر یہ کہن گبر مسلماں نہ ہوا|
  block
    block |کون سی رات زمانے میں گئی جس میں میرؔ|
    block |سینۂ چاک سے میں دست و گریباں نہ ہوا|