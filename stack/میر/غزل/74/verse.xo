
block |شب درد و غم سے عرصہ مرے جی پہ تنگ تھا|
  block
    block |شب درد و غم سے عرصہ مرے جی پہ تنگ تھا|
    block |آیا شب فراق تھی یا روز جنگ تھا|
  block
    block |کثرت میں درد و غم کی نہ نکلی کوئی تپش|
    block |کوچہ جگر کے زخم کا شاید کہ تنگ تھا|
  block
    block |لایا مرے مزار پہ اس کو یہ جذب عشق|
    block |جس بے وفا کو نام سے بھی میرے ننگ تھا|
  block
    block |دیکھا ہے صید گا میں ترے صید کا جگر|
    block |با آنکہ چھن رہا تھا پہ ذوق خدنگ تھا|
  block
    block |دل سے مرے لگا نہ ترا دل ہزار حیف|
    block |یہ شیشہ ایک عمر سے مشتاق سنگ تھا|
  block
    block |مت کر عجب جو میرؔ ترے غم میں مر گیا|
    block |جینے کا اس مریض کے کوئی بھی ڈھنگ تھا|