
block |خنجر بکف وہ جب سے سفاک ہو گیا ہے|
  block
    block |خنجر بکف وہ جب سے سفاک ہو گیا ہے|
    block |ملک ان ستم زدوں کا سب پاک ہو گیا ہے|
  block
    block |جس سے اسے لگاؤں روکھا ہی ہو ملے ہے|
    block |سینے میں جل کر از بس دل خاک ہو گیا ہے|
  block
    block |کیا جانوں لذت درد اس کی جراحتوں کی|
    block |یہ جانوں ہوں کہ سینہ سب چاک ہو گیا ہے|
  block
    block |صحبت سے اس جہاں کی کوئی خلاص ہوگا|
    block |اس فاحشہ پہ سب کو امساک ہو گیا ہے|
  block
    block |دیوار کہنہ ہے یہ مت بیٹھ اس کے سائے|
    block |اٹھ چل کہ آسماں تو کا واک ہو گیا ہے|
  block
    block |شرم و حیا کہاں کی ہر بات پر ہے شمشیر|
    block |اب تو بہت وہ ہم سے بے باک ہو گیا ہے|
  block
    block |ہر حرف بسکہ رویا ہے حال پر ہمارے|
    block |قاصد کے ہاتھ میں خط نمناک ہو گیا ہے|
  block
    block |زیر فلک بھلا تو رووے ہے آپ کو میرؔ|
    block |کس کس طرح کا عالم یاں خاک ہو گیا ہے|