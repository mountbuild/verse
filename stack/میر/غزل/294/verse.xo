
block |نہ گیا خیال زلف سیہ جفا شعاراں|
  block
    block |نہ گیا خیال زلف سیہ جفا شعاراں|
    block |نہ ہوا کہ صبح ہووے شب تیرہ روزگاراں|
  block
    block |نہ کہا تھا اے رفوگر ترے ٹانکے ہوں گے ڈھیلے|
    block |نہ سیا گیا یہ آخر دل چاک بے قراراں|
  block
    block |ہوئی عید سب نے پہنے طرب و خوشی کے جامے|
    block |نہ ہوا کہ ہم بھی بدلیں یہ لباس سوگواراں|
  block
    block |خطر عظیم میں ہیں مری آہ و اشک سے سب|
    block |کہ جہان رہ چکا پھر جو یہی ہے باد و باراں|
  block
    block |کہیں خاک کو کو اس کی تو صبا نہ دیجو جنبش|
    block |کہ بھرے ہیں اس زمیں میں جگر جگر فگاراں|
  block
    block |رکھے تاج زر کو سر پر چمن زمانہ میں گل|
    block |نہ شگفتہ ہو تو اتنا کہ خزاں ہے یہ بہاراں|
  block
    block |نہیں تجھ کو چشم عبرت یہ نمود میں ہے ورنہ|
    block |کہ گئے ہیں خاک میں مل کئی تجھ سے تاجداراں|
  block
    block |تو جہاں سے دل اٹھا یاں نہیں رسم دردمندی|
    block |کسی نے بھی یوں نہ پوچھا ہوئے خاک یاں ہزاراں|
  block
    block |یہ اجل سے جی چھپانا مرا آشکار ہے گا|
    block |کہ خراب ہوگا مجھ بن غم عشق گل غداراں|
  block
    block |یہ سنا تھا میرؔ ہم نے کہ فسانہ خواب لا ہے|
    block |تری سر گذشت سن کر گئے اور خواب یاراں|