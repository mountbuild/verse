
block |گلا نہیں ہے ہمیں اپنی جاں گدازی کا|
  block
    block |گلا نہیں ہے ہمیں اپنی جاں گدازی کا|
    block |جگر پہ زخم ہے اس کی زباں درازی کا|
  block
    block |سمند ناز نے اس کے جہاں کیا پامال|
    block |وہی ہے اب بھی اسے شوق ترک تازی کا|
  block
    block |ستم ہیں قہر ہیں لونڈے شراب خانے کے|
    block |اتار لیتے ہیں عمامہ ہر نمازی کا|
  block
    block |الٹ پلٹ مری آہ سحر کی کیا ہے کم|
    block |اگر خیال تمہیں ہووے نیزہ بازی کا|
  block
    block |بتاؤ ہم سے کوئی آن تم سے کیا بگڑی|
    block |نہیں ہے تم کو سلیقہ زمانہ سازی کا|
  block
    block |خدا کو کام تو سونپے ہیں میں نے سب لیکن|
    block |رہے ہے خوف مجھے واں کی بے نیازی کا|
  block
    block |چلو ہو راہ موافق کہے مخالف کے|
    block |طریق چھوڑ دیا تم نے دل نوازی کا|
  block
    block |کسو کی بات نے آگے مرے نہ پایا رنگ|
    block |دلوں میں نقش ہے میری سخن طرازی کا|
  block
    block |بسان خاک ہو پامال راہ خلق اے میرؔ|
    block |رکھے ہے دل میں اگر قصد سرفرازی کا|