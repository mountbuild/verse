
block |ہر جزر و مد سے دست و بغل اٹھتے ہیں خروش|
  block
    block |ہر جزر و مد سے دست و بغل اٹھتے ہیں خروش|
    block |کس کا ہے راز بحر میں یا رب کہ یہ ہیں جوش|
  block
    block |ابروئے کج ہے موج کوئی چشم ہے حباب|
    block |موتی کسی کی بات ہے سیپی کسی کا گوش|
  block
    block |ان مغبچوں کے کوچے ہی سے میں کیا سلام|
    block |کیا مجھ کو طوف کعبہ سے میں رند درد نوش|
  block
    block |حیرت سے ہووے پرتو مہ نور آئینہ|
    block |تو چاندنی میں نکلے اگر ہو سفید پوش|
  block
    block |کل ہم نے سیر باغ میں دل ہاتھ سے دیا|
    block |اک سادہ گل فروش کا آ کر سبد بہ دوش|
  block
    block |جاتا رہا نگاہ سے جوں موسم بہار|
    block |آج اس بغیر داغ جگر ہیں سیاہ پوش|
  block
    block |شب اس دل گرفتہ کو وا کر بزور مے|
    block |بیٹھے تھے شیرہ خانے میں ہم کتنے ہرزہ کوش|
  block
    block |آئی صدا کہ یاد کرو دور رفتہ کو|
    block |عبرت بھی ہے ضرور ٹک اے جمع تیز ہوش|
  block
    block |جمشید جس نے وضع کیا جام کیا ہوا|
    block |وے نصیحتیں کہاں گئیں کیدھر وے ناؤ نوش|
  block
    block |جز لالہ اس کے جام سے پاتے نہیں نشاں|
    block |ہے کوکنار اس کی جگہ اب سبو بہ دوش|
  block
    block |جھومے ہے بید جائے جوانان میگسار|
    block |بالائے خم ہے خشت سر پیر مے فروش|
  block
    block |میرؔ اس غزل کو خوب کہا تھا ضمیر نے|
    block |پر اے زباں دراز بہت ہو چکی خموش|