
block |کیا حقیقت کہوں کہ کیا ہے عشق|
  block
    block |کیا حقیقت کہوں کہ کیا ہے عشق|
    block |حق شناسوں کے ہاں خدا ہے عشق|
  block
    block |دل لگا ہو تو جی جہاں سے اٹھا|
    block |موت کا نام پیار کا ہے عشق|
  block
    block |اور تدبیر کو نہیں کچھ دخل|
    block |عشق کے درد کی دوا ہے عشق|
  block
    block |کیا ڈبایا محیط میں غم کے|
    block |ہم نے جانا تھا آشنا ہے عشق|
  block
    block |عشق سے جا نہیں کوئی خالی|
    block |دل سے لے عرش تک بھرا ہے عشق|
  block
    block |کوہ کن کیا پہاڑ کاٹے گا|
    block |پردے میں زور آزما ہے عشق|
  block
    block |عشق ہے عشق کرنے والوں کو|
    block |کیسا کیسا بہم کیا ہے عشق|
  block
    block |کون مقصد کو عشق بن پہنچا|
    block |آرزو عشق مدعا ہے عشق|
  block
    block |میرؔ مرنا پڑے ہے خوباں پر|
    block |عشق مت کر کہ بد بلا ہے عشق|