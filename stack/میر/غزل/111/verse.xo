
block |اے گل نو دمیدہ کے مانند|
  block
    block |اے گل نو دمیدہ کے مانند|
    block |ہے تو کس آفریدہ کے مانند|
  block
    block |ہم امید وفا پہ تیری ہوئے|
    block |غنچۂ دیر چیدہ کے مانند|
  block
    block |خاک کو میری سیر کر کے پھرا|
    block |وہ غزال رمیدہ کے مانند|
  block
    block |سر اٹھاتے ہی ہو گئے پامال|
    block |سبزۂ نو دمیدہ کے مانند|
  block
    block |نہ کٹے رات ہجر کی جو نہ ہو|
    block |نالہ تیغ کشیدہ کے مانند|
  block
    block |ہم گرفتار حال ہیں اپنے|
    block |طائر پر بریدہ کے مانند|
  block
    block |دل تڑپتا ہے اشک خونیں میں|
    block |صید در خوں تپیدہ کے مانند|
  block
    block |تجھ سے یوسف کو کیونکے نسبت دیں|
    block |کب شنیدہ ہو دیدہ کے مانند|
  block
    block |میرؔ صاحب بھی اس کے ہاں تھے لیک|
    block |بندۂ زر خریدہ کے مانند|