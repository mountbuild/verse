
block |دیکھ تو دل کہ جاں سے اٹھتا ہے|
  block
    block |دیکھ تو دل کہ جاں سے اٹھتا ہے|
    block |یہ دھواں سا کہاں سے اٹھتا ہے|
  block
    block |گور کس دل جلے کی ہے یہ فلک|
    block |شعلہ اک صبح یاں سے اٹھتا ہے|
  block
    block |خانۂ دل سے زینہار نہ جا|
    block |کوئی ایسے مکاں سے اٹھتا ہے|
  block
    block |نالہ سر کھینچتا ہے جب میرا|
    block |شور اک آسماں سے اٹھتا ہے|
  block
    block |لڑتی ہے اس کی چشم شوخ جہاں|
    block |ایک آشوب واں سے اٹھتا ہے|
  block
    block |سدھ لے گھر کی بھی شعلۂ آواز|
    block |دود کچھ آشیاں سے اٹھتا ہے|
  block
    block |بیٹھنے کون دے ہے پھر اس کو|
    block |جو ترے آستاں سے اٹھتا ہے|
  block
    block |یوں اٹھے آہ اس گلی سے ہم|
    block |جیسے کوئی جہاں سے اٹھتا ہے|
  block
    block |عشق اک میرؔ بھاری پتھر ہے|
    block |کب یہ تجھ ناتواں سے اٹھتا ہے|