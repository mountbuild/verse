
block |پشت پا ماری بسکہ دنیا پر|
  block
    block |پشت پا ماری بسکہ دنیا پر|
    block |زخم پڑ پڑ گیا مرے پا پر|
  block
    block |ڈوبے اچھلے ہے آفتاب ہنوز|
    block |کہیں دیکھا تھا تجھ کو دریا پر|
  block
    block |گرو مے ہوں آؤ شیخ شہر|
    block |ابر جھوما ہی جاہے صحرا پر|
  block
    block |دل پر خوں تو تھا گلابی شراب|
    block |جی ہی اپنا چلا نہ صہبا پر|
  block
    block |یاں جہاں میں کہ شہر گوراں ہے|
    block |سات پردے ہیں چشم بینا پر|
  block
    block |فرصت عیش اپنی یوں گزری|
    block |کہ مصیبت پڑی تمنا پر|
  block
    block |طارم تاک سے لہو ٹپکا|
    block |سنگ باراں ہوا ہے مینا پر|
  block
    block |میرؔ کیا بات اس کے ہونٹوں کی|
    block |جینا دوبھر ہوا مسیحا پر|