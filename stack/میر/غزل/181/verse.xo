
block |کل شب ہجراں تھی لب پر نالہ بیمارانہ تھا|
  block
    block |کل شب ہجراں تھی لب پر نالہ بیمارانہ تھا|
    block |شام سے تا صبح دم بالیں پہ سر یکجا نہ تھا|
  block
    block |شہرۂ عالم اسے یمن محبت نے کیا|
    block |ورنہ مجنوں ایک خاک افتادۂ ویرانہ تھا|
  block
    block |منزل اس مہ کی رہا جو مدتوں اے ہم نشیں|
    block |اب وہ دل گویا کہ اک مدت کا ماتم خانہ تھا|
  block
    block |اک نگاہ آشنا کو بھی وفا کرتا نہیں|
    block |وا ہوئیں مژگاں کہ سبزہ سبزۂ بیگانہ تھا|
  block
    block |روز و شب گزرے ہے پیچ و تاب میں رہتے تجھے|
    block |اے دل صد چاک کس کی زلف کا تو شانہ تھا|
  block
    block |یاد ایامے کہ اپنے روز و شب کی جائے باش|
    block |یا در باز بیاباں یا درمے خانہ تھا|
  block
    block |جس کو دیکھا ہم نے اس وحشت کدے میں دہر کے|
    block |یا سڑی یا خبطی یا مجنون یا دیوانہ تھا|
  block
    block |بعد خوں ریزی کے مدت بے حنا رنگیں رہا|
    block |ہاتھ اس کا جو مرے لوہو میں گستاخانہ تھا|
  block
    block |غیر کے کہنے سے مارا ان نے ہم کو بے گناہ|
    block |یہ نہ سمجھا وہ کہ واقع میں بھی کچھ تھا یا نہ تھا|
  block
    block |صبح ہوتے وہ بناگوش آج یاد آیا مجھے|
    block |جو گرا دامن پہ آنسو گوہر یک دانہ تھا|
  block
    block |شب فروغ بزم کا باعث ہوا تھا حسن دوست|
    block |شمع کا جلوہ غبار دیدۂ پروانہ تھا|
  block
    block |رات اس کی چشم میگوں خواب میں دیکھی تھی میں|
    block |صبح سوتے سے اٹھا تو سامنے پیمانہ تھا|
  block
    block |رحم کچھ پیدا کیا شاید کہ اس بے رحم نے|
    block |گوش اس کا شب ادھر تا آخر افسانہ تھا|
  block
    block |میرؔ بھی کیا مست طافح تھا شراب عشق کا|
    block |لب پہ عاشق کے ہمیشہ نعرۂ مستانہ تھا|