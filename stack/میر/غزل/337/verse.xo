
block |کیا دن تھے وے کہ یاں بھی دل آرمیدہ تھا|
  block
    block |کیا دن تھے وے کہ یاں بھی دل آرمیدہ تھا|
    block |رو آشیاں طائر رنگ پریدہ تھا|
  block
    block |قاصد جو واں سے آیا تو شرمندہ میں ہوا|
    block |بیچارہ گریہ ناک گریباں دریدہ تھا|
  block
    block |اک وقت ہم کو تھا سر گریہ کہ دشت میں|
    block |جو خار خشک تھا سو وہ طوفاں رسیدہ تھا|
  block
    block |جس صید گاہ عشق میں یاروں کا جی گیا|
    block |مرگ اس شکار گہ کا شکار رمیدہ تھا|
  block
    block |کوری چشم کیوں نہ زیارت کو اس کی آئے|
    block |یوسف سا جس کو مد نظر نوردیدہ تھا|
  block
    block |افسوس مرگ صبر ہے اس واسطے کہ وہ|
    block |گل ہائے باغ عشرت دنیا نچیدہ تھا|
  block
    block |مت پوچھ کس طرح سے کٹی رات ہجر کی|
    block |ہر نالہ میری جان کو تیغ کشیدہ تھا|
  block
    block |حاصل نہ پوچھ گلشن مشہد کا بوالہوس|
    block |یاں پھل ہر اک درخت کا حلق بریدہ تھا|
  block
    block |دل بے قرار گریۂ خونیں تھا رات میرؔ|
    block |آیا نظر تو بسمل در خوں تپیدہ تھا|