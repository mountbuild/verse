
block |تنگ آئے ہیں دل اس جی سے اٹھا بیٹھیں گے|
  block
    block |تنگ آئے ہیں دل اس جی سے اٹھا بیٹھیں گے|
    block |بھوکوں مرتے ہیں کچھ اب یار بھی کھا بیٹھیں گے|
  block
    block |اب کے بگڑے گی اگر ان سے تو اس شہر سے جا|
    block |کسو ویرانے میں تکیہ ہی بنا بیٹھیں گے|
  block
    block |معرکہ گرم تو ٹک ہونے دو خوں ریزی کا|
    block |پہلے تلوار کے نیچے ہمیں جا بیٹھیں گے|
  block
    block |ہوگا ایسا بھی کوئی روز کہ مجلس سے کبھو|
    block |ہم تو ایک آدھ گھڑی اٹھ کے جدا بیٹھیں گے|
  block
    block |جا نہ اظہار محبت پہ ہوسناکوں کی|
    block |وقت کے وقت یہ سب منہ کو چھپا بیٹھیں گے|
  block
    block |دیکھیں وہ غیرت خورشید کہاں جاتا ہے|
    block |اب سر راہ دم صبح سے آ بیٹھیں گے|
  block
    block |بھیڑ ٹلتی ہی نہیں آگے سے اس ظالم کے|
    block |گردنیں یار کسی روز کٹا بیٹھیں گے|
  block
    block |کب تلک گلیوں میں سودائی سے پھرتے رہیے|
    block |دل کو اس زلف مسلسل سے لگا بیٹھیں گے|
  block
    block |شعلہ افشاں اگر ایسی ہی رہی آہ تو میرؔ|
    block |گھر کو ہم اپنے کسو رات جلا بیٹھیں گے|