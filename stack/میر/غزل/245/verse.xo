
block |کئی دن سلوک وداع کا مرے در پے دل زار تھا|
  block
    block |کئی دن سلوک وداع کا مرے در پے دل زار تھا|
    block |کبھو درد تھا کبھو داغ تھا کبھو زخم تھا کبھو وار تھا|
  block
    block |دم صبح بزم خوش جہاں شب غم سے کم نہ تھی مہرباں|
    block |کہ چراغ تھا سو تو دود تھا جو پتنگ تھا سو غبار تھا|
  block
    block |دل خستہ لوہو جو ہو گیا تو بھلا ہوا کہ کہاں تلک|
    block |کبھو سوز سینہ سے داغ تھا کبھو درد و غم سے فگار تھا|
  block
    block |دل مضطرب سے گزر گئی شب وصل اپنی ہی فکر میں|
    block |نہ دماغ تھا نہ فراغ تھا نہ شکیب تھا نہ قرار تھا|
  block
    block |جو نگاہ کی بھی پلک اٹھا تو ہمارے دل سے لہو بہا|
    block |کہ وہیں وہ ناوک بے خطا کسو کے کلیجے کے پار تھا|
  block
    block |یہ تمہاری ان دنوں دوستاں مژہ جس کے غم میں ہے خوں چکاں|
    block |وہی آفت دل عاشقاں کسو وقت ہم سے بھی یار تھا|
  block
    block |نہیں تازہ دل کی شکستگی یہی درد تھا یہی خستگی|
    block |اسے جب سے ذوق شکار تھا اسے زخم سے سروکار تھا|
  block
    block |کبھو جائے گی جو ادھر صبا تو یہ کہیو اس سے کہ بے وفا|
    block |مگر ایک میرؔ شکستہ پا ترے باغ تازہ میں خار تھا|