
block |جفائیں دیکھ لیاں بے وفائیاں دیکھیں|
  block
    block |جفائیں دیکھ لیاں بے وفائیاں دیکھیں|
    block |بھلا ہوا کہ تری سب برائیاں دیکھیں|
  block
    block |تری گلی سے سدا اے کشندۂ عالم|
    block |ہزاروں آتی ہوئی چارپائیاں دیکھیں|
  block
    block |گیا نظر سے جو وہ گرم طفل آتش باز|
    block |ہم اپنے چہرے پہ اڑتی ہوائیاں دیکھیں|
  block
    block |ترے وصال کے ہم شوق میں ہوں آوارہ|
    block |عزیز دوست سبھوں کی جدائیاں دیکھیں|
  block
    block |ہمیشہ مائل آئینہ ہی تجھے پایا|
    block |جو دیکھیں ہم نے یہی خود نمائیاں دیکھیں|
  block
    block |شہاں کہ کحل جواہر تھی خاک پا جن کی|
    block |انہیں کی آنکھوں میں پھرتے سلائیاں دیکھیں|
  block
    block |بنی نہ اپنی تو اس جنگ جو سے ہرگز میرؔ|
    block |لڑائیں جب سے ہم آنکھیں لڑائیاں دیکھیں|