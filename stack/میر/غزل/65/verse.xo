
block |ہوتی ہے گرچہ کہنے سے یارو پرائی بات|
  block
    block |ہوتی ہے گرچہ کہنے سے یارو پرائی بات|
    block |پر ہم سے تو تھنبے نہ کبھو منہ پر آئی بات|
  block
    block |جانے نہ تجھ کو جو یہ تصنع تو اس سے کر|
    block |تس پر بھی تو چھپی نہیں رہتی بنائی بات|
  block
    block |لگ کر تدرو رہ گئے دیوار باغ سے|
    block |رفتار کی جو تیری صبا نے چلائی بات|
  block
    block |کہتے تھے اس سے ملیے تو کیا کیا نہ کہیے لیک|
    block |وہ آ گیا تو سامنے اس کے نہ آئی بات|
  block
    block |اب تو ہوئے ہیں ہم بھی ترے ڈھب سے آشنا|
    block |واں تو نے کچھ کہا کہ ادھر ہم نے پائی بات|
  block
    block |بلبل کے بولنے میں سب انداز ہیں مرے|
    block |پوشیدہ کب رہے ہے کسو کی اڑائی بات|
  block
    block |بھڑکا تھا رات دیکھ کے وہ شعلہ خو مجھے|
    block |کچھ رو سیہ رقیب نے شاید لگائی بات|
  block
    block |عالم سیاہ خانہ ہے کس کا کہ روز و شب|
    block |یہ شور ہے کہ دیتی نہیں کچھ سنائی بات|
  block
    block |اک دن کہا تھا یہ کہ خموشی میں ہے وقار|
    block |سو مجھ سے ہی سخن نہیں میں جو بتائی بات|
  block
    block |اب مجھ ضعیف و زار کو مت کچھ کہا کرو|
    block |جاتی نہیں ہے مجھ سے کسو کی اٹھائی بات|
  block
    block |خط لکھتے لکھتے میرؔ نے دفتر کیے رواں|
    block |افراط اشتیاق نے آخر بڑھائی بات|