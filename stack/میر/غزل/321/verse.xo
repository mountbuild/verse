
block |جنس گراں کو تجھ سے جو لوگ چاہتے ہیں|
  block
    block |جنس گراں کو تجھ سے جو لوگ چاہتے ہیں|
    block |وے روگ اپنے جی کو ناحق بساہتے ہیں|
  block
    block |اس میکدے میں ہم بھی مدت سے ہیں ولیکن|
    block |خمیازہ کھینچتے ہیں ہر دم جماہتے ہیں|
  block
    block |ناموس دوستی سے گردن بندھی ہے اپنی|
    block |جیتے ہیں جب تلک ہم تب تک نباہتے ہیں|
  block
    block |سہل اس قدر نہیں ہے مشکل پسندی میری|
    block |جو تجھ کو دیکھتے ہیں مجھ کو سراہتے ہیں|
  block
    block |وے دن گئے کہ راتیں نالوں سے کاٹتے تھے|
    block |بے ڈول میرؔ صاحب اب کچھ کراہتے ہیں|