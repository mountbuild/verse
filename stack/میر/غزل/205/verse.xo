
block |کس شام سے اٹھا تھا مرے دل میں درد سا|
  block
    block |کس شام سے اٹھا تھا مرے دل میں درد سا|
    block |سو ہو چلا ہوں پیشتر از صبح سرد سا|
  block
    block |بیٹھا ہوں جوں غبار ضعیف اب وگرنہ میں|
    block |پھرتا رہا ہوں گلیوں میں آوارہ گرد سا|
  block
    block |قصد طریق عشق کیا سب نے بعد قیس|
    block |لیکن ہوا نہ ایک بھی اس رہ نورد سا|
  block
    block |حاضر یراق بے مزگی کس گھڑی نہیں|
    block |معشوق کچھ ہمارا ہے عاشق نبرد سا|
  block
    block |کیا میرؔ ہے یہی جو ترے در پہ تھا کھڑا|
    block |نمناک چشم و خشک لب و رنگ زرد سا|