
block |دعوے کو یار آگے معیوب کر چکے ہیں|
  block
    block |دعوے کو یار آگے معیوب کر چکے ہیں|
    block |اس ریختے کو ورنہ ہم خوب کر چکے ہیں|
  block
    block |مرنے سے تم ہمارے خاطر نچنت رکھیو|
    block |اس کام کا بھی ہم کچھ اسلوب کر چکے ہیں|
  block
    block |حسن کلام کھینچے کیوں کر نہ دامن دل|
    block |اس کام کو ہم آخر محبوب کر چکے ہیں|
  block
    block |ہنگامۂ قیامت تازہ نہیں جو ہوگا|
    block |ہم اس طرح کے کتنے آشوب کر چکے ہیں|
  block
    block |رنگ پریدہ قاصد باد سحر کبوتر|
    block |کس کس کے ہم حوالے مکتوب کر چکے ہیں|
  block
    block |تنکا نہیں رہا ہے کیا اب نثار کریے|
    block |آگے ہی ہم تو گھر کو جاروب کر چکے ہیں|
  block
    block |ہر لحظہ ہے تزاید رنج و غم و الم کا|
    block |غالب کہ طبع دل کو مغلوب کر چکے ہیں|
  block
    block |کیا جانیے کہ کیا ہے اے میرؔ وجہ ضد کی|
    block |سو بار ہم تو اس کو محجوب کر چکے ہیں|