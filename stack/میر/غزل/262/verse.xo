
block |خط لکھ کے کوئی سادہ نہ اس کو ملول ہو|
  block
    block |خط لکھ کے کوئی سادہ نہ اس کو ملول ہو|
    block |ہم تو ہوں بد گمان جو قاصد رسول ہو|
  block
    block |چاہوں تو بھر کے کولی اٹھا لوں ابھی تمہیں|
    block |کیسے ہی بھاری ہو مرے آگے تو پھول ہو|
  block
    block |سرمہ جو نور بخشے ہے آنکھوں کو خلق کی|
    block |شاید کہ راہ یار کی ہی خاک دھول ہو|
  block
    block |جاویں نثار ہونے کو ہم کس بساط پر|
    block |اک نیم جاں رکھیں ہیں سو وہ جب قبول ہو|
  block
    block |ہم ان دنوں میں لگ نہیں پڑتے ہیں صبح و شام|
    block |ورنہ دعا کریں تو جو چاہیں حصول ہو|
  block
    block |دل لے کے لونڈے دلی کے کب کا پچا گئے|
    block |اب ان سے کھائی پی ہوئی شے کیا وصول ہو|
  block
    block |ناکام اس لیے ہو کہ چاہو ہو سب کچھ آج|
    block |تم بھی تو میرؔ صاحب و قبلہ عجول ہو|