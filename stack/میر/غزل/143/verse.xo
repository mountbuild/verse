
block |نکلے ہے چشمہ جو کوئی جوش زناں پانی کا|
  block
    block |نکلے ہے چشمہ جو کوئی جوش زناں پانی کا|
    block |یاد وہ ہے وہ کسو چشم کی گریانی کا|
  block
    block |لطف اگر یہ ہے بتاں صندل پیشانی کا|
    block |حسن کیا صبح کے پھر چہرۂ نورانی کا|
  block
    block |کفر کچھ چاہیے اسلام کی رونق کے لیے|
    block |حسن زنار ہے تسبیح سلیمانی کا|
  block
    block |درہمی حال کی ہے سارے مرے دیواں میں|
    block |سیر کر تو بھی یہ مجموعہ پریشانی کا|
  block
    block |جان گھبراتی ہے اندوہ سے تن میں کیا کیا|
    block |تنگ احوال ہے اس یوسف زندانی کا|
  block
    block |کھیل لڑکوں کا سمجھتے تھے محبت کے تئیں|
    block |ہے بڑا حیف ہمیں اپنی بھی نادانی کا|
  block
    block |وہ بھی جانے کہ لہو رو کے لکھا ہے مکتوب|
    block |ہم نے سر نامہ کیا کاغذ افشانی کا|
  block
    block |اس کا منہ دیکھ رہا ہوں سو وہی دیکھوں ہوں|
    block |نقش کا سا ہے سماں میری بھی حیرانی کا|
  block
    block |بت پرستی کو تو اسلام نہیں کہتے ہیں|
    block |معتقد کون ہے میرؔ ایسی مسلمانی کا|