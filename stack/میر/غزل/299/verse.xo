
block |ہیں بعد مرے مرگ کے آثار سے اب تک|
  block
    block |ہیں بعد مرے مرگ کے آثار سے اب تک|
    block |سوکھا نہیں لوہو در و دیوار سے اب تک|
  block
    block |رنگینیٔ عشق اس کے ملے پر ہوئی معلوم|
    block |صحبت نہ ہوئی تھی کسی خونخوار سے اب تک|
  block
    block |کب سے متحمل ہے جفاؤں کا دل زار|
    block |زنہار وفا ہو نہ سکی یار سے اب تک|
  block
    block |ابرو ہی کی جنبش نے یہ ستھراؤ کیے ہیں|
    block |مارا نہیں ان نے کوئی تلوار سے اب تک|
  block
    block |وعدہ بھی قیامت کا بھلا کوئی ہے وعدہ|
    block |پر دل نہیں خالی غم دیدار سے اب تک|
  block
    block |مدت ہوئی گھٹ گھٹ کے ہمیں شہر میں مرتے|
    block |واقف نہ ہوا کوئی اس اسرار سے اب تک|
  block
    block |برسوں ہوئے دل سوختہ بلبل کو موئے لیک|
    block |اک دود سا اٹھتا ہے چمن زار سے اب تک|
  block
    block |کیا جانیے ہوتے ہیں سخن لطف کے کیسے|
    block |پوچھا نہیں ان نے تو ہمیں پیار سے اب تک|
  block
    block |اس باغ میں اغلب ہے کہ سرزد نہ ہوا ہو|
    block |یوں نالہ کسو مرغ گرفتار سے اب تک|
  block
    block |خط آئے پہ بھی دن ہے سیہ تم سے ہمارا|
    block |جاتا نہیں اندھیر یہ سرکار سے اب تک|
  block
    block |نکلا تھا کہیں وہ گل نازک شب مہ میں|
    block |سو کوفت نہیں جاتی ہے رخسار سے اب تک|
  block
    block |دیکھا تھا کہیں سایہ ترے قد کا چمن میں|
    block |ہیں میرؔ جی آوارہ پری دار سے اب تک|