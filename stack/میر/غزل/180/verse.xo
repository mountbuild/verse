
block |جب جنوں سے ہمیں توسل تھا|
  block
    block |جب جنوں سے ہمیں توسل تھا|
    block |اپنی زنجیر پا ہی کا غل تھا|
  block
    block |بسترہ تھا چمن میں جوں بلبل|
    block |نالہ سرمایۂ توکل تھا|
  block
    block |یک نگہ کو وفا نہ کی گویا|
    block |موسم گل صفیر بلبل تھا|
  block
    block |ان نے پہچان کر ہمیں مارا|
    block |منہ نہ کرنا ادھر تجاہل تھا|
  block
    block |شہر میں جو نظر پڑا اس کا|
    block |کشتۂ ناز یا تغافل تھا|
  block
    block |اب تو دل کو نہ تاب ہے نہ قرار|
    block |یاد ایام جب تحمل تھا|
  block
    block |جا پھنسا دام زلف میں آخر|
    block |دل نہایت ہی بے تامل تھا|
  block
    block |یوں گئی قد کے خم ہوئے جیسے|
    block |عمر اک رہرو سر پل تھا|
  block
    block |خوب دریافت جو کیا ہم نے|
    block |وقت خوش میرؔ نکہت گل تھا|