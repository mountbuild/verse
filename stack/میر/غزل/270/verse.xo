
block |خوب تھے وے دن کہ ہم تیرے گرفتاروں میں تھے|
  block
    block |خوب تھے وے دن کہ ہم تیرے گرفتاروں میں تھے|
    block |غم زدوں اندوہ گینوں ظلم کے ماروں میں تھے|
  block
    block |دشمنی جانی ہے اب تو ہم سے غیروں کے لیے|
    block |اک سماں سا ہو گیا وہ بھی کہ ہم یاروں میں تھے|
  block
    block |مت تبختر سے گزر قمری ہماری خاک پر|
    block |ہم بھی اک سرو رواں کے ناز برداروں میں تھے|
  block
    block |مر گئے لیکن نہ دیکھا تو نے اودھر آنکھ اٹھا|
    block |آہ کیا کیا لوگ ظالم تیرے بیماروں میں تھے|
  block
    block |شیخ جی مندیل کچھ بگڑی سی ہے کیا آپ بھی|
    block |رندوں بانکوں میکشوں آشفتہ دستاروں میں تھے|
  block
    block |گرچہ جرم عشق غیروں پر بھی ثابت تھا ولے|
    block |قتل کرنا تھا ہمیں ہم ہی گنہ گاروں میں تھے|
  block
    block |اک رہا مژگاں کی صف میں ایک کے ٹکڑے ہوئے|
    block |دل جگر جو میرؔ دونوں اپنے غم خواروں میں تھے|