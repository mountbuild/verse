
block |قیامت ہیں یہ چسپاں جامے والے|
  block
    block |قیامت ہیں یہ چسپاں جامے والے|
    block |گلوں نے جن کی خاطر خرقے ڈالے|
  block
    block |وہ کالا چور ہے خال رخ یار|
    block |کہ سو آنکھوں میں دل ہو تو چرا لے|
  block
    block |نہیں اٹھتا دل محزوں کا ماتم|
    block |خدا ہی اس مصیبت سے نکالے|
  block
    block |کہاں تک دور بیٹھے بیٹھے کہیے|
    block |کبھو تو پاس ہم کو بھی بلا لے|
  block
    block |دلا بازی نہ کر ان گیسوؤں سے|
    block |نہیں آساں کھلانے سانپ کالے|
  block
    block |تپش نے دل جگر کی مار ڈالا|
    block |بغل میں دشمن اپنے ہم نے پالے|
  block
    block |نہ مہکے بوئے گل اے کاش یک چند|
    block |ابھی زخم جگر سارے ہیں آلے|
  block
    block |کسے قید قفس میں یاد گل کی|
    block |پڑے ہیں اب تو جینے ہی کے لالے|
  block
    block |ستایا میرؔ غم کش کو کنھوں نے|
    block |کہ پھر اب عرش تک جاتے ہیں نالے|