
block |یہ میرؔ ستم کشتہ کسو وقت جواں تھا|
  block
    block |یہ میرؔ ستم کشتہ کسو وقت جواں تھا|
    block |انداز سخن کا سبب شور و فغاں تھا|
  block
    block |جادو کی پڑی پرچۂ ابیات تھا اس کا|
    block |منہ تکیے غزل پڑھتے عجب سحر بیاں تھا|
  block
    block |جس راہ سے وہ دل زدہ دلی میں نکلتا|
    block |ساتھ اس کے قیامت کا سا ہنگامہ رواں تھا|
  block
    block |افسردہ نہ تھا ایسا کہ جوں آب زدہ خاک|
    block |آندھی تھی بلا تھا کوئی آشوب جہاں تھا|
  block
    block |کس مرتبہ تھی حسرت دیدار مرے ساتھ|
    block |جو پھول مری خاک سے نکلا نگراں تھا|
  block
    block |مجنوں کو عبث دعوی وحشت ہے مجھی سے|
    block |جس دن کہ جنوں مجھ کو ہوا تھا وہ کہاں تھا|
  block
    block |غافل تھے ہم احوال دل خستہ سے اپنے|
    block |وہ گنج اسی کنج خرابی میں نہاں تھا|
  block
    block |کس زور سے فرہاد نے خارا شکنی کی|
    block |ہر چند کہ وہ بیکس و بے تاب و تواں تھا|
  block
    block |گو میرؔ جہاں میں کنھوں نے تجھ کو نہ جانا|
    block |موجود نہ تھا تو تو کہاں نام و نشاں تھا|