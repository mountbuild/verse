
block |تاب دل صرف جدائی ہو چکی|
  block
    block |تاب دل صرف جدائی ہو چکی|
    block |یعنی طاقت آزمائی ہو چکی|
  block
    block |چھوٹتا کب ہے اسیر خوش زباں|
    block |جیتے جی اپنی رہائی ہو چکی|
  block
    block |آگے ہو مسجد کے نکلی اس کی راہ|
    block |شیخ سے اب پارسائی ہو چکی|
  block
    block |درمیاں ایسا نہیں اب آئینہ|
    block |میرے اس کے اب صفائی ہو چکی|
  block
    block |ایک بوسہ مانگتے لڑنے لگے|
    block |اتنے ہی میں آشنائی ہو چکی|
  block
    block |بیچ میں ہم ہی نہ ہوں تو لطف کیا|
    block |رحم کر اب بے وفائی ہو چکی|
  block
    block |آج پھر تھا بے حمیت میرؔ واں|
    block |کل لڑائی سی لڑائی ہو چکی|