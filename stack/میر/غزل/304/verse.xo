
block |کیا کہیے کہ خوباں نے اب ہم میں ہے کیا رکھا|
  block
    block |کیا کہیے کہ خوباں نے اب ہم میں ہے کیا رکھا|
    block |ان چشم سیاہوں نے بہتوں کو سلا رکھا|
  block
    block |جلوہ ہے اسی کا سب گلشن میں زمانے کے|
    block |گل پھول کو ہے ان نے پردہ سا بنا رکھا|
  block
    block |جوں برگ خزاں دیدہ سب زرد ہوئے ہم تو|
    block |گرمی نے ہمیں دل کی آخر کو جلا رکھا|
  block
    block |کہیے جو تمیز اس کو کچھ اچھے برے کی ہو|
    block |دل جس کسو کا پایا چٹ ان نے اڑا رکھا|
  block
    block |تھی مسلک الفت کی مشہور خطرناکی|
    block |میں دیدہ و دانستہ کس راہ میں پا رکھا|
  block
    block |خورشید و قمر پیارے رہتے ہیں چھپے کوئی|
    block |رخساروں کو گو تو نے برقع سے چھپا رکھا|
  block
    block |چشمک ہی نہیں تازی شیوے یہ اسی کے ہیں|
    block |جھمکی سی دکھا دے کر عالم کو لگا رکھا|
  block
    block |لگنے کے لیے دل کے چھڑکا تھا نمک میں نے|
    block |سو چھاتی کے زخموں نے کل دیر مزہ رکھا|
  block
    block |کشتے کو اس ابرو کے کیا میل ہو ہستی کی|
    block |میں طاق بلند اوپر جینے کو اٹھا رکھا|
  block
    block |قطعی ہے دلیل اے میرؔ اس تیغ کی بے آبی|
    block |رحم ان نے مرے حق میں مطلق نہ روا رکھا|