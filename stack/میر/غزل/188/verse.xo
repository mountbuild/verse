
block |مر رہتے جو گل بن تو سارا یہ خلل جاتا|
  block
    block |مر رہتے جو گل بن تو سارا یہ خلل جاتا|
    block |نکلا ہی نہ جی ورنہ کانٹا سا نکل جاتا|
  block
    block |پیدا ہے کہ پنہاں تھی آتش نفسی میری|
    block |میں ضبط نہ کرتا تو سب شہر یہ جل جاتا|
  block
    block |میں گریۂ خونیں کو روکے ہی رہا ورنہ|
    block |اک دم میں زمانے کا یاں رنگ بدل جاتا|
  block
    block |بن پوچھے کرم سے وہ جو بخش نہ دیتا تو|
    block |پرسش میں ہماری ہی دن حشر کا ڈھل جاتا|
  block
    block |استادہ جہاں میں تھا میدان محبت میں|
    block |واں رستم اگر آتا تو دیکھ کے ٹل جاتا|
  block
    block |وہ سیر کا وادی کے مائل نہ ہوا ورنہ|
    block |آنکھوں کو غزالوں کی پاؤں تلے مل جاتا|
  block
    block |بے تاب و تواں یوں میں کاہے کو تلف ہوتا|
    block |یاقوتی ترے لب کی ملتی تو سنبھل جاتا|
  block
    block |اس سیم بدن کو تھی کب تاب تعب اتنی|
    block |وہ چاندنی میں شب کی ہوتا تو پگھل جاتا|
  block
    block |مارا گیا تب گزرا بوسے سے ترے لب کے|
    block |کیا میرؔ بھی لڑکا تھا باتوں میں بہل جاتا|