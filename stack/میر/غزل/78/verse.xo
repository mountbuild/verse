
block |بے یار شہر دل کا ویران ہو رہا ہے|
  block
    block |بے یار شہر دل کا ویران ہو رہا ہے|
    block |دکھلائی دے جہاں تک میدان ہو رہا ہے|
  block
    block |اس منزل جہاں کے باشندے رفتنی ہیں|
    block |ہر اک کے ہاں سفر کا سامان ہو رہا ہے|
  block
    block |اچھا لگا ہے شاید آنکھوں میں یار اپنی|
    block |آئینہ دیکھ کر کچھ حیران ہو رہا ہے|
  block
    block |گل دیکھ کر چمن میں تجھ کو کھلا ہی جا ہے|
    block |یعنی ہزار جی سے قربان ہو رہا ہے|
  block
    block |حال زبون اپنا پوشیدہ کچھ نہ تھا تو|
    block |سنتا نہ تھا کہ یہ صید بے جان ہو رہا ہے|
  block
    block |ظالم ادھر کی سدھ لے جوں شمع صبح گاہی|
    block |ایک آدھ دم کا عاشق مہمان ہو رہا ہے|
  block
    block |قرباں گہ محبت وہ جا ہے جس میں ہر سو|
    block |دشوار جان دینا آسان ہو رہا ہے|
  block
    block |ہر شب گلی میں اس کی روتے تو رہتے ہو تم|
    block |اک روز میرؔ صاحب طوفان ہو رہا ہے|