
block |کچھ تو کہہ وصل کی پھر رات چلی جاتی ہے|
  block
    block |کچھ تو کہہ وصل کی پھر رات چلی جاتی ہے|
    block |دن گزر جائیں ہیں پر بات چلی جاتی ہے|
  block
    block |رہ گئے گاہ تبسم پہ گہے بات ہی پر|
    block |بارے اے ہم نشیں اوقات چلی جاتی ہے|
  block
    block |ٹک تو وقفہ بھی کر اے گردش دوراں کہ یہ جان|
    block |عمر کے حیف ہی کیا سات چلی جاتی ہے|
  block
    block |یاں تو آتی نہیں شطرنج زمانہ کی چال|
    block |اور واں بازی ہوئی مات چلی جاتی ہے|
  block
    block |روز آنے پہ نہیں نسبت عشقی موقوف|
    block |عمر بھر ایک ملاقات چلی جاتی ہے|
  block
    block |شیخ بے نفس کو نزلہ نہیں ہے ناک کی راہ|
    block |یہ ہے جریان منی دھات چلی جاتی ہے|
  block
    block |خرقہ مندیل و ردا مست لیے جاتے ہیں|
    block |شیخ کی ساری کرامات چلی جاتی ہے|
  block
    block |ہے مؤذن جو بڑا مرغ مصلی اس کی|
    block |مستوں سے نوک ہی کی بات چلی جاتی ہے|
  block
    block |پاؤں رکتا نہیں مسجد سے دم آخر بھی|
    block |مرنے پر آیا ہے پر لات چلی جاتی ہے|
  block
    block |ایک ہم ہی سے تفاوت ہے سلوکوں میں میرؔ|
    block |یوں تو اوروں کی مدارات چلی جاتی ہے|