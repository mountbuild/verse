
block |سنا ہے حال ترے کشتگاں بیچاروں کا|
  block
    block |سنا ہے حال ترے کشتگاں بیچاروں کا|
    block |ہوا نہ گور گڑھا ان ستم کے ماروں کا|
  block
    block |ہزار رنگ کھلے گل چمن کے ہیں شاہد|
    block |کہ روزگار کے سر خون ہے ہزاروں کا|
  block
    block |ملا ہے خاک میں کس کس طرح کا عالم یاں|
    block |نکل کے شہر سے ٹک سیر کر مزاروں کا|
  block
    block |عرق فشانی سے اس زلف کی ہراساں ہوں|
    block |بھلا نہیں ہے بہت ٹوٹنا بھی تاروں کا|
  block
    block |علاج کرتے ہیں سودائے عشق کا میرے|
    block |خلل پذیر ہوا ہے دماغ یاروں کا|
  block
    block |تری ہی زلف کو محشر میں ہم دکھا دیں گے|
    block |جو کوئی مانگے گا نامہ سیاہ کاروں کا|
  block
    block |خراش سینۂ عاشق بھی دل کو لگ جائے|
    block |عجب طرح کا ہے فرقہ یہ دل فگاروں کا|
  block
    block |نگاہ مست کے مارے تری خراب ہیں شوخ|
    block |نہ ٹھور ہے نہ ٹھکانا ہے ہوشیاروں کا|
  block
    block |کریں ہیں دعویٰ خوش چشمی آہوان دشت|
    block |ٹک ایک دیکھنے چل ملک ان گنواروں کا|
  block
    block |تڑپ کے مرنے سے دل کے کہ مغفرت ہو اسے|
    block |جہاں میں کچھ تو رہا نام بے قراروں کا|
  block
    block |تڑپ کے خرمن گل پر کبھی گر اے بجلی|
    block |جلانا کیا ہے مرے آشیاں کے خاروں کا|
  block
    block |تمہیں تو زہد و ورع پر بہت ہے اپنے غرور|
    block |خدا ہے شیخ جی ہم بھی گناہ گاروں کا|
  block
    block |اٹھے ہے گرد کی جا نالہ گور سے اس کی|
    block |غبار میرؔ بھی عاشق ہے نے سواروں کا|