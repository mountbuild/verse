
block |تھا مستعار حسن سے اس کے جو نور تھا|
  block
    block |تھا مستعار حسن سے اس کے جو نور تھا|
    block |خورشید میں بھی اس ہی کا ذرہ ظہور تھا|
  block
    block |ہنگامہ گرم کن جو دل ناصبور تھا|
    block |پیدا ہر ایک نالے سے شور نشور تھا|
  block
    block |پہنچا جو آپ کو تو میں پہنچا خدا کے تئیں|
    block |معلوم اب ہوا کہ بہت میں بھی دور تھا|
  block
    block |آتش بلند دل کی نہ تھی ورنہ اے کلیم|
    block |یک شعلہ برق خرمن صد کوہ طور تھا|
  block
    block |مجلس میں رات ایک ترے پرتوے بغیر|
    block |کیا شمع کیا پتنگ ہر اک بے حضور تھا|
  block
    block |اس فصل میں کہ گل کا گریباں بھی ہے ہوا|
    block |دیوانہ ہو گیا سو بہت ذی شعور تھا|
  block
    block |منعم کے پاس قاقم و سنجاب تھا تو کیا|
    block |اس رند کی بھی رات گزر گئی جو عور تھا|
  block
    block |ہم خاک میں ملے تو ملے لیکن اے سپہر|
    block |اس شوخ کو بھی راہ پہ لانا ضرور تھا|
  block
    block |کل پاؤں ایک کاسۂ سر پر جو آ گیا|
    block |یکسر وہ استخوان شکستوں سے چور تھا|
  block
    block |کہنے لگا کہ دیکھ کے چل راہ بے خبر|
    block |میں بھی کبھو کسو کا سر پر غرور تھا|
  block
    block |تھا وہ تو رشک حور بہشتی ہمیں میں میرؔ|
    block |سمجھے نہ ہم تو فہم کا اپنی قصور تھا|