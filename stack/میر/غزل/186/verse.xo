
block |کیا کہیں اپنی اس کی شب کی بات|
  block
    block |کیا کہیں اپنی اس کی شب کی بات|
    block |کہیے ہووے جو کچھ بھی ڈھب کی بات|
  block
    block |اب تو چپ لگ گئی ہے حیرت سے|
    block |پھر کھلے گی زبان جب کی بات|
  block
    block |نکتہ دانان رفتہ کی نہ کہو|
    block |بات وہ ہے جو ہووے اب کی بات|
  block
    block |کس کا روئے سخن نہیں ہے ادھر|
    block |ہے نظر میں ہماری سب کی بات|
  block
    block |ظلم ہے قہر ہے قیامت ہے|
    block |غصے میں اس کے زیر لب کی بات|
  block
    block |کہتے ہیں آگے تھا بتوں میں رحم|
    block |ہے خدا جانیے یہ کب کی بات|
  block
    block |گو کہ آتش‌ زباں تھے آگے میرؔ|
    block |اب کی کہیے گئی وہ تب کی بات|