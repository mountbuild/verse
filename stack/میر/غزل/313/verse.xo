
block |کب سے نظر لگی تھی دروازۂ حرم سے|
  block
    block |کب سے نظر لگی تھی دروازۂ حرم سے|
    block |پردہ اٹھا تو لڑیاں آنکھیں ہماری ہم سے|
  block
    block |صورت گر اجل کا کیا ہاتھ تھا کہے تو|
    block |کھینچی وہ تیغ ابرو فولاد کے قلم سے|
  block
    block |سوزش گئی نہ دل کی رونے سے روز و شب کے|
    block |جلتا ہوں اور دریا بہتے ہیں چشم نم سے|
  block
    block |طاعت کا وقت گزرا مستی میں آب رز کی|
    block |اب چشم داشت اس کے یاں ہے فقط کرم سے|
  block
    block |کڑھیے نہ روئیے تو اوقات کیونکے گزرے|
    block |رہتا ہے مشغلہ سا بارے غم و الم سے|
  block
    block |مشہور ہے سماجت میری کہ تیغ برسی|
    block |پر میں نہ سر اٹھایا ہرگز ترے قدم سے|
  block
    block |بات احتیاط سے کر ضائع نہ کر نفس کو|
    block |بالیدگی دل ہے مانند شیشہ دم سے|
  block
    block |کیا کیا تعب اٹھائے کیا کیا عذاب دیکھے|
    block |تب دل ہوا ہے اتنا خوگر ترے ستم سے|
  block
    block |ہستی میں ہم نے آ کر آسودگی نہ دیکھی|
    block |کھلتیں نہ کاش آنکھیں خواب خوش عدم سے|
  block
    block |پامال کر کے ہم کو پچھتاؤ گے بہت تم|
    block |کم یاب ہیں جہاں میں سر دینے والے ہم سے|
  block
    block |دل دو ہو میرؔ صاحب اس بد معاش کو تم|
    block |خاطر تو جمع کر لو ٹک قول سے قسم سے|