
block |آؤ کبھو تو پاس ہمارے بھی ناز سے|
  block
    block |آؤ کبھو تو پاس ہمارے بھی ناز سے|
    block |کرنا سلوک خوب ہے اہل نیاز سے|
  block
    block |پھرتے ہو کیا درختوں کے سائے میں دور دور|
    block |کر لو موافقت کسو بے برگ و ساز سے|
  block
    block |ہجراں میں اس کے زندگی کرنا بھلا نہ تھا|
    block |کوتاہی جو نہ ہووے یہ عمر دراز سے|
  block
    block |مانند سبحہ عقدے نہ دل کے کبھو کھلے|
    block |جی اپنا کیوں کہ اچٹے نہ روزے نماز سے|
  block
    block |کرتا ہے چھید چھید ہمارا جگر تمام|
    block |وہ دیکھنا ترا مژۂ نیم باز سے|
  block
    block |دل پر ہو اختیار تو ہرگز نہ کریے عشق|
    block |پرہیز کریے اس مرض جاں گداز سے|
  block
    block |آگے بچھا کے نطع کو لاتے تھے تیغ و طشت|
    block |کرتے تھے یعنی خون تو اک امتیاز سے|
  block
    block |مانع ہوں کیوں کہ گریۂ خونیں کے عشق میں|
    block |ہے ربط خاص چشم کو افشائے راز سے|
  block
    block |شاید شراب خانے میں شب کو رہے تھے میرؔ|
    block |کھیلے تھا ایک مغبچہ مہر نماز سے|