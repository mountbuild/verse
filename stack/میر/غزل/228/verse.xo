
block |ہم نے جانا تھا سخن ہوں گے زباں پر کتنے|
  block
    block |ہم نے جانا تھا سخن ہوں گے زباں پر کتنے|
    block |پر قلم ہاتھ جو آئی لکھے دفتر کتنے|
  block
    block |میں نے اس اس صناع سے سر کھینچا ہے|
    block |کہ ہر اک کوچے میں جس کے تھے ہنر ور کتنے|
  block
    block |کشور عشق کو آباد نہ دیکھا ہم نے|
    block |ہر گلی کوچے میں اوجڑ پڑے تھے گھر کتنے|
  block
    block |آہ نکلی ہے یہ کس کی ہوس سیر بہار|
    block |آتے ہیں باغ میں آوارہ ہوئے پر کتنے|
  block
    block |دیکھیو پنجۂ مژگاں کی ٹک آتش دستی|
    block |ہر سحر خاک میں ملتے ہیں در تر کتنے|
  block
    block |کب تلک یہ دل صد پارہ نظر میں رکھیے|
    block |اس پر آنکھیں ہی سیے رہتے ہیں دلبر کتنے|
  block
    block |عمر گزری کہ نہیں دو آدم سے کوئی|
    block |جس طرف دیکھیے عرصے میں ہیں اب خر کتنے|
  block
    block |تو ہے بیچارہ گدا میرؔ ترا کیا مذکور|
    block |مل گئے خاک میں یاں صاحب افسر کتنے|