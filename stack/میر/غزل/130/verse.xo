
block |اے ابر تر تو اور کسی سمت کو برس|
  block
    block |اے ابر تر تو اور کسی سمت کو برس|
    block |اس ملک میں ہماری ہے یہ چشم تر ہی بس|
  block
    block |حرماں تو دیکھ پھول بکھیرے تھی کل صبا|
    block |اک برگ گل گرا نہ جہاں تھا مرا قفس|
  block
    block |مژگاں بھی بہہ گئیں مرے رونے سے چشم کی|
    block |سیلاب موج مارے تو ٹھہرے ہے کوئی خس|
  block
    block |مجنوں کا دل ہوں محمل لیلیٰ سے ہوں جدا|
    block |تنہا پھروں ہوں دشت میں جوں نالۂ جرس|
  block
    block |اے گریہ اس کے دل میں اثر خوب ہی کیا|
    block |روتا ہوں جب میں سامنے اس کے تودے ہے ہنس|
  block
    block |اس کی زباں کے عہدے سے کیوں کر نکل سکوں|
    block |کہتا ہوں ایک میں تو سناتا ہے مجھ کو دس|
  block
    block |حیراں ہوں میرؔ نزع میں اب کیا کروں بھلا|
    block |احوال دل بہت ہے مجھے فرصت اک نفس|