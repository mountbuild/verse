
block |یارو مجھے معاف رکھو میں نشے میں ہوں|
  block
    block |یارو مجھے معاف رکھو میں نشے میں ہوں|
    block |اب دو تو جام خالی ہی دو میں نشے میں ہوں|
  block
    block |ایک ایک قرط دور میں یوں ہی مجھے بھی دو|
    block |جام شراب پر نہ کرو میں نشے میں ہوں|
  block
    block |مستی سے درہمی ہے مری گفتگو کے بیچ|
    block |جو چاہو تم بھی مجھ کو کہو میں نشے میں ہوں|
  block
    block |یا ہاتھوں ہاتھ لو مجھے مانند جام مے|
    block |یا تھوڑی دور ساتھ چلو میں نشے میں ہوں|
  block
    block |معذور ہوں جو پاؤں مرا بے طرح پڑے|
    block |تم سرگراں تو مجھ سے نہ ہو میں نشے میں ہوں|
  block
    block |بھاگی نماز جمعہ تو جاتی نہیں ہے کچھ|
    block |چلتا ہوں میں بھی ٹک تو رہو میں نشے میں ہوں|
  block
    block |نازک مزاج آپ قیامت ہیں میرؔ جی|
    block |جوں شیشہ میرے منہ نہ لگو میں نشے میں ہوں|