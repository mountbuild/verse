
block |جو یہ دل ہے تو کیا سرانجام ہوگا|
  block
    block |جو یہ دل ہے تو کیا سرانجام ہوگا|
    block |تا خاک بھی خاک آرام ہوگا|
  block
    block |مرا جی تو آنکھوں میں آیا یہ سنتے|
    block |کہ دیدار بھی ایک دن عام ہوگا|
  block
    block |نہ ہوگا وہ دیکھا جسے کبک تو نے|
    block |وہ اک باغ کا سرو اندام ہوگا|
  block
    block |نہ نکلا کر اتنا بھی بے پردہ گھر سے|
    block |بہت اس میں ظالم تو بدنام ہوگا|
  block
    block |ہزاروں کی یاں لگ گئیں چھت سے آنکھیں|
    block |تو اے ماہ کس شب لب بام ہوگا|
  block
    block |وہ کچھ جانتا ہوگا زلفوں میں پھنسنا|
    block |جو کوئی اسیر تا‌ دام ہوگا|
  block
    block |جگر چاکی ناکامی دنیا ہے آخر|
    block |نہیں آئے جو میرؔ کچھ کام ہوگا|