
block |اندوہ سے ہوئی نہ رہائی تمام شب|
  block
    block |اندوہ سے ہوئی نہ رہائی تمام شب|
    block |مجھ دل زدہ کو نیند نہ آئی تمام شب|
  block
    block |جب میں شروع قصہ کیا آنکھیں کھول دیں|
    block |یعنی تھی مجھ کو چشم نمائی تمام شب|
  block
    block |چشمک چلی گئی تھی ستاروں کی صبح تک|
    block |کی آسماں نے دیدہ درائی تمام شب|
  block
    block |بخت سیہ نے دیر میں کل یاوری سی کی|
    block |تھی دشمنوں سے اس کو لڑائی تمام شب|
  block
    block |بیٹھے ہی گزری وعدے کی شب وہ نہ آ پھرا|
    block |ایذا عجب طرح کی اٹھائی تمام شب|
  block
    block |سناہٹے سے دل سے گزر جائیں سو کہاں|
    block |بلبل نے گو کی نالہ سرائی تمام شب|
  block
    block |تارے سے میری پلکوں پہ قطرے سرشک کے|
    block |دیتے رہے ہیں میرؔ دکھائی تمام شب|