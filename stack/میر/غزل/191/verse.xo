
block |واں وہ تو گھر سے اپنے پی کر شراب نکلا|
  block
    block |واں وہ تو گھر سے اپنے پی کر شراب نکلا|
    block |یاں شرم سے عرق میں ڈوب آفتاب نکلا|
  block
    block |آیا جو واقعے میں درپیش عالم مرگ|
    block |یہ جاگنا ہمارا دیکھا تو خواب نکلا|
  block
    block |دیکھا جو اوس پڑتے گلشن میں ہم تو آخر|
    block |گل کا وہ روئے خنداں چشم پر آب نکلا|
  block
    block |پردے ہی میں چلا جا خورشید تو ہے بہتر|
    block |اک حشر ہے جو گھر سے وہ بے حجاب نکلا|
  block
    block |کچھ دیر ہی لگی نہ دل کو تو تیر لگتے|
    block |اس صید ناتواں کا کیا جی شتاب نکلا|
  block
    block |ہر حرف غم نے میرے مجلس کے تئیں رلایا|
    block |گویا غبار دل کا پڑھتا کتاب نکلا|
  block
    block |روئے عرق فشاں کو بس پونچھ گرم مت ہو|
    block |اس گل میں کیا رہے گا جس کا گلاب نکلا|
  block
    block |مطلق نہ اعتنا کی احوال پر ہمارے|
    block |نامے کا نامے ہی میں سب پیچ و تاب نکلا|
  block
    block |شان تغافل اپنے نو خط کی کیا لکھیں ہم|
    block |قاصد موا تب اس کے منہ سے جواب نکلا|
  block
    block |کس کی نگہ کی گردش تھی میرؔ رو بہ مسجد|
    block |محراب میں سے زاہد مست و خراب نکلا|