
block |نالۂ عجز نقص الفت ہے|
  block
    block |نالۂ عجز نقص الفت ہے|
    block |رنج و محنت کمال راحت ہے|
  block
    block |عشق ہی گریۂ ندامت ہے|
    block |ورنہ عاشق کو چشم خفت ہے|
  block
    block |تا دم مرگ غم خوشی کا نہیں|
    block |دل آزردہ گر سلامت ہے|
  block
    block |دل میں ناسور پھر جدھر چاہے|
    block |ہر طرف کوچۂ جراحت ہے|
  block
    block |رونا آتا ہے دم بدم شاید|
    block |کسو حسرت کی دل سے رخصت ہے|
  block
    block |فتنے رہتے ہیں اس کے سائے میں|
    block |قد و قامت ترا قیامت ہے|
  block
    block |نہ تجھے رحم نے اسے ٹک صبر|
    block |دل پہ میرے عجب مصیبت ہے|
  block
    block |تو تو نادان ہے نپٹ ناصح|
    block |کب مؤثر تری نصیحت ہے|
  block
    block |دل پہ جب میرے آ کے یہ ٹھہرا|
    block |کہ مجھے خوش دلی اذیت ہے|
  block
    block |رنج و محنت سے باز کیونکے رہوں|
    block |وقت جاتا رہے تو حسرت ہے|
  block
    block |کیا ہے پھر کوئی دم کو کیا جانو|
    block |دم غنیمت میاں جو فرصت ہے|
  block
    block |تیرا شکوہ مجھے نہ میرا تجھے|
    block |چاہیے یوں جو فی الحقیقت ہے|
  block
    block |تجھ کو مسجد ہے مجھ کو مے خانہ|
    block |واعظا اپنی اپنی قسمت ہے|
  block
    block |ایسے ہنس مکھ کو شمع سے تشبیہ|
    block |شمع مجلس کی رونی صورت ہے|
  block
    block |باطل السحر دیکھ باطل تھے|
    block |تیری آنکھوں کا سحر آفت ہے|
  block
    block |ابر تر کے حضور پھوٹ بہا|
    block |دیدۂ تر کو میرے رحمت ہے|
  block
    block |گاہ نالاں تپاں گہے بے دم|
    block |دل کی میرے عجب ہی حالت ہے|
  block
    block |کیا ہوا گر غزل قصیدہ ہوئی|
    block |عاقبت قصۂ محبت ہے|
  block
    block |تربت میرؔ پر ہیں اہل سخن|
    block |ہر طرف حرف ہے حکایت ہے|
  block
    block |تو بھی تقریب فاتحہ سے چل|
    block |بخدا واجب الزیارت ہے|