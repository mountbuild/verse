
block |مشہور چمن میں تری گل پیرہنی ہے|
  block
    block |مشہور چمن میں تری گل پیرہنی ہے|
    block |قرباں ترے ہر عضو پہ نازک بدنی ہے|
  block
    block |عریانیٔ آشفتہ کہاں جائے پس از مرگ|
    block |کشتہ ہے ترا اور یہی بے کفنی ہے|
  block
    block |سمجھے ہے نہ پروانہ نہ تھامے ہے زباں شمع|
    block |وہ سوختنی ہے تو یہ گردن زدنی ہے|
  block
    block |لیتا ہی نکلتا ہے مرا لخت جگر اشک|
    block |آنسو نہیں گویا کہ یہ ہیرے کی کنی ہے|
  block
    block |بلبل کی کف خاک بھی اب ہوگی پریشاں|
    block |جامے کا ترے رنگ ستم گر چمنی ہے|
  block
    block |کچھ تو ابھر اے صورت شیریں کہ دکھاؤں|
    block |فرہاد کے ذمے بھی عجب کوہ کنی ہے|
  block
    block |ہوں گرم سفر شام غریباں سے خوشی ہوں|
    block |اے صبح وطن تو تو مجھے بے وطنی ہے|
  block
    block |ہر چند گدا ہوں میں ترے عشق میں لیکن|
    block |ان بو الہوسوں میں کوئی مجھ سا بھی غنی ہے|
  block
    block |ہر اشک مرا ہے در شہوار سے بہتر|
    block |ہر لخت جگر رشک عقیق یمنی ہے|
  block
    block |بگڑی ہے نپٹ میرؔ تپش اور جگر میں|
    block |شاید کہ مرے جی ہی پر اب آن بنی ہے|