
block |منہ تکا ہی کرے ہے جس تس کا|
  block
    block |منہ تکا ہی کرے ہے جس تس کا|
    block |حیرتی ہے یہ آئینہ کس کا|
  block
    block |شام سے کچھ بجھا سا رہتا ہوں|
    block |دل ہوا ہے چراغ مفلس کا|
  block
    block |تھے برے مغبچوں کے تیور لیک|
    block |شیخ مے خانے سے بھلا کھسکا|
  block
    block |داغ آنکھوں سے کھل رہے ہیں سب|
    block |ہاتھ دستہ ہوا ہے نرگس کا|
  block
    block |بحر کم ظرف ہے بسان حباب|
    block |کاسہ لیس اب ہوا ہے تو جس کا|
  block
    block |فیض اے ابر چشم تر سے اٹھا|
    block |آج دامن وسیع ہے اس کا|
  block
    block |تاب کس کو جو حال میرؔ سنے|
    block |حال ہی اور کچھ ہے مجلس کا|