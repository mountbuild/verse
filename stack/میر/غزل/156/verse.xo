
block |جھمکے دکھا کے طور کو جن نے جلا دیا|
  block
    block |جھمکے دکھا کے طور کو جن نے جلا دیا|
    block |آئی قیامت ان نے جو پردہ اٹھا دیا|
  block
    block |اس فتنے کو جگا کے پشیماں ہوئی نسیم|
    block |کیا کیا عزیز لوگوں کو ان نے سلا دیا|
  block
    block |اب بھی دماغ رفتہ ہمارا ہے عرش پر|
    block |گو آسماں نے خاک میں ہم کو ملا دیا|
  block
    block |جانی نہ قدر اس گہر شب چراغ کی|
    block |دل ریزۂ خزف کی طرح میں اٹھا دیا|
  block
    block |تقصیر جان دینے میں ہم نے کبھو نہ کی|
    block |جب تیغ وہ بلند ہوئی سر جھکا دیا|
  block
    block |گرمی چراغ کی سی نہیں وہ مزاج میں|
    block |اب دل فسردگی سے ہوں جیسے بجھا دیا|
  block
    block |وہ آگ ہو رہا ہے خدا جانے غیر نے|
    block |میری طرف سے اس کے تئیں کیا لگا دیا|
  block
    block |اتنا کہا تھا فرش تری رہ کے ہم ہوں کاش|
    block |سو تو نے مار مار کے آ کر بچھا دیا|
  block
    block |اب گھٹتے گھٹتے جان میں طاقت نہیں رہی|
    block |ٹک لگ چلی صبا کہ دیا سا بڑھا دیا|
  block
    block |تنگی لگا ہے کرنے دم اپنا بھی ہر گھڑی|
    block |کڑھنے نے دل کے جی کو ہمارے کھپا دیا|
  block
    block |کی چشم تو نے باز کہ کھولا در ستم|
    block |کس مدعی خلق نے تجھ کو جگا دیا|
  block
    block |کیا کیا زیان میرؔ نے کھینچے ہیں عشق میں|
    block |دل ہاتھ سے دیا ہے جدا سر جدا دیا|