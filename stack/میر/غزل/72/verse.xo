
block |ادھر سے ابر اٹھ کر جو گیا ہے|
  block
    block |ادھر سے ابر اٹھ کر جو گیا ہے|
    block |ہماری خاک پر بھی رو گیا ہے|
  block
    block |مصائب اور تھے پر دل کا جانا|
    block |عجب اک سانحہ سا ہو گیا ہے|
  block
    block |مقامر خانۂ آفاق وہ ہے|
    block |کہ جو آیا ہے یاں کچھ کھو گیا ہے|
  block
    block |کچھ آؤ زلف کے کوچے میں درپیش|
    block |مزاج اپنا ادھر اب تو گیا ہے|
  block
    block |سرہانے میرؔ کے کوئی نہ بولو|
    block |ابھی ٹک روتے روتے سو گیا ہے|