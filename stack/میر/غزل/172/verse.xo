
block |کرے کیا کہ دل بھی تو مجبور ہے|
  block
    block |کرے کیا کہ دل بھی تو مجبور ہے|
    block |زمیں سخت ہے آسماں دور ہے|
  block
    block |جرس راہ میں جملہ تن شور ہے|
    block |مگر قافلے سے کوئی دور ہے|
  block
    block |تمنائے دل کے لیے جان دی|
    block |سلیقہ ہمارا تو مشہور ہے|
  block
    block |نہ ہو کس طرح فکر انجام کار|
    block |بھروسہ ہے جس پر سو مغرور ہے|
  block
    block |پلک کی سیاہی میں ہے وہ نگاہ|
    block |کسو کا مگر خون منظور ہے|
  block
    block |دل اپنا نہایت ہے نازک مزاج|
    block |گرا گر یہ شیشہ تو پھر چور ہے|
  block
    block |کہیں جو تسلی ہوا ہو یہ دل|
    block |وہی بے قراری بدستور ہے|
  block
    block |نہ دیکھا کہ لوہو تھنبا ہو کبھو|
    block |مگر چشم خوں بار ناسور ہے|
  block
    block |تنک گرم تو سنگ ریزے کو دیکھ|
    block |نہاں اس میں بھی شعلۂ طور ہے|
  block
    block |بہت سعی کریے تو مر رہیے میرؔ|
    block |بس اپنا تو اتنا ہی مقدور ہے|