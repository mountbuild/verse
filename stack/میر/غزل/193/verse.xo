
block |جب ہم کلام ہم سے ہوتا ہے پان کھا کر|
  block
    block |جب ہم کلام ہم سے ہوتا ہے پان کھا کر|
    block |کس رنگ سے کرے ہے باتیں چبا چبا کر|
  block
    block |تھی جملہ تن لطافت عالم میں جاں کے ہم تو|
    block |مٹی میں اٹ گئے ہیں اس خاکداں میں آ کر|
  block
    block |سعی و طلب بہت کی مطلب کے تئیں نہ پہنچے|
    block |ناچار اب جہاں سے بیٹھے ہیں ہاتھ اٹھا کر|
  block
    block |غیرت یہ تھی کہ آیا اس سے جو میں خفا ہو|
    block |مرتے موا پہ ہرگز اودھر پھرا نہ جا کر|
  block
    block |قدرت خدا کی سب میں خلع العذار آؤ|
    block |بیٹھو جو مجھ کنے تو پردے میں منہ چھپا کر|
  block
    block |ارمان ہے جنہوں کو وے اب کریں محبت|
    block |ہم تو ہوئے پشیماں دل کے تئیں لگا کر|
  block
    block |میں میرؔ ترک لے کر دنیا سے ہاتھ اٹھایا|
    block |درویش تو بھی تو ہے حق میں مرے دعا کر|