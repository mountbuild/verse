
block |کچھ کرو فکر مجھ دیوانے کی|
  block
    block |کچھ کرو فکر مجھ دیوانے کی|
    block |دھوم ہے پھر بہار آنے کی|
  block
    block |دل کا اس کنج لب سے دے ہے نشاں|
    block |بات لگتی تو ہے ٹھکانے کی|
  block
    block |وہ جو پھرتا ہے مجھ سے دور ہی دور|
    block |ہے یہ تقریب جی کے جانے کی|
  block
    block |تیز یوں ہی نہ تھی شب آتش شوق|
    block |تھی خبر گرم اس کے آنے کی|
  block
    block |خضر اس خط سبز پر تو موا|
    block |دھن ہے اب اپنے زہر کھانے کی|
  block
    block |دل صد چاک باب زلف ہے لیک|
    block |باؤ سی بندھ رہی ہے شانے کی|
  block
    block |کسو کم ظرف نے لگائی آہ|
    block |تجھ سے مے خانے کے جلانے کی|
  block
    block |ورنہ اے شیخ شہر واجب تھی|
    block |جام داری شراب خانے کی|
  block
    block |جو ہے سو پائمال غم ہے میرؔ|
    block |چال بے ڈول ہے زمانے کی|