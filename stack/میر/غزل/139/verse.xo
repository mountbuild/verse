
block |ہر ذی حیات کا ہے سبب جو حیات کا|
  block
    block |ہر ذی حیات کا ہے سبب جو حیات کا|
    block |نکلے ہے جی ہی اس کے لیے کائنات کا|
  block
    block |بکھری ہے زلف اس رخ عالم فروز پر|
    block |ورنہ بناؤ ہووے نہ دن اور رات کا|
  block
    block |در پردہ وہ ہی معنی مقوم نہ ہوں اگر|
    block |صورت نہ پکڑے کام فلک کے ثبات کا|
  block
    block |ہیں مستحیل خاک سے اجزائے نو خطاں|
    block |کیا سہل ہے زمیں سے نکلنا نبات کا|
  block
    block |مستہلک اس کے عشق کے جانیں ہیں قدر مرگ|
    block |عیسیٰ و خضر کو ہے مزہ کب وفات کا|
  block
    block |اشجار ہوویں خامہ و آب سیہ بحار|
    block |لکھنا نہ تو بھی ہو سکے اس کی صفات کا|
  block
    block |اس کے فروغ حسن سے جھمکے ہے سب میں نور|
    block |شمع حرم ہو یا کہ دیا سومنات کا|
  block
    block |بالذات ہے جہاں میں وہ موجود ہر جگہ|
    block |ہے دید چشم دل کے کھلے عین ذات کا|
  block
    block |ہر صفحے میں ہے محو کلام اپنا دس جگہ|
    block |مصحف کو کھول دیکھ ٹک انداز بات کا|
  block
    block |ہم مذنبوں میں صرف کرم سے ہے گفتگو|
    block |مذکور ذکر یاں نہیں صوم و صلٰوۃ کا|
  block
    block |کیا میرؔ تجھ کو نامہ سیاہی کا فکر ہے|
    block |ختم رسل سا شخص ہے ضامن نجات کا|