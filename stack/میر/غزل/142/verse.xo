
block |شکوہ کروں میں کب تک اس اپنے مہرباں کا|
  block
    block |شکوہ کروں میں کب تک اس اپنے مہرباں کا|
    block |القصہ رفتہ رفتہ دشمن ہوا ہے جاں کا|
  block
    block |گریے پہ رنگ آیا قید قفس سے شاید|
    block |خوں ہو گیا جگر میں اب داغ گلستاں کا|
  block
    block |لے جھاڑو ٹوکرا ہی آتا ہے صبح ہوتے|
    block |جاروب کش مگر ہے خورشید اس کے ہاں کا|
  block
    block |دی آگ رنگ گل نے واں اے صبا چمن کو|
    block |یاں ہم جلے قفس میں سن حال آشیاں کا|
  block
    block |ہر صبح میرے سر پر اک حادثہ نیا ہے|
    block |پیوند ہو زمیں کا شیوہ اس آسماں کا|
  block
    block |ان صید افگنوں کا کیا ہو شکار کوئی|
    block |ہوتا نہیں ہے آخر کام ان کے امتحاں کا|
  block
    block |تب تو مجھے کیا تھا تیروں سے صید اپنا|
    block |اب کرتے ہیں نشانہ ہر میرے استخواں کا|
  block
    block |فتراک جس کا اکثر لوہو میں تر رہے ہے|
    block |وہ قصد کب کرے ہے اس صید ناتواں کا|
  block
    block |کم فرصتی جہاں کے مجمع کی کچھ نہ پوچھو|
    block |احوال کیا کہوں میں اس مجلس رواں کا|
  block
    block |سجدہ کریں ہیں سن کر اوباش سارے اس کو|
    block |سید پسر وہ پیارا ہے گا امام بانکا|
  block
    block |نا حق شناسی ہے یہ زاہد نہ کر برابر|
    block |طاعت سے سو برس کی سجدہ اس آستاں کا|
  block
    block |ہیں دشت اب یہ جیتے بستے تھے شہر سارے|
    block |ویرانۂ کہن ہے معمورہ اس جہاں کا|
  block
    block |جس دن کہ اس کے منہ سے برقع اٹھے گا سنیو|
    block |اس روز سے جہاں میں خورشید پھر نہ جھانکا|
  block
    block |نا حق یہ ظلم کرنا انصاف کہہ پیارے|
    block |ہے کون سی جگہ کا کس شہر کا کہاں کا|
  block
    block |سودائی ہو تو رکھے بازار عشق میں پا|
    block |سر مفت بیچتے ہیں یہ کچھ چلن ہے واں کا|
  block
    block |سو گالی ایک چشمک اتنا سلوک تو ہے|
    block |اوباش خانہ جنگ اس خوش چشم بد زباں کا|
  block
    block |یا روئے یا رلایا اپنی تو یوں ہی گزری|
    block |کیا ذکر ہم صفیراں یاران شادماں کا|
  block
    block |قید قفس میں ہیں تو خدمت ہے نالگی کی|
    block |گلشن میں تھے تو ہم کو منصب تھا روضہ خواں کا|
  block
    block |پوچھو تو میرؔ سے کیا کوئی نظر پڑا ہے|
    block |چہرہ اتر رہا ہے کچھ آج اس جواں کا|