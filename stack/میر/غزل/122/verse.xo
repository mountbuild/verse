
block |چھاتی جلا کرے ہے سوز دروں بلا ہے|
  block
    block |چھاتی جلا کرے ہے سوز دروں بلا ہے|
    block |اک آگ سی رہے ہے کیا جانیے کہ کیا ہے|
  block
    block |میں اور تو ہیں دونوں مجبور طور اپنے|
    block |پیشہ ترا جفا ہے شیوہ مرا وفا ہے|
  block
    block |روئے سخن ہے کیدھر اہل جہاں کا یا رب|
    block |سب متفق ہیں اس پر ہر ایک کا خدا ہے|
  block
    block |کچھ بے سبب نہیں ہے خاطر مری پریشاں|
    block |دل کا الم جدا ہے غم جان کا جدا ہے|
  block
    block |حسن ان بھی معینوں کا تھا آپ ہی صورتوں میں|
    block |اس مرتبے سے آگے کوئی چلے تو کیا ہے|
  block
    block |شادی سے غم جہاں میں وہ چند ہم نے پایا|
    block |ہے عید ایک دن تو دس روز یاں دہا ہے|
  block
    block |ہے خصم جان عاشق وہ محو ناز لیکن|
    block |ہر لمحہ بے ادائی یہ بھی تو اک ادا ہے|
  block
    block |ہو جائے یاس جس میں سو عاشقی ہے ورنہ|
    block |ہر رنج کو شفا ہے ہر درد کو دوا ہے|
  block
    block |نایاب اس گہر کی کیا ہے تلاش آساں|
    block |جی ڈوبتا ہے اس کا جو تہہ سے آشنا ہے|
  block
    block |مشفق ملاذ و قبلہ کعبہ خدا پیمبر|
    block |جس خط میں شوق سے میں کیا کیا اسے لکھا ہے|
  block
    block |تاثیر عشق دیکھو وہ نامہ واں پہنچ کر|
    block |جوں کاغذ ہوائی ہر سو اڑا پھرا ہے|
  block
    block |ہے گرچہ طفل مکتب وہ شوخ ابھی تو لیکن|
    block |جس سے ملا ہے اس کا استاد ہو ملا ہے|
  block
    block |پھرتے ہو میرؔ صاحب سب سے جدے جدے تم|
    block |شاید کہیں تمہارا دل ان دنوں لگا ہے|