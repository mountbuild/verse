
block |جس جگہ دور جام ہوتا ہے|
  block
    block |جس جگہ دور جام ہوتا ہے|
    block |واں یہ عاجز مدام ہوتا ہے|
  block
    block |ہم تو اک حرف کے نہیں ممنون|
    block |کیسا خط و پیام ہوتا ہے|
  block
    block |تیغ ناکاموں پہ نہ ہر دم کھینچ|
    block |اک کرشمے میں کام ہوتا ہے|
  block
    block |پوچھ مت آہ عاشقوں کی معاش|
    block |روز ان کا بھی شام ہوتا ہے|
  block
    block |زخم بن غم بن اور غصہ بن|
    block |اپنا کھانا حرام ہوتا ہے|
  block
    block |شیخ کی سی ہی شکل ہے شیطان|
    block |جس پہ شب احتلام ہوتا ہے|
  block
    block |قتل کو میں کہا تو اٹھ بولا|
    block |آج کل صبح و شام ہوتا ہے|
  block
    block |آخر آؤں گا نعش پر اب آہ|
    block |کہ یہ عاشق تمام ہوتا ہے|
  block
    block |میرؔ صاحب بھی اس کے ہاں تھے پر|
    block |جیسے کوئی غلام ہوتا ہے|