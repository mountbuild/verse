
block |اب حال اپنا اس کے ہے دل خواہ|
  block
    block |اب حال اپنا اس کے ہے دل خواہ|
    block |کیا پوچھتے ہو الحمدللہ|
  block
    block |مر جاؤ کوئی پروا نہیں ہے|
    block |کتنا ہے مغرور اللہ اللہ|
  block
    block |پیر مغاں سے بے اعتقادی|
    block |استغفر اللہ استغفر اللہ|
  block
    block |کہتے ہیں اس کے تو منہ لگے گا|
    block |ہو یوں ہی یا رب جوں ہے یہ افواہ|
  block
    block |حضرت سے اس کی جانا کہاں ہے|
    block |اب مر رہے گا یاں بندہ درگاہ|
  block
    block |سب عقل کھوئے ہے راہ محبت|
    block |ہو خضر دل میں کیسا ہی گمراہ|
  block
    block |مجرم ہوئے ہم دل دے کے ورنہ|
    block |کس کو کسو سے ہوتی نہیں چاہ|
  block
    block |کیا کیا نہ ریجھیں تم نے پچائیں|
    block |اچھا رجھایا اے مہرباں آہ|
  block
    block |گزرے ہے دیکھیں کیوں کر ہماری|
    block |اس بے وفا سے نے رسم نے راہ|
  block
    block |تھی خواہش دل رکھنا حمائل|
    block |گردن میں اس کی ہر گاہ و بیگاہ|
  block
    block |اس پر کہ تھا وہ شہ رگ سے اقرب|
    block |ہرگز نہ پہنچا یہ دست کوتاہ|
  block
    block |ہے ماسوا کیا جو میرؔ کہیے|
    block |آگاہ سارے اس سے ہیں آگاہ|
  block
    block |جلوے ہیں اس کے شانیں ہیں اس کی|
    block |کیا روز کیا خور کیا رات کیا ماہ|
  block
    block |ظاہر کہ باطن اول کہ آخر|
    block |اللہ اللہ اللہ اللہ|