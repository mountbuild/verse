
block |شب شمع پر پتنگ کے آنے کو عشق ہے|
  block
    block |شب شمع پر پتنگ کے آنے کو عشق ہے|
    block |اس دل جلے کے تاب کے لانے کو عشق ہے|
  block
    block |سر مار مار سنگ سے مردانہ جی دیا|
    block |فرہاد کے جہان سے جانے کو عشق ہے|
  block
    block |اٹھیو سمجھ کے جا سے کہ مانند گرد باد|
    block |آوارگی سے تیری زمانے کو عشق ہے|
  block
    block |بس اے سپہر سعی سے تیری تو روز و شب|
    block |یاں غم ستانے کو ہے جلانے کو عشق ہے|
  block
    block |بیٹھی جو تیغ یار تو سب تجھ کو کھا گئی|
    block |اے سینے تیرے زخم اٹھانے کو عشق ہے|
  block
    block |اک دم میں تو نے پھونک دیا دو جہاں کے تیں|
    block |اے عشق تیرے آگ لگانے کو عشق ہے|
  block
    block |سودا ہو تب ہو میرؔ کو تو کریے کچھ علاج|
    block |اس تیرے دیکھنے کے دوانے کو عشق ہے|