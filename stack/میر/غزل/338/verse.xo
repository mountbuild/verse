
block |گر کچھ ہو درد آئینہ یوں چرخ زشت میں|
  block
    block |گر کچھ ہو درد آئینہ یوں چرخ زشت میں|
    block |ان صورتوں کو صرف کرے خاک و خشت میں|
  block
    block |رکھتا ہے سوز عشق سے دوزخ میں روز و شب|
    block |لے جائے گا یہ سوختہ دل کیا بہشت میں|
  block
    block |آسودہ کیونکے ہوں میں کہ مانند گرد باد|
    block |آوارگی تمام ہے میری سرشت میں|
  block
    block |کب تک خراب سعی طواف حرم رہوں|
    block |دل کو اٹھا کے بیٹھ رہوں گا کنشت میں|
  block
    block |ماتم کے ہوں زمین پہ خرمن تو کیا عجب|
    block |ہوتا ہے نیل چرخ کی اس سبز کشت میں|
  block
    block |سرمست ہم ہیں آنکھوں کے دیکھے سے یار کی|
    block |کب یہ نشہ ہے دختر رز تجھ پلشت میں|
  block
    block |رندوں کے تئیں ہمیشہ ملامت کرے ہے تو|
    block |آجائیو نہ شیخ کہیں ہشت بہشت میں|
  block
    block |نامے کو چاک کر کے کرے نامہ بر کو قتل|
    block |کیا یہ لکھا تھا میرؔ مری سرنوشت میں|