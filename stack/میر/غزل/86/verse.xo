
block |گرچہ کب دیکھتے ہو پر دیکھو|
  block
    block |گرچہ کب دیکھتے ہو پر دیکھو|
    block |آرزو ہے کہ تم ادھر دیکھو|
  block
    block |عشق کیا کیا ہمیں دکھاتا ہے|
    block |آہ تم بھی تو اک نظر دیکھو|
  block
    block |یوں عرق جلوہ گر ہے اس منہ پر|
    block |جس طرح اوس پھول پر دیکھو|
  block
    block |ہر خراش جبیں جراحت ہے|
    block |ناخن شوق کا ہنر دیکھو|
  block
    block |تھی ہمیں آرزو لب خنداں|
    block |سو عوض اس کے چشم تر دیکھو|
  block
    block |رنگ رفتہ بھی دل کو کھینچے ہے|
    block |ایک شب اور یاں سحر دیکھو|
  block
    block |دل ہوا ہے طرف محبت کا|
    block |خون کے قطرے کا جگر دیکھو|
  block
    block |پہنچے ہیں ہم قریب مرنے کے|
    block |یعنی جاتے ہیں دور اگر دیکھو|
  block
    block |لطف مجھ میں بھی ہیں ہزاروں میرؔ|
    block |دیدنی ہوں جو سوچ کر دیکھو|