
block |کب تک تو امتحاں میں مجھ سے جدا رہے گا|
  block
    block |کب تک تو امتحاں میں مجھ سے جدا رہے گا|
    block |جیتا ہوں تو تجھی میں یہ دل لگا رہے گا|
  block
    block |یاں ہجر اور ہم میں بگڑی ہے کب کی صحبت|
    block |زخم دل و نمک میں کب تک مزہ رہے گا|
  block
    block |تو برسوں میں ملے ہے یاں فکر یہ رہے ہے|
    block |جی جائے گا ہمارا اک دم کو یا رہے گا|
  block
    block |میرے نہ ہونے کا تو ہے اضطراب یوں ہی|
    block |آیا ہے جی لبوں پر اب کیا ہے جا رہے گا|
  block
    block |غافل نہ رہیو ہرگز نادان داغ دل سے|
    block |بھڑکے گا جب یہ شعلہ تب گھر جلا رہے گا|
  block
    block |مرنے پہ اپنے مت جا سالک طلب میں اس کی|
    block |گو سر کو کھو رہے گا پر اس کو پا رہے گا|
  block
    block |عمر عزیز ساری دل ہی کے غم میں گزری|
    block |بیمار عاشقی یہ کس دن بھلا رہے گا|
  block
    block |دیدار کا تو وعدہ محشر میں دیکھ کر کر|
    block |بیمار غم میں تیرے تب تک تو کیا رہے گا|
  block
    block |کیا ہے جو اٹھ گیا ہے پر بستۂ وفا ہے|
    block |قید حیات میں ہے تو میرؔ آ رہے گا|