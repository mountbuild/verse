
block |غزل میرؔ کی کب پڑھائی نہیں|
  block
    block |غزل میرؔ کی کب پڑھائی نہیں|
    block |کہ حالت مجھے غش کی آئی نہیں|
  block
    block |زباں سے ہماری ہے صیاد خوش|
    block |ہمیں اب امید رہائی نہیں|
  block
    block |کتابت گئی کب کہ اس شوخ نے|
    block |بنا اس کی گڈی اڑائی نہیں|
  block
    block |نسیم آئی میرے قفس میں عبث|
    block |گلستاں سے دو پھول لائی نہیں|
  block
    block |مری دل لگی اس کے رو سے ہی ہے|
    block |گل تر سے کچھ آشنائی نہیں|
  block
    block |نوشتے کی خوبی لکھی کب گئی|
    block |کتابت بھی ایک اب تک آئی نہیں|
  block
    block |جدا رہتے برسوں ہوئے کیونکہ یہ|
    block |کنایہ نہیں بے ادائی نہیں|
  block
    block |گلہ ہجر کا سن کے کہنے لگا|
    block |ہمارے تمہارے جدائی نہیں|
  block
    block |سیہ طالعی میری ظاہر ہے اب|
    block |نہیں شب کہ اس سے لڑائی نہیں|