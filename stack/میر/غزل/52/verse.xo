
block |اس عہد میں الٰہی محبت کو کیا ہوا|
  block
    block |اس عہد میں الٰہی محبت کو کیا ہوا|
    block |چھوڑا وفا کو ان نے مروت کو کیا ہوا|
  block
    block |امیدوار وعدۂ دیدار مر چلے|
    block |آتے ہی آتے یارو قیامت کو کیا ہوا|
  block
    block |کب تک تظلم آہ بھلا مرگ کے تئیں|
    block |کچھ پیش آیا واقعہ رحمت کو کیا ہوا|
  block
    block |اس کے گئے پر ایسے گئے دل سے ہم نشیں|
    block |معلوم بھی ہوا نہ کہ طاقت کو کیا ہوا|
  block
    block |بخشش نے مجھ کو ابر کرم کی کیا خجل|
    block |اے چشم جوش اشک ندامت کو کیا ہوا|
  block
    block |جاتا ہے یار تیغ بکف غیر کی طرف|
    block |اے کشتۂ ستم تری غیرت کو کیا ہوا|
  block
    block |تھی صعب عاشقی کی بدایت ہی میرؔ پر|
    block |کیا جانیے کہ حال نہایت کو کیا ہوا|