
block |موہ میں سجدے میں پر نقش میرا بار رہا|
  block
    block |موہ میں سجدے میں پر نقش میرا بار رہا|
    block |اس آستاں پہ مری خاک سے غبار رہا|
  block
    block |جنوں میں اب کے مجھے اپنے دل کا غم ہے پہ حیف|
    block |خبر لی جب کہ نہ جامے میں ایک تار رہا|
  block
    block |بشر ہے وہ پہ کھلا جب سے اس کا دام زلف|
    block |سر رہ اس کے فرشتے ہی کا شکار رہا|
  block
    block |کبھو نہ آنکھوں میں آیا وہ شوخ خواب کی طرح|
    block |تمام عمر ہمیں اس کا انتظار رہا|
  block
    block |شراب عیش میسر ہوئی جسے اک شب|
    block |پھر اس کو روز قیامت تلک خمار رہا|
  block
    block |بتاں کے عشق نے بے اختیار کر ڈالا|
    block |وہ دل کہ جس کا خدائی میں اختیار رہا|
  block
    block |وہ دل کہ شام و سحر جیسے پکا پھوڑا تھا|
    block |وہ دل کہ جس سے ہمیشہ جگر فگار رہا|
  block
    block |تمام عمر گئی اس پہ ہاتھ رکھتے ہمیں|
    block |وہ دردناک علی الرغم بے قرار رہا|
  block
    block |ستم میں غم میں سرانجام اس کا کیا کہیے|
    block |ہزاروں حسرتیں تھیں تس پہ جی کو مار رہا|
  block
    block |بہا تو خون ہو آنکھوں کی راہ بہہ نکلا|
    block |رہا جو سینۂ سوزاں میں داغ دار رہا|
  block
    block |سو اس کو ہم سے فراموش کاریوں لے گئے|
    block |کہ اس سے قطرۂ خوں بھی نہ یادگار رہا|
  block
    block |گلی میں اس کی گیا سو گیا نہ بولا پھر|
    block |میں میرؔ میرؔ کر اس کو بہت پکار رہا|