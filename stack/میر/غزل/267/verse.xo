
block |کیسا چمن اسیری میں کس کو ادھر خیال|
  block
    block |کیسا چمن اسیری میں کس کو ادھر خیال|
    block |پرواز خواب ہو گئی ہے بال و پر خیال|
  block
    block |مشکل ہے مٹ گئے ہوئے نقشوں کی پھر نمود|
    block |جو صورتیں بگڑ گئیں ان کا نہ کر خیال|
  block
    block |مو کو عبث ہے تاب کلی یوں ہی تنگ ہے|
    block |اس کا دہن ہے وہم و گمان و کمر خیال|
  block
    block |رخسار پر ہمارے ڈھلکنے کو اشک کے|
    block |دیکھے ہے جو کوئی سو کرے ہے گہر خیال|
  block
    block |کس کو دماغ شعر و سخن ضعف میں کہ میرؔ|
    block |اپنا رہے ہے اب تو ہمیں بیشتر خیال|