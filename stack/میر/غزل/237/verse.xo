
block |جانا کہ شغل رکھتے ہو تیر و کماں سے تم|
  block
    block |جانا کہ شغل رکھتے ہو تیر و کماں سے تم|
    block |پر مل چلا کرو بھی کسو خستہ جاں سے تم|
  block
    block |ہم اپنی چاک جیب کو سی رہتے یا نہیں|
    block |پھاٹے میں پاؤں دینے کو آئے کہاں سے تم|
  block
    block |اب دیکھتے ہیں خوب تو وہ بات ہی نہیں|
    block |کیا کیا وگرنہ کہتے تھے اپنی زباں سے تم|
  block
    block |تنکے بھی تم ٹھہرتے کہیں دیکھے ہیں تنک|
    block |چشم وفا رکھو نہ خسان جہاں سے تم|
  block
    block |جاؤ نہ دل سے منظر تن میں ہے جا یہی|
    block |پچھتاؤ گے اٹھوگے اگر اس مکاں سے تم|
  block
    block |قصہ مرا سنو گے تو جاتی رہے گی نیند|
    block |آرام چشم مت رکھو اس داستاں سے تم|
  block
    block |کھل جائیں گی پھر آنکھیں جو مر جائے گا کوئی|
    block |آتے نہیں ہو باز مرے امتحاں سے تم|
  block
    block |جتنے تھے کل تم آج نہیں پاتے اتنا ہم|
    block |ہر دم چلے ہی جاتے ہو آب رواں سے تم|
  block
    block |رہتے نہیں ہو بن گئے میرؔ اس گلی میں رات|
    block |کچھ راہ بھی نکالو سگ و پاسباں سے تم|