
block |مجھ سوز بعد مرگ سے آگاہ کون ہے|
  block
    block |مجھ سوز بعد مرگ سے آگاہ کون ہے|
    block |شمع مزار میر بجز آہ کون ہے|
  block
    block |بیکس ہوں مضطرب ہوں مسافر ہوں بے وطن|
    block |دوری راہ بن مرے ہم راہ کون ہے|
  block
    block |لبریز جس کے حسن سے مسجد ہے اور دیر|
    block |ایسا بتوں کے بیچ وہ اللہ کون ہے|
  block
    block |رکھیو قدم سنبھل کے کہ تو جانتا نہیں|
    block |مانند نقش پا یہ سر راہ کون ہے|
  block
    block |ایسا اسیر خستہ جگر میں سنا نہیں|
    block |ہر آہ میرؔ جس کی ہے جانکاہ کون ہے|