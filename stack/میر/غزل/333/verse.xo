
block |کھوویں ہیں نیند میری مصیبت بیانیاں|
  block
    block |کھوویں ہیں نیند میری مصیبت بیانیاں|
    block |تم بھی تو ایک رات سنو یہ کہانیاں|
  block
    block |کیا آگ دے کے طور کو کی ترک سرکشی|
    block |اس شعلے کی وہی ہیں شرارت کی بانیاں|
  block
    block |صحبت رکھا کیا وہ سفیہ و ضلال سے|
    block |دل ہی میں خوں ہوا کیں مری نکتہ دانیاں|
  block
    block |ہم سے تو کینے ہی کی ادائیں چلی گئیں|
    block |بے لطفیاں یہی یہی نا‌ مہربانیاں|
  block
    block |تلوار کے تلے ہی گیا عہد انبساط|
    block |مر مر کے ہم نے کاٹی ہیں اپنی جوانیاں|
  block
    block |گالی سوائے مجھ سے سخن مت کیا کرو|
    block |اچھی لگے ہیں مجھ کو تری بد زبانیاں|
  block
    block |غیروں ہی کے سخن کی طرف گوش یار تھے|
    block |اس حرف ناشنو نے ہماری نہ مانیاں|
  block
    block |یہ بے قراریاں نہ کبھو ان نے دیکھیاں|
    block |جاں کاہیاں ہماری بہت سہل جانیاں|
  block
    block |مارا مجھے بھی سان کے غیروں میں ان نے میرؔ|
    block |کیا خاک میں ملائیں مری جاں فشانیاں|