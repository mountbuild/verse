
block |رہی نگفتہ مرے دل میں داستاں میری|
  block
    block |رہی نگفتہ مرے دل میں داستاں میری|
    block |نہ اس دیار میں سمجھا کوئی زباں میری|
  block
    block |برنگ صوت جرس تجھ سے دور ہوں تنہا|
    block |خبر نہیں ہے تجھے آہ کارواں میری|
  block
    block |ترے نہ آج کے آنے میں صبح کے مجھ پاس|
    block |ہزار جائے گئی طبع بدگماں میری|
  block
    block |وہ نقش پئے ہوں میں مٹ گیا ہو جو رہ میں|
    block |نہ کچھ خبر ہے نہ سدھ ہے گی رہ رواں میری|
  block
    block |شب اس کے کوچے میں جاتا ہوں اس توقع پر|
    block |کہ ایک دوست ہے واں خواب پاسباں میری|
  block
    block |اسی سے دور رہا اصل مدعا جو تھا|
    block |گئی یہ عمر عزیز آہ رائیگاں میری|
  block
    block |ترے فراق میں جیسے خیال مفلس کا|
    block |گئی ہے فکر پریشاں کہاں کہاں میری|
  block
    block |نہیں ہے تاب و تواں کی جدائی کا اندوہ|
    block |کہ ناتوانی بہت ہے مزاج داں میری|
  block
    block |رہا میں در پس دیوار‌ باغ مدت لیک|
    block |گئی گلوں کے نہ کانوں تلک فغاں میری|
  block
    block |ہوا ہوں گریۂ خونیں کا جب سے دامن گیر|
    block |نہ آستین ہوئی پاک دوستاں میری|
  block
    block |دیا دکھائی مجھے تو اسی کا جلوہ میرؔ|
    block |پڑی جہان میں جا کر نظر جہاں میری|