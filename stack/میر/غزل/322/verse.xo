
block |گزرا بنائے چرخ سے نالہ پگاہ کا|
  block
    block |گزرا بنائے چرخ سے نالہ پگاہ کا|
    block |خانہ خراب ہو جیو اس دل کی چاہ کا|
  block
    block |آنکھوں میں جی مرا ہے ادھر دیکھتا نہیں|
    block |مرتا ہوں میں تو ہائے رے صرفہ نگاہ کا|
  block
    block |صد خانماں خراب ہیں ہر ہر قدم پہ دفن|
    block |کشتہ ہوں یار میں تو ترے گھر کی راہ کا|
  block
    block |یک قطرہ خون ہو کے پلک سے ٹپک پڑا|
    block |قصہ یہ کچھ ہوا دل غفراں پناہ کا|
  block
    block |تلوار مارنا تو تمہیں کھیل ہے ولے|
    block |جاتا رہے نہ جان کسو بے گناہ کا|
  block
    block |بدنام و خوار و زار و نزار و شکستہ حال|
    block |احوال کچھ نہ پوچھیے اس رو سیاہ کا|
  block
    block |ظالم زمیں سے لوٹتا دامن اٹھا کے چل|
    block |ہوگا کمیں میں ہاتھ کسو داد خواہ کا|
  block
    block |اے تاج شہ نہ سر کو فرو لاؤں تیرے پاس|
    block |ہے معتقد فقیر نمد کی کلاہ کا|
  block
    block |ہر لخت دل میں صید کے پیکان بھی گئے|
    block |دیکھا میں شوخ ٹھاٹھ تری صید گاہ کا|
  block
    block |بیمار تو نہ ہووے جیے جب تلک کہ میرؔ|
    block |سونے نہ دے گا شور تری آہ آہ کا|