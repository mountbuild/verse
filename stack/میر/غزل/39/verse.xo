
block |عشق ہمارے خیال پڑا ہے خواب گئی آرام گیا|
  block
    block |عشق ہمارے خیال پڑا ہے خواب گئی آرام گیا|
    block |جی کا جانا ٹھہر رہا ہے صبح گیا یا شام گیا|
  block
    block |عشق کیا سو دین گیا ایمان گیا اسلام گیا|
    block |دل نے ایسا کام کیا کچھ جس سے میں ناکام گیا|
  block
    block |کس کس اپنی کل کو رووے ہجراں میں بے کل اس کا|
    block |خواب گئی ہے تاب گئی ہے چین گیا آرام گیا|
  block
    block |آیا یاں سے جانا ہی تو جی کا چھپانا کیا حاصل|
    block |آج گیا یا کل جاوے گا صبح گیا یا شام گیا|
  block
    block |ہائے جوانی کیا کیا کہیے شور سروں میں رکھتے تھے|
    block |اب کیا ہے وہ عہد گیا وہ موسم وہ ہنگام گیا|
  block
    block |گالی جھڑکی خشم و خشونت یہ تو سر دست اکثر ہیں|
    block |لطف گیا احسان گیا انعام گیا اکرام گیا|
  block
    block |لکھنا کہنا ترک ہوا تھا آپس میں تو مدت سے|
    block |اب جو قرار کیا ہے دل سے خط بھی گیا پیغام گیا|
  block
    block |نالۂ میرؔ سواد میں ہم تک دوشیں شب سے نہیں آیا|
    block |شاید شہر سے اس ظالم کے عاشق وہ بدنام گیا|