
block |دل پر خوں ہے یہاں تجھ کو گماں ہے شیشہ|
  block
    block |دل پر خوں ہے یہاں تجھ کو گماں ہے شیشہ|
    block |شیخ کیوں مست ہوا ہے تو کہاں ہے شیشہ|
  block
    block |شیشہ بازی تو تنک دیکھنے آ آنکھوں کی|
    block |ہر پلک پر مرے اشکوں سے رواں ہے شیشہ|
  block
    block |رو سفیدی ہے نقاب رخ شور مستی|
    block |ریش قاضی کے سبب پنبہ دہاں ہے شیشہ|
  block
    block |منزل مستی کو پہنچے ہے انہیں سے عالم|
    block |نشۂ مے بلد و سنگ نشاں ہے شیشہ|
  block
    block |درمیاں حلقۂ مستاں کے شب اس کی جا تھی|
    block |دور ساغر میں مگر پیر مغاں ہے شیشہ|
  block
    block |جا کے پوچھا جو میں یہ کارگہ مینا میں|
    block |دل کی صورت کا بھی اے شیشہ گراں ہے شیشہ|
  block
    block |کہنے لاگے کہ کدھر پھرتا ہے بہکا اے مست|
    block |ہر طرح کا جو تو دیکھے ہے کہ یاں ہے شیشہ|
  block
    block |دل ہی سارے تھے پہ اک وقت میں جو کر کے گداز|
    block |شکل شیشے کی بنائے ہیں کہاں ہے شیشہ|
  block
    block |جھک گیا دیکھ کے میں میرؔ اسے مجلس میں|
    block |چشم بد دور طرحدار جواں ہے شیشہ|