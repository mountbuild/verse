
block |گل شرم سے بہہ جائے گا گلشن میں ہو کر آب سا|
  block
    block |گل شرم سے بہہ جائے گا گلشن میں ہو کر آب سا|
    block |برقعے سے گر نکلا کہیں چہرہ ترا مہتاب سا|
  block
    block |گل برگ کا یہ رنگ ہے مرجاں کا ایسا ڈھنگ ہے|
    block |دیکھو نہ جھمکے ہے پڑا وہ ہونٹ لعل ناب سا|
  block
    block |وہ مایۂ جاں تو کہیں پیدا نہیں جوں کیمیا|
    block |میں شوق کی افراط سے بیتاب ہوں سیماب سا|
  block
    block |دل تاب ہی لایا نہ ٹک تا یاد رہتا ہم نشیں|
    block |اب عیش روز وصل کا ہے جی میں بھولا خواب سا|
  block
    block |سناہٹے میں جان کے ہوش و حواس و دم نہ تھا|
    block |اسباب سارا لے گیا آیا تھا اک سیلاب سا|
  block
    block |ہم سرکشی سے مدتوں مسجد سے بچ بچ کر چلے|
    block |اب سجدے ہی میں گزرے ہے قد جو ہوا محراب سا|
  block
    block |تھی عشق کی وہ ابتدا جو موج سی اٹھی کبھو|
    block |اب دیدۂ تر کو جو تم دیکھو تو ہے گرداب سا|
  block
    block |بہکے جو ہم مست آ گئے سو بار مسجد سے اٹھا|
    block |واعظ کو مارے خوف کے کل لگ گیا جلاب سا|
  block
    block |رکھ ہاتھ دل پر میرؔ کے دریافت کر کیا حال ہے|
    block |رہتا ہے اکثر یہ جواں کچھ ان دنوں بیتاب سا|