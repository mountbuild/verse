
block |مہر کی تجھ سے توقع تھی ستم گر نکلا|
  block
    block |مہر کی تجھ سے توقع تھی ستم گر نکلا|
    block |موم سمجھے تھے ترے دل کو سو پتھر نکلا|
  block
    block |داغ ہوں رشک محبت سے کہ اتنا بیتاب|
    block |کس کی تسکیں کے لیے گھر سے تو باہر نکلا|
  block
    block |جیتے جی آہ ترے کوچے سے کوئی نہ پھرا|
    block |جو ستم دیدہ رہا جا کے سو مر کر نکلا|
  block
    block |دل کی آبادی کی اس حد ہے خرابی کہ نہ پوچھ|
    block |جانا جاتا ہے کہ اس راہ سے لشکر نکلا|
  block
    block |اشک تر قطرۂ خوں لخت جگر پارۂ دل|
    block |ایک سے ایک عدد آنکھ سے بہہ کر نکلا|
  block
    block |کنج کاوی جو کی سینے کی غم ہجراں نے|
    block |اس دفینے میں سے اقسام جواہر نکلا|
  block
    block |ہم نے جانا تھا لکھے گا تو کوئی حرف اے میرؔ|
    block |پر ترا نامہ تو اک شوق کا دفتر نکلا|