
block |کیا موافق ہو دوا عشق کے بیمار کے ساتھ|
  block
    block |کیا موافق ہو دوا عشق کے بیمار کے ساتھ|
    block |جی ہی جاتے نظر آئے ہیں اس آزار کے ساتھ|
  block
    block |رات مجلس میں تری ہم بھی کھڑے تھے چپکے|
    block |جیسے تصویر لگا دے کوئی دیوار کے ساتھ|
  block
    block |مر گئے پر بھی کھلی رہ گئیں آنکھیں اپنی|
    block |کون اس طرح موا حسرت دیدار کے ساتھ|
  block
    block |شوق کا کام کھنچا دور کہ اب مہر مثال|
    block |چشم مشتاق لگی جائے ہے طومار کے ساتھ|
  block
    block |راہ اس شوخ کی عاشق سے نہیں رک سکتی|
    block |جان جاتی ہے چلی خوبی رفتار کے ساتھ|
  block
    block |وے دن اب سالتے ہیں راتوں کو برسوں گزرے|
    block |جن دنوں دیر رہا کرتے تھے ہم یار کے ساتھ|
  block
    block |ذکر گل کیا ہے صبا اب کہ خزاں میں ہم نے|
    block |دل کو ناچار لگایا ہے خس و خار کے ساتھ|
  block
    block |کس کو ہر دم ہے لہو رونے کا ہجراں میں دماغ|
    block |دل کو اک ربط سا ہے دیدۂ خوں بار کے ساتھ|
  block
    block |میری اس شوخ سے صحبت ہے بعینہ ویسی|
    block |جیسے بن جائے کسو سادے کو عیار کے ساتھ|
  block
    block |دیکھیے کس کو شہادت سے سرافراز کریں|
    block |لاگ تو سب کو ہے اس شوخ کی تلوار کے ساتھ|
  block
    block |بیکلی اس کی نہ ظاہر تھی جو تو اے بلبل|
    block |دم کش میرؔ ہوئی اس لب و گفتار کے ساتھ|