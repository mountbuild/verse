
block |غیر نے ہم کو ذبح کیا نے طاقت ہے نے یارا ہے|
  block
    block |غیر نے ہم کو ذبح کیا نے طاقت ہے نے یارا ہے|
    block |اس کتے نے کر کے دلیری صید حرم کو مارا ہے|
  block
    block |باغ کو تجھ بن اپنے بھائیں آتش دی ہے بہاراں نے|
    block |ہر غنچہ اخگر ہے ہم کو ہر گل ایک انگارا ہے|
  block
    block |جب تجھ بن لگتا ہے تڑپنے جائے ہے نکلا ہاتھوں سے|
    block |ہے جو گرہ سینے میں اس کو دل کہیے یا پارہ ہے|
  block
    block |راہ حدیث جو ٹک بھی نکلے کون سکھائے ہم کو پھر|
    block |روئے سخن پر کس کو دے وہ شوخ بڑا عیارہ ہے|
  block
    block |کام اس کا ہے خوں افشانی ہر دم تیری فرقت میں|
    block |چشم کو میری آ کر دیکھ اب لوہو کا فوارہ ہے|
  block
    block |بال کھلے وہ شب کو شاید بستر ناز پہ سوتا تھا|
    block |آئی نسیم صبح جو ادھر پھیلا عنبر سارا ہے|
  block
    block |کس دن دامن کھینچ کے ان نے یار سے اپنا کام لیا|
    block |مدت گزری دیکھتے ہم کو میرؔ بھی اک ناکارہ ہے|