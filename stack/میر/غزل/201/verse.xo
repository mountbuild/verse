
block |ہم سے کچھ آگے زمانے میں ہوا کیا کیا کچھ|
  block
    block |ہم سے کچھ آگے زمانے میں ہوا کیا کیا کچھ|
    block |تو بھی ہم غافلوں نے آ کے کیا کیا کچھ|
  block
    block |دل جگر جان یہ بھسمنت ہوئے سینے میں|
    block |گھر کو آتش دی محبت نے جلا کیا کیا کچھ|
  block
    block |کیا کہوں تجھ سے کہ کیا دیکھا ہے تجھ میں میں نے|
    block |عشوہ و غمزہ و انداز و ادا کیا کیا کچھ|
  block
    block |دل گیا ہوش گیا صبر گیا جی بھی گیا|
    block |شغل میں غم کے ترے ہم سے گیا کیا کیا کچھ|
  block
    block |آہ مت پوچھ ستم گار کہ تجھ سے تھی ہمیں|
    block |چشم لطف و کرم و مہر و وفا کیا کیا کچھ|
  block
    block |نام ہیں خستہ و آوارہ و بدنام مرے|
    block |ایک عالم نے غرض مجھ کو کہا کیا کیا کچھ|
  block
    block |طرفہ صحبت ہے کہ سنتا نہیں تو ایک مری|
    block |واسطے تیرے سنا میں نے سنا کیا کیا کچھ|
  block
    block |حسرت وصل و غم ہجر و خیال رخ دوست|
    block |مر گیا میں پہ مرے جی میں رہا کیا کیا کچھ|
  block
    block |درد دل زخم جگر کلفت غم داغ فراق|
    block |آہ عالم سے مرے ساتھ چلا کیا کیا کچھ|
  block
    block |چشم نمناک و دل پر جگر صد پارہ|
    block |دولت عشق سے ہم پاس بھی تھا کیا کیا کچھ|
  block
    block |تجھ کو کیا بننے بگڑنے سے زمانے کے کہ یاں|
    block |خاک کن کن کی ہوئی صرف بنا کیا کیا کچھ|
  block
    block |قبلہ و کعبہ خداوند و ملاذ و مشفق|
    block |مضطرب ہو کے اسے میں نے لکھا کیا کیا کچھ|
  block
    block |پر کہوں کیا رقم شوق کی اپنے تاثیر|
    block |ہر سر حرف پہ وہ کہنے لگا کیا کیا کچھ|
  block
    block |ایک محروم چلے میرؔ ہمیں عالم سے|
    block |ورنہ عالم کو زمانے نے دیا کیا کیا کچھ|