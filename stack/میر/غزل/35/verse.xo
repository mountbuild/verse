
block |عشق میں ذلت ہوئی خفت ہوئی تہمت ہوئی|
  block
    block |عشق میں ذلت ہوئی خفت ہوئی تہمت ہوئی|
    block |آخر آخر جان دی یاروں نے یہ صحبت ہوئی|
  block
    block |عکس اس بے دید کا تو متصل پڑتا تھا صبح|
    block |دن چڑھے کیا جانوں آئینے کی کیا صورت ہوئی|
  block
    block |لوح سینہ پر مری سو نیزۂ خطی لگے|
    block |خستگی اس دل شکستہ کی اسی بابت ہوئی|
  block
    block |کھولتے ہی آنکھیں پھر یاں موندنی ہم کو پڑیں|
    block |دید کیا کوئی کرے وہ کس قدر مہلت ہوئی|
  block
    block |پاؤں میرا کلبۂ احزاں میں اب رہتا نہیں|
    block |رفتہ رفتہ اس طرف جانے کی مجھ کو لت ہوئی|
  block
    block |مر گیا آوارہ ہو کر میں تو جیسے گرد باد|
    block |پر جسے یہ واقعہ پہنچا اسے وحشت ہوئی|
  block
    block |شاد و خوش طالع کوئی ہوگا کسو کو چاہ کر|
    block |میں تو کلفت میں رہا جب سے مجھے الفت ہوئی|
  block
    block |دل کا جانا آج کل تازہ ہوا ہو تو کہوں|
    block |گزرے اس بھی سانحے کو ہم نشیں مدت ہوئی|
  block
    block |شوق دل ہم نا توانوں کا لکھا جاتا ہے کب|
    block |اب تلک آپ ہی پہنچنے کی اگر طاقت ہوئی|
  block
    block |کیا کف دست ایک میداں تھا بیاباں عشق کا|
    block |جان سے جب اس میں گزرے تب ہمیں راحت ہوئی|
  block
    block |یوں تو ہم عاجز ترین خلق عالم ہیں ولے|
    block |دیکھیو قدرت خدا کی گر ہمیں قدرت ہوئی|
  block
    block |گوش زد چٹ پٹ ہی مرنا عشق میں اپنے ہوا|
    block |کس کو اس بیماری جانکاہ سے فرصت ہوئی|
  block
    block |بے زباں جو کہتے ہیں مجھ کو سو چپ رہ جائیں گے|
    block |معرکے میں حشر کے گر بات کی رخصت ہوئی|
  block
    block |ہم نہ کہتے تھے کہ نقش اس کا نہیں نقاش سہل|
    block |چاند سارا لگ گیا تب نیم رخ صورت ہوئی|
  block
    block |اس غزل پر شام سے تو صوفیوں کو وجد تھا|
    block |پھر نہیں معلوم کچھ مجلس کی کیا حالت ہوئی|
  block
    block |کم کسو کو میرؔ کی میت کی ہاتھ آئی نماز|
    block |نعش پر اس بے سر و پا کی بلا کثرت ہوئی|