
block |نالے کا آج دل سے پھر لب تلک گزر ہے|
  block
    block |نالے کا آج دل سے پھر لب تلک گزر ہے|
    block |ٹک گوش رکھیو ایدھر ساتھ اس کے کچھ خبر ہے|
  block
    block |اے حب جاہ والو جو آج تاجور ہے|
    block |کل اس کو دیکھیو تم نے تاج ہے نہ سر ہے|
  block
    block |اب کی ہوائے گل میں سیرابی ہے نہایت|
    block |جوے چمن پہ سبزہ مژگان چشم تر ہے|
  block
    block |اے ہم صفیر بے گل کس کو دماغ نالہ|
    block |مدت ہوئی ہماری منقار زیر پر ہے|
  block
    block |شمع اخیر شب ہوں سن سر گذشت میری|
    block |پھر صبح ہوتے تک تو قصہ ہی مختصر ہے|
  block
    block |اب رحم پر اسی کے موقوف ہے کہ یاں تو|
    block |نے اشک میں سرایت نے آہ میں اثر ہے|
  block
    block |تو ہی زمام اپنی ناکے تڑا کہ مجنوں|
    block |مدت سے نقش پا کے مانند راہ پر ہے|
  block
    block |ہم مست عشق واعظ بے ہیچ بھی نہیں ہیں|
    block |غافل جو بے خبر ہیں کچھ ان کو بھی خبر ہے|
  block
    block |اب پھر ہمارا اس کا محشر میں ماجرا ہے|
    block |دیکھیں تو اس جگہ کیا انصاف داد گر ہے|
  block
    block |آفت رسیدہ ہم کیا سر کھینچیں اس چمن میں|
    block |جوں نخل خشک ہم کو نے سایہ نے ثمر ہے|
  block
    block |کر میرؔ اس زمیں میں اور اک غزل تو موزوں|
    block |ہے حرف زن قلم بھی اب طبع بھی ادھر ہے|