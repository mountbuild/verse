
block |کہیں پہنچو بھی مجھ بے پا و سر تک|
  block
    block |کہیں پہنچو بھی مجھ بے پا و سر تک|
    block |کہ پہنچا شمع ساں داغ اب جگر تک|
  block
    block |کچھ اپنی آنکھ میں یاں کا نہ آیا|
    block |خذف سے لے کے دیکھا در تر تک|
  block
    block |جسے شب آگ سا دیکھا سلگتے|
    block |اسے پھر خاک ہی پایا سحر تک|
  block
    block |ترا منہ چاند سا دیکھا ہے شاید|
    block |کہ انجم رہتے ہیں ہر شب ادھر تک|
  block
    block |جب آیا آہ تب اپنے ہی سر پر|
    block |گیا یہ ہاتھ کب اس کی کمر تک|
  block
    block |ہم آوازوں کو سیر اب کی مبارک|
    block |پر و بال اپنے بھی ایسے تھے پر تک|
  block
    block |کھنچی کیا کیا خرابی زیر دیوار|
    block |ولے آیا نہ وہ ٹک گھر سے در تک|
  block
    block |گلی تک تیری لایا تھا ہمیں شوق|
    block |کہاں طاقت کہ اب پھر جائیں گھر تک|
  block
    block |یہی درد جدائی ہے جو اس شب|
    block |تو آتا ہے جگر مژگان تر تک|
  block
    block |دکھائی دیں گے ہم میت کے رنگوں|
    block |اگر رہ جائیں گے جیتے سحر تک|
  block
    block |کہاں پھر شور شیون جب گیا میرؔ|
    block |یہ ہنگامہ ہے اس ہی نوحہ گر تک|