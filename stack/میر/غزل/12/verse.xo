
block |آئے ہیں میرؔ کافر ہو کر خدا کے گھر میں|
  block
    block |آئے ہیں میرؔ کافر ہو کر خدا کے گھر میں|
    block |پیشانی پر ہے قشقہ زنار ہے کمر میں|
  block
    block |نازک بدن ہے کتنا وہ شوخ چشم دلبر|
    block |جان اس کے تن کے آگے آتی نہیں نظر میں|
  block
    block |سینے میں تیر اس کے ٹوٹے ہیں بے نہایت|
    block |سوراخ پڑ گئے ہیں سارے مرے جگر میں|
  block
    block |آئندہ شام کو ہم رویا کڑھا کریں گے|
    block |مطلق اثر نہ دیکھا نالیدن سحر میں|
  block
    block |بے سدھ پڑا رہوں ہوں اس مست ناز بن میں|
    block |آتا ہے ہوش مجھ کو اب تو پہر پہر میں|
  block
    block |سیرت سے گفتگو ہے کیا معتبر ہے صورت|
    block |ہے ایک سوکھی لکڑی جو بو نہ ہو اگر میں|
  block
    block |ہمسایۂ مغاں میں مدت سے ہوں چنانچہ|
    block |اک شیرہ خانے کی ہے دیوار میرے گھر میں|
  block
    block |اب صبح و شام شاید گریے پہ رنگ آوے|
    block |رہتا ہے کچھ جھمکتا خوناب چشم تر میں|
  block
    block |عالم میں آب و گل کے کیونکر نباہ ہوگا|
    block |اسباب گر پڑا ہے سارا مرا سفر میں|