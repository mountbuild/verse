
block |کرتے ہی نہیں ترک بتاں طور جفا کا|
  block
    block |کرتے ہی نہیں ترک بتاں طور جفا کا|
    block |شاید ہمیں دکھلاویں گے دیدار خدا کا|
  block
    block |ہے ابر کی چادر شفقی جوش سے گل کے|
    block |میخانے کے ہاں دیکھیے یہ رنگ ہوا کا|
  block
    block |بہتیری گرو جنس کلالوں کے پڑی ہے|
    block |کیا ذکر ہے واعظ کے مصلیٰ و ردا کا|
  block
    block |مر جائے گا باتوں میں کوئی غم زدہ یوں ہی|
    block |ہر لحظہ نہ ہو ممتحن ارباب وفا کا|
  block
    block |تدبیر تھی تسکیں کے لیے لوگوں کی ورنہ|
    block |معلوم تھا مدت سے ہمیں نفع دوا کا|
  block
    block |ہاتھ آئینہ رویوں سے اٹھا بیٹھیں نہ کیوں کر|
    block |بالعکس اثر پاتے تھے ہم اپنی دعا کا|
  block
    block |آنکھ اس کی نہیں آئینے کے سامنے ہوتی|
    block |حیرت زدہ ہوں یار کی میں شرم و حیا کا|
  block
    block |برسوں سے تو یوں ہے کہ گھٹا جب امنڈ آئی|
    block |تب دیدۂ تر سے بھی ہوا ایک جھڑاکا|
  block
    block |آنکھ اس سے نہیں اٹھنے کی صاحب نظروں کی|
    block |جس خاک پہ ہوگا اثر اس کی کف پا کا|
  block
    block |تلوار کے سائے ہی میں کاٹے ہے تو اے میرؔ|
    block |کس دل زدہ کو ہوئے ہے یہ ذوق فنا کا|