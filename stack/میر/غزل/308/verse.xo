
block |دل کے تیں آتش ہجراں سے بچایا نہ گیا|
  block
    block |دل کے تیں آتش ہجراں سے بچایا نہ گیا|
    block |گھر جلا سامنے پر ہم سے بجھایا نہ گیا|
  block
    block |دل میں رہ دل میں کہ معمار قضا سے اب تک|
    block |ایسا مطبوع مکاں کوئی بنایا نہ گیا|
  block
    block |کبھو عاشق کا ترے جبہے سے ناخن کا خراش|
    block |خط تقدیر کے مانند مٹایا نہ گیا|
  block
    block |کیا تنک حوصلہ تھے دیدہ و دل اپنے آہ|
    block |ایک دم راز محبت کا چھپایا نہ گیا|
  block
    block |دل جو دیدار کا قاتل کے بہت بھوکا تھا|
    block |اس ستم کشتہ سے اک زخم بھی کھایا نہ گیا|
  block
    block |میں تو تھا صید زبوں صید گہ عشق کے بیچ|
    block |آپ کو خاک میں بھی خوب ملایا نہ گیا|
  block
    block |شہر دل آہ عجب جائے تھی پر اس کے گئے|
    block |ایسا اجڑا کہ کسی طرح بسایا نہ گیا|
  block
    block |آج رکتی نہیں خامے کی زباں رکھیے معاف|
    block |حرف کا طول بھی جو مجھ سے گھٹایا نہ گیا|