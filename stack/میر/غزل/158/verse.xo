
block |پل میں جہاں کو دیکھتے میرے ڈبو چکا|
  block
    block |پل میں جہاں کو دیکھتے میرے ڈبو چکا|
    block |اک وقت میں یہ دیدہ بھی طوفان رو چکا|
  block
    block |افسوس میرے مردے پر اتنا نہ کر کہ اب|
    block |پچھتانا یوں ہی سا ہے جو ہونا تھا ہو چکا|
  block
    block |لگتی نہیں پلک سے پلک انتظار میں|
    block |آنکھیں اگر یہی ہیں تو بھر نیند سو چکا|
  block
    block |یک چشمک پیالہ ہے ساقی بہار عمر|
    block |جھپکی لگی کہ دور یہ آخر ہی ہو چکا|
  block
    block |ممکن نہیں کہ گل کرے ویسی شگفتگی|
    block |اس سرزمیں میں تخم محبت میں بو چکا|
  block
    block |پایا نہ دل بہایا ہوا سیل اشک کا|
    block |میں پنجۂ مژہ سے سمندر بلو چکا|
  block
    block |ہر صبح حادثے سے یہ کہتا ہے آسماں|
    block |دے جام خون میرؔ کو گر منہ وہ دھو چکا|