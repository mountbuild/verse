
block |رات سے آنسو مری آنکھوں میں پھر آنے لگا|
  block
    block |رات سے آنسو مری آنکھوں میں پھر آنے لگا|
    block |یک رمق جی تھا بدن میں سو بھی گھبرانے لگا|
  block
    block |وہ لڑکپن سے نکل کر تیغ چمکانے لگا|
    block |خون کرنے کا خیال اب کچھ اسے آنے لگا|
  block
    block |لعل جاں بخش اس کے تھے پوشیدہ جوں آب حیات|
    block |اب تو کوئی کوئی ان ہونٹھوں پہ مر جانے لگا|
  block
    block |حیف میں اس کے سخن پر ٹک نہ رکھا گوش کو|
    block |یوں تو ناصح نے کہا تھا دل نہ دیوانے لگا|
  block
    block |حبس دم کے معتقد تم ہو گے شیخ شہر کے|
    block |یہ تو البتہ کہ سن کر لعن دم کھانے لگا|
  block
    block |گرم ملنا اس گل نازک طبیعت سے نہ ہو|
    block |چاندنی میں رات بیٹھا تھا سو مرجھانے لگا|
  block
    block |عاشقوں کی پائمالی میں اسے اصرار ہے|
    block |یعنی وہ محشر خرام اب پاؤں پھیلانے لگا|
  block
    block |چشمک اس مہ کی سی دل کش دید میں آئی نہیں|
    block |گو ستارہ صبح کا بھی آنکھ جھپکانے لگا|
  block
    block |کیونکر اس آئینہ رو سے میرؔ ملیے بے حجاب|
    block |وہ تو اپنے عکس سے بھی دیکھو شرمانے لگا|