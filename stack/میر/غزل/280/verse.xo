
block |کل میرؔ نے کیا کیا کی مے کے لیے بیتابی|
  block
    block |کل میرؔ نے کیا کیا کی مے کے لیے بیتابی|
    block |آخر کو گرو رکھا سجادۂ محرابی|
  block
    block |جاگا ہے کہیں وہ بھی شب مرتکب مے ہو|
    block |یہ بات سجھاتی ہے ان آنکھوں کی بے خوابی|
  block
    block |کیا شہر میں گنجائش مجھ بے سر و پا کو ہو|
    block |اب بڑھ گئے ہیں میرے اسباب کم اسبابی|
  block
    block |دن رات مری چھاتی جلتی ہے محبت میں|
    block |کیا اور نہ تھی جاگا یہ آگ جو یاں دابی|
  block
    block |سو ملک پھرا لیکن پائی نہ وفا اک جا|
    block |جی کھا گئی ہے میرا اس جنس کی نایابی|
  block
    block |خوں بستہ نہ کیوں پلکیں ہر لحظہ رہیں میری|
    block |جاتے نہیں آنکھوں سے لب یار کے عنابی|
  block
    block |جنگل ہی ہرے تنہا رونے سے نہیں میرے|
    block |کوہوں کی کمر تک بھی جا پہنچی ہے سیرابی|
  block
    block |تھے ماہ وشاں کل جو ان کوٹھوں پہ جلوے میں|
    block |ہے خاک سے آج ان کی ہر صحن میں مہتابی|
  block
    block |کل میرؔ جو یاں آیا طور اس کا بہت بھایا|
    block |وہ خشک لبی تس پر جامہ گلے میں آبی|