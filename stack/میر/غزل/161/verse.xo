
block |کیا کہیں آتش ہجراں سے گلے جاتے ہیں|
  block
    block |کیا کہیں آتش ہجراں سے گلے جاتے ہیں|
    block |چھاتیاں سلگیں ہیں ایسی کہ جلے جاتے ہیں|
  block
    block |گوہر گوش کسو کا نہیں جی سے جاتا|
    block |آنسو موتی سے مرے منہ پہ ڈھلے جاتے ہیں|
  block
    block |یہی مسدود ہے کچھ راہ وفا ورنہ بہم|
    block |سب کہیں نامہ و پیغام چلے جاتے ہیں|
  block
    block |بار حرمان و گل و داغ نہیں اپنے ساتھ|
    block |شجر باغ وفا پھولے پھلے جاتے ہیں|
  block
    block |حیرت عشق میں تصویر سے رفتہ ہی رہے|
    block |ایسے جاتے ہیں جو ہم بھی تو بھلے جاتے ہیں|
  block
    block |ہجر کی کوفت جو کھینچے ہیں انہیں سے پوچھو|
    block |دل دیے جاتے ہیں جی اپنے ملے جاتے ہیں|
  block
    block |یاد قد میں ترے آنکھوں سے بہیں ہیں جوئیں|
    block |گر کسو باغ میں ہم سرو تلے جاتے ہیں|
  block
    block |دیکھیں پیش آوے ہے کیا عشق میں اب تو جوں سیل|
    block |ہم بھی اس راہ میں سر گاڑے چلے جاتے ہیں|
  block
    block |پر غبارئ جہاں سے نہیں سدھ میرؔ ہمیں|
    block |گرد اتنی ہے کہ مٹی میں رلے جاتے ہیں|