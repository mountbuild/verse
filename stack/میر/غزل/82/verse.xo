
block |دل جو زیر غبار اکثر تھا|
  block
    block |دل جو زیر غبار اکثر تھا|
    block |کچھ مزاج ان دنوں مکدر تھا|
  block
    block |اس پہ تکیہ کیا تو تھا لیکن|
    block |رات دن ہم تھے اور بستر تھا|
  block
    block |سرسری تم جہاں سے گزرے|
    block |ورنہ ہر جا جہان دیگر تھا|
  block
    block |دل کی کچھ قدر کرتے رہیو تم|
    block |یہ ہمارا بھی ناز پرور تھا|
  block
    block |بعد یک عمر جو ہوا معلوم|
    block |دل اس آئینہ رو کا پتھر تھا|
  block
    block |بارے سجدہ ادا کیا تہ تیغ|
    block |کب سے یہ بوجھ میرے سر پر تھا|
  block
    block |کیوں نہ ابر سیہ سفید ہوا|
    block |جب تلک عہد دیدۂ تر تھا|
  block
    block |اب خرابہ ہوا جہان آباد|
    block |ورنہ ہر اک قدم پہ یاں گھر تھا|
  block
    block |بے زری کا نہ کر گلا غافل|
    block |رہ تسلی کہ یوں مقدر تھا|
  block
    block |اتنے منعم جہان میں گزرے|
    block |وقت رحلت کے کس کنے زر تھا|
  block
    block |صاحب جاہ و شوکت و اقبال|
    block |اک ازاں جملہ اب سکندر تھا|
  block
    block |تھی یہ سب کائنات زیر نگیں|
    block |ساتھ مور و ملخ سا لشکر تھا|
  block
    block |لعل‌ و یاقوت ہم زر و گوہر|
    block |چاہیے جس قدر میسر تھا|
  block
    block |آخر کار جب جہاں سے گیا|
    block |ہاتھ خالی کفن سے باہر تھا|
  block
    block |عیب طول کلام مت کریو|
    block |کیا کروں میں سخن سے خوگر تھا|
  block
    block |خوش رہا جب تلک رہا جیتا|
    block |میرؔ معلوم ہے قلندر تھا|