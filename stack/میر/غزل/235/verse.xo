
block |گرم ہیں شور سے تجھ حسن کے بازار کئی|
  block
    block |گرم ہیں شور سے تجھ حسن کے بازار کئی|
    block |رشک سے جلتے ہیں یوسف کے خریدار کئی|
  block
    block |کب تلک داغ دکھاوے گی اسیری مجھ کو|
    block |مر گئے ساتھ کے میرے تو گرفتار کئی|
  block
    block |وے ہی چالاکیاں ہاتھوں کی ہیں جو اول تھیں|
    block |اب گریباں میں مرے رہ گئے ہیں تار کئی|
  block
    block |خوف تنہائی نہیں کر تو جہاں سے تو سفر|
    block |ہر جگہ راہ عدم میں ملیں گے یار کئی|
  block
    block |اضطراب و قلق و ضعف میں کس طور جیوں|
    block |جان واحد ہے مری اور ہیں آزار کئی|
  block
    block |کیوں نہ ہوں خستہ بھلا میں کہ ستم کے تیرے|
    block |تیر ہیں پار کئی وار ہیں سوفار کئی|
  block
    block |اپنے کوچے میں نکلیو تو سنبھالے دامن|
    block |یادگار مژۂ میرؔ ہیں واں خار کئی|