
block |کوفت سے جان لب پہ آئی ہے|
  block
    block |کوفت سے جان لب پہ آئی ہے|
    block |ہم نے کیا چوٹ دل پہ کھائی ہے|
  block
    block |لکھتے رقعہ لکھے گئے دفتر|
    block |شوق نے بات کیا بڑھائی ہے|
  block
    block |آرزو اس بلند و بالا کی|
    block |کیا بلا میرے سر پہ لائی ہے|
  block
    block |دیدنی ہے شکستگی دل کی|
    block |کیا عمارت غموں نے ڈھائی ہے|
  block
    block |ہے تصنع کہ لعل ہیں وے لب|
    block |یعنی اک بات سی بنائی ہے|
  block
    block |دل سے نزدیک اور اتنا دور|
    block |کس سے اس کو کچھ آشنائی ہے|
  block
    block |بے ستوں کیا ہے کوہ کن کیسا|
    block |عشق کی زور آزمائی ہے|
  block
    block |جس مرض میں کہ جان جاتی ہے|
    block |دلبروں ہی کی وہ جدائی ہے|
  block
    block |یاں ہوئے خاک سے برابر ہم|
    block |واں وہی ناز و خود نمائی ہے|
  block
    block |ایسا موتیٰ ہے زندۂ جاوید|
    block |رفتۂ یار تھا جب آئی ہے|
  block
    block |مرگ مجنوں سے عقل گم ہے میرؔ|
    block |کیا دوانے نے موت پائی ہے|