
block |رات گزرے ہے مجھے نزع میں روتے روتے|
  block
    block |رات گزرے ہے مجھے نزع میں روتے روتے|
    block |آنکھیں پھر جائیں گی اب صبح کے ہوتے ہوتے|
  block
    block |کھول کر آنکھ اڑا دید جہاں کا غافل|
    block |خواب ہو جائے گا پھر جاگنا سوتے سوتے|
  block
    block |داغ اگتے رہے دل میں مری نومیدی سے|
    block |ہارا میں تخم تمنا کو بھی بوتے بوتے|
  block
    block |جی چلا تھا کہ ترے ہونٹ مجھے یاد آئے|
    block |لعل پائیں ہیں میں اس جی ہی کے کھوتے کھوتے|
  block
    block |جم گیا خوں کف قاتل پہ طرح میرؔ زبس|
    block |ان نے رو رو دیا کل ہاتھ کو دھوتے دھوتے|