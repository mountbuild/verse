
block |حصول کام کا دل خواہ یاں ہوا بھی ہے|
  block
    block |حصول کام کا دل خواہ یاں ہوا بھی ہے|
    block |سماجت اتنی بھی سب سے کوئی خدا بھی ہے|
  block
    block |موئے ہی جاتے ہیں ہم درد عشق سے یارو|
    block |کسو کے پاس اس آزار کی دوا بھی ہے|
  block
    block |اداسیاں تھیں مری خانقہ میں قابل سیر|
    block |صنم کدے میں تو ٹک آ کے دل لگا بھی ہے|
  block
    block |یہ کہیے کیونکے کہ خوباں سے کچھ نہیں مطلب|
    block |لگے جو پھرتے ہیں ہم کچھ تو مدعا بھی ہے|
  block
    block |ترا ہے وہم کہ میں اپنے پیرہن میں ہوں|
    block |نگاہ غور سے کر مجھ میں کچھ رہا بھی ہے|
  block
    block |جو کھولوں سینۂ مجروح تو نمک چھڑکے|
    block |جراحت اس کو دکھانے کا کچھ مزہ بھی ہے|
  block
    block |کہاں تلک شب و روز آہ درد دل کہیے|
    block |ہر ایک بات کو آخر کچھ انتہا بھی ہے|
  block
    block |ہوس تو دل میں ہمارے جگہ کرے لیکن|
    block |کہیں ہجوم سے اندوہ غم کے جا بھی ہے|
  block
    block |غم فراق ہے دنبالۂ گرد عیش وصال|
    block |فقط مزہ ہی نہیں عشق میں بلا بھی ہے|
  block
    block |قبول کریے تری رہ میں جی کو کھو دینا|
    block |جو کچھ بھی پائیے تجھ کو تو آشنا بھی ہے|
  block
    block |جگر میں سوزن مژگاں کے تیں کڈھب نہ گڑو|
    block |کسو کے زخم کو تو نے کبھو سیا بھی ہے|
  block
    block |گزار شہر وفا میں سمجھ کے کر مجنوں|
    block |کہ اس دیار میں میرؔ شکستہ پا بھی ہے|