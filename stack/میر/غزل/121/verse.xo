
block |لب ترے لعل ناب ہیں دونوں|
  block
    block |لب ترے لعل ناب ہیں دونوں|
    block |پر تمامی عتاب ہیں دونوں|
  block
    block |رونا آنکھوں کا روئیے کب تک|
    block |پھوٹنے ہی کے باب ہیں دونوں|
  block
    block |ہے تکلف نقاب وے رخسار|
    block |کیا چھپیں آفتاب ہیں دونوں|
  block
    block |تن کے معمورے میں یہی دل و چشم|
    block |گھر تھے دو سو خراب ہیں دونوں|
  block
    block |کچھ نہ پوچھو کہ آتش غم سے|
    block |جگر و دل کباب ہیں دونوں|
  block
    block |سو جگہ اس کی آنکھیں پڑتی ہیں|
    block |جیسے مست شراب ہیں دونوں|
  block
    block |پاؤں میں وہ نشہ طلب کا نہیں|
    block |اب تو سرمست خواب ہیں دونوں|
  block
    block |ایک سب آگ ایک سب پانی|
    block |دیدہ و دل عذاب ہیں دونوں|
  block
    block |بحث کاہے کو لعل و مرجاں سے|
    block |اس کے لب ہی جواب ہیں دونوں|
  block
    block |آگے دریا تھے دیدۂ تر میرؔ|
    block |اب جو دیکھو سراب ہیں دونوں|