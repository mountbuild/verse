
block |ہر دم طرف ہے ویسے مزاج کرخت کا|
  block
    block |ہر دم طرف ہے ویسے مزاج کرخت کا|
    block |ٹکڑا مرا جگر ہے کہو سنگ سخت کا|
  block
    block |سبزان ان رو کی جہاں جلوہ گاہ تھی|
    block |اب دیکھیے تو واں نہیں سایہ درخت کا|
  block
    block |جوں برگ ہائے لالہ پریشان ہو گیا|
    block |مذکور کیا ہے اب جگر لخت لخت کا|
  block
    block |دلی میں آج بھیک بھی ملتی نہیں انہیں|
    block |تھا کل تلک دماغ جنہیں تاج و تخت کا|
  block
    block |خاک سیہ سے میں جو برابر ہوا ہوں میرؔ|
    block |سایہ پڑا ہے مجھ پہ کسو تیرہ بخت کا|