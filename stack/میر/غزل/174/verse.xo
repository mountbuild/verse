
block |بیتابیوں میں تنگ ہم آئے ہیں جان سے|
  block
    block |بیتابیوں میں تنگ ہم آئے ہیں جان سے|
    block |وقت شکیب خوش کہ گیا درمیان سے|
  block
    block |داغ فراق و حسرت‌ وصل آرزوئے دید|
    block |کیا کیا لیے گئے ترے عاشق جہان سے|
  block
    block |ہم خامشوں کا ذکر تھا شب اس کی بزم میں|
    block |نکلا نہ حرف خیر کسو کی زبان سے|
  block
    block |آب خضر سے بھی نہ گئی سوزش جگر|
    block |کیا جانیے یہ آگ ہے کس دودمان سے|
  block
    block |جز عشق جنگ دہر سے مت پڑھ کہ خوش ہیں ہم|
    block |اس قصے کی کتاب میں اس داستان سے|
  block
    block |آنے کا اس چمن میں سبب بیکلی ہوئی|
    block |جوں برق ہم تڑپ کے گرے آشیان سے|
  block
    block |اب چھیڑ یہ رکھی ہے کہ عاشق ہے تو کہیں|
    block |القصہ خوش گزرتی ہے اس بد گمان سے|
  block
    block |کینے کی میرے تجھ سے نہ چاہے گا کوئی داد|
    block |میں کہہ مروں گا اپنے ہر اک مہربان سے|
  block
    block |داغوں سے ہے چمن جگر میرؔ دہر میں|
    block |ان نے بھی گل چنے بہت اس گلستان سے|