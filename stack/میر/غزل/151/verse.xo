
block |کیا لڑکے دلی کے ہیں عیار اور نٹ کھٹ|
  block
    block |کیا لڑکے دلی کے ہیں عیار اور نٹ کھٹ|
    block |دل لیں ہیں یوں کہ ہرگز ہوتی نہیں ہے آہٹ|
  block
    block |ہم عاشقوں کو مرتے کیا دیر کچھ لگے ہے|
    block |چٹ جن نے دل پہ کھائی وہ ہو گیا ہے چٹ پٹ|
  block
    block |دل ہے جدھر کو اودھر کچھ آگ سی لگی تھی|
    block |اس پہلو ہم جو لیٹے جل جل گئی ہے کروٹ|
  block
    block |کلیوں کو تو نے چٹ چٹ اے باغباں جو توڑا|
    block |بلبل کے دل جگر کو ظالم لگی ہے کیا چٹ|
  block
    block |جی ہی ہٹے نہ میرا تو اس کو کیا کروں میں|
    block |ہر چند بیٹھتا ہوں مجلس میں اس سے ہٹ ہٹ|
  block
    block |دیتی ہے طول بلبل کیا نالہ و فغاں کو|
    block |دل کے الجھنے سے ہیں یہ عاشقوں کی پھٹ پھٹ|
  block
    block |مردے نہ تھے ہم ایسے دریا پہ جب تھا تکیہ|
    block |اس گھاٹ گاہ و بیگہ رہنے لگا تھا جمگھٹ|
  block
    block |رک رک کے دل ہمارا بے تاب کیوں نہ ہووے|
    block |کثرت سے درد و غم کی رہتا ہے اس پہ جھرمٹ|
  block
    block |شب میرؔ سے ملے ہم اک وہم رہ گیا ہے|
    block |اس کے خیال مو میں اب تو گیا بہت لٹ|