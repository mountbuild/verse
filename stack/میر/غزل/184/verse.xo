
block |کیا کیا بیٹھے بگڑ بگڑ تم پر ہم تم سے بنائے گئے|
  block
    block |کیا کیا بیٹھے بگڑ بگڑ تم پر ہم تم سے بنائے گئے|
    block |چپکے باتیں اٹھائے گئے سر گاڑے وہ ہیں آئے گئے|
  block
    block |اٹھے نقاب جہاں سے یا رب جس سے تکلف بیچ میں ہے|
    block |جب نکلے اس راہ سے ہو کر منہ تم ہم سے چھپائے گئے|
  block
    block |کب کب تم نے سچ نہیں مانیں جھوٹی باتیں غیروں کی|
    block |تم ہم کو یوں ہی جلائے گئے وے تم کو وہ ہیں لگائے گئے|
  block
    block |صبح وہ آفت اٹھ بیٹھا تھا تم نے نہ دیکھا صد افسوس|
    block |کیا کیا فتنے سر جوڑے پلکوں کے سائے سائے گئے|
  block
    block |اللہ رے یہ دیدہ درائی ہوں نہ مکدر کیونکے ہم|
    block |آنکھیں ہم سے ملائے گئے پھر خاک میں ہم کو ملائے گئے|
  block
    block |آگ میں غم کی ہو کے گدازاں جسم ہوا سب پانی سا|
    block |یعنی بن ان شعلہ رخوں کے خوب ہی ہم بھی تائے گئے|
  block
    block |ٹکڑے ٹکڑے کرنے کی بھی حد ایک آخر ہوتی ہے|
    block |کشتے اس کی تیغ ستم کے گور تئیں کب لائے گئے|
  block
    block |خضر جو مل جاتا ہے گاہے آپ کو بھولا خوب نہیں|
    block |کھوئے گئے اس راہ کے ورنہ کاہے کو پھر پائے گئے|
  block
    block |مرنے سے کیا میرؔ جی صاحب ہم کو ہوش تھے کیا کریے|
    block |جی سے ہاتھ اٹھائے گئے پر اس سے دل نہ اٹھائے گئے|