
block |پائے خطاب کیا کیا دیکھے عتاب کیا کیا|
  block
    block |پائے خطاب کیا کیا دیکھے عتاب کیا کیا|
    block |دل کو لگا کے ہم نے کھینچے عذاب کیا کیا|
  block
    block |کاٹے ہیں خاک اڑا کر جوں گرد باد برسوں|
    block |گلیوں میں ہم ہوئے ہیں اس بن خراب کیا کیا|
  block
    block |کچھ گل سے ہیں شگفتہ کچھ سرو سے ہیں قد کش|
    block |اس کے خیال میں ہم دیکھے ہیں خواب کیا کیا|
  block
    block |انواع جرم میرے پھر بے شمار و بے حد|
    block |روز حساب لیں گے مجھ سے حساب کیا کیا|
  block
    block |اک آگ لگ رہی ہے سینوں میں کچھ نہ پوچھو|
    block |جل جل کے ہم ہوئے ہیں اس بن کباب کیا کیا|
  block
    block |افراط شوق میں تو رویت رہی نہ مطلق|
    block |کہتے ہیں میرے منہ پر اب شیخ و شاب کیا کیا|
  block
    block |پھر پھر گیا ہے آ کر منہ تک جگر ہمارے|
    block |گزرے ہیں جان و دل پر یاں اضطراب کیا کیا|
  block
    block |آشفتہ اس کے گیسو جب سے ہوئے ہیں منہ پر|
    block |تب سے ہمارے دل کو ہے پیچ و تاب کیا کیا|
  block
    block |کچھ سوجھتا نہیں ہے مستی میں میرؔ جی کو|
    block |کرتے ہیں پوچ گوئی پی کر شراب کیا کیا|