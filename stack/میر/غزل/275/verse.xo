
block |یہ چشم آئینہ دار رو تھی کسو کی|
  block
    block |یہ چشم آئینہ دار رو تھی کسو کی|
    block |نظر اس طرف بھی کبھو تھی کسو کی|
  block
    block |سحر پائے گل بے خودی ہم کو آئی|
    block |کہ اس سست پیماں میں بو تھی کسو کی|
  block
    block |یہ سرگشتہ جب تک رہا اس چمن میں|
    block |برنگ صبا جستجو تھی کسو کی|
  block
    block |نہ ٹھہری ٹک اک جان بر لب رسیدہ|
    block |ہمیں مدعا گفتگو تھی کسو کی|
  block
    block |جلایا شب اک شعلۂ دل نے ہم کو|
    block |کہ اس تند سرکش میں خو تھی کسو کی|
  block
    block |نہ تھے تجھ سے نازک میانان گلشن|
    block |بہت تو کمر جیسے مو تھی کسو کی|
  block
    block |دم مرگ دشوار دی جان ان نے|
    block |مگر میرؔ کو آرزو تھی کسو کی|