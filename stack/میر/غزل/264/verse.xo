
block |غمزے نے اس کے چوری میں دل کی ہنر کیا|
  block
    block |غمزے نے اس کے چوری میں دل کی ہنر کیا|
    block |اس خانماں خراب نے آنکھوں میں گھر کیا|
  block
    block |رنگ اڑ چلا چمن میں گلوں کا تو کیا نسیم|
    block |ہم کو تو روزگار نے بے بال و پر کیا|
  block
    block |نافع جو تھیں مزاج کو اول سو عشق میں|
    block |آخر انہیں دواؤں نے ہم کو ضرر کیا|
  block
    block |مرتا ہوں جان دیں ہیں وطن داریوں پہ لوگ|
    block |اور سنتے جاتے ہیں کہ ہر اک نے سفر کیا|
  block
    block |کیا جانوں بزم عیش کہ ساقی کی چشم دیکھ|
    block |میں صحبت شراب سے آگے سفر کیا|
  block
    block |جس دم کہ تیغ عشق کھنچی بوالہوس کہاں|
    block |سن لیجیو کہ ہم ہی نے سینہ سپر کیا|
  block
    block |دل زخمی ہو کے تجھ تئیں پہنچا تو کم نہیں|
    block |اس نیم کشتہ نے بھی قیامت جگر کیا|
  block
    block |ہے کون آپ میں جو ملے تجھ سے مست ناز|
    block |ذوق خبر ہی نے تو ہمیں بے خبر کیا|
  block
    block |وہ دشت خوف ناک رہا ہے مرا وطن|
    block |سن کر جسے خضر نے سفر سے حذر کیا|
  block
    block |کچھ کم نہیں ہیں شعبدہ بازوں سے میگسار|
    block |دارو پلا کے شیخ کو آدم سے خر کیا|
  block
    block |ہیں چاروں طرف خیمے کھڑے گرد باد کے|
    block |کیا جانیے جنوں نے ارادہ کدھر کیا|
  block
    block |لکنت تری زبان کی ہے سحر جس سے شوخ|
    block |یک حرف نیم گفتہ نے دل پر اثر کیا|
  block
    block |بے شرم محض ہے وہ گنہ گار جن نے میرؔ|
    block |ابر کرم کے سامنے داماں تر کیا|