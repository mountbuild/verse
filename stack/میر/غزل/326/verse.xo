
block |مستوجب ظلم و ستم و جور و جفا ہوں|
  block
    block |مستوجب ظلم و ستم و جور و جفا ہوں|
    block |ہر چند کہ جلتا ہوں پہ سرگرم وفا ہوں|
  block
    block |آتے ہیں مجھے خوب سے دونوں ہنر عشق|
    block |رونے کے تئیں آندھی ہوں کڑھنے کو بلا ہوں|
  block
    block |اس گلشن دنیا میں شگفتہ نہ ہوا میں|
    block |ہوں غنچۂ افسردہ کہ مردود صبا ہوں|
  block
    block |ہم چشم ہے ہر آبلۂ پا کا مرا اشک|
    block |از بس کہ تری راہ میں آنکھوں سے چلا ہوں|
  block
    block |آیا کوئی بھی طرح مرے چین کی ہوگی|
    block |آزردہ ہوں جینے سے میں مرنے سے خفا ہوں|
  block
    block |دامن نہ جھٹک ہاتھ سے میرے کہ ستم گر|
    block |ہوں خاک سر راہ کوئی دم میں ہوا ہوں|
  block
    block |دل خواہ جلا اب تو مجھے اے شب ہجراں|
    block |میں سوختہ بھی منتظر روز جزا ہوں|
  block
    block |گو طاقت و آرام و خور و خواب گئے سب|
    block |بارے یہ غنیمت ہے کہ جیتا تو رہا ہوں|
  block
    block |اتنا ہی مجھے علم ہے کچھ میں ہوں بہر چیز|
    block |معلوم نہیں خوب مجھے بھی کہ میں کیا ہوں|
  block
    block |بہتر ہے غرض خامشی ہی کہنے سے یاراں|
    block |مت پوچھو کچھ احوال کہ مر مر کے جیا ہوں|
  block
    block |تب گرم سخن کہنے لگا ہوں میں کہ اک عمر|
    block |جوں شمع سر شام سے تا صبح جلا ہوں|
  block
    block |سینہ تو کیا فضل الٰہی سے سبھی چاک|
    block |ہے وقت دعا میرؔ کہ اب دل کو لگا ہوں|