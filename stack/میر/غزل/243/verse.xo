
block |نکلے ہے جنس حسن کسی کارواں میں|
  block
    block |نکلے ہے جنس حسن کسی کارواں میں|
    block |یہ وہ نہیں متاع کہ ہو ہر دکان میں|
  block
    block |جاتا ہے اک ہجوم غم عشق جی کے ساتھ|
    block |ہنگامہ لے چلے ہیں ہم اس بھی جہان میں|
  block
    block |یا رب کوئی تو واسطہ سرگشتگی کا ہے|
    block |یک عشق بھر رہا ہے تمام آسمان میں|
  block
    block |ہم اس سے آہ سوز دل اپنا نہ کہہ سکے|
    block |تھے آتش دروں سے پھپھولے زبان میں|
  block
    block |غم کھینچنے کو کچھ تو توانائی چاہیے|
    block |سویاں نہ دل میں تاب نہ طاقت ہے جان میں|
  block
    block |غافل نہ رہیو ہم سے کہ ہم وے نہیں رہے|
    block |ہوتا ہے اب تو حال عجب ایک آن میں|
  block
    block |وے دن گئے کہ آتش غم دل میں تھی نہاں|
    block |سوزش رہے ہے اب تو ہر اک استخوان میں|
  block
    block |دل نذر و دیدہ پیشکش اے باعث حیات|
    block |سچ کہہ کہ جی لگے ہے ترا کس مکان میں|
  block
    block |کھینچا نہ کر تو تیغ کہ اک دن نہیں ہیں ہم|
    block |ظالم قباحتیں ہیں بہت امتحان میں|
  block
    block |پھاڑا ہزار جا سے گریبان صبر میرؔ|
    block |کیا کہہ گئی نسیم سحر گل کے کان میں|