
block |سیر کے قابل ہے دل صد پارہ اس نخچیر کا|
  block
    block |سیر کے قابل ہے دل صد پارہ اس نخچیر کا|
    block |جس کے ہر ٹکڑے میں ہو پیوست پیکاں تیر کا|
  block
    block |سب کھلا باغ جہاں الا یہ حیران و خفا|
    block |جس کو دل سمجھے تھے ہم سو غنچہ تھا تصویر کا|
  block
    block |بوئے خوں سے جی رکا جاتا ہے اے باد بہار|
    block |ہو گیا ہے چاک دل شاید کسو دلگیر کا|
  block
    block |کیونکے نقاش ازل نے نقش ابرو کا کیا|
    block |کام ہے اک تیرے منہ پر کھینچنا شمشیر کا|
  block
    block |رہ گزر سیل حوادث کا ہے بے بنیاد دہر|
    block |اس خرابے میں نہ کرنا قصد تم تعمیر کا|
  block
    block |بس طبیب اٹھ جا مری بالیں سے مت دے درد سر|
    block |کام یاں آخر ہوا اب فائدہ تدبیر کا|
  block
    block |نالہ کش ہیں عہد پیری میں بھی تیرے در پہ ہم|
    block |قد خم گشتہ ہمارا حلقہ ہے زنجیر کا|
  block
    block |جو ترے کوچے میں آیا پھر وہیں گاڑا اسے|
    block |تشنۂ خوں میں تو ہوں اس خاک دامن گیر کا|
  block
    block |خون سے میرے ہوئی یک دم خوشی تم کو تو لیک|
    block |مفت میں جاتا رہا جی ایک بے تقصیر کا|
  block
    block |لخت دل سے جوں چھڑی پھولوں کی گوندھی ہے ولے|
    block |فائدہ کچھ اے جگر اس آہ بے تاثیر کا|
  block
    block |گور مجنوں سے نہ جاویں گے کہیں ہم بے نوا|
    block |عیب ہے ہم میں جو چھوڑیں ڈھیر اپنے پیر کا|
  block
    block |کس طرح سے مانیے یارو کہ یہ عاشق نہیں|
    block |رنگ اڑا جاتا ہے ٹک چہرہ تو دیکھو میرؔ کا|