
block |راہ دور عشق میں روتا ہے کیا|
  block
    block |راہ دور عشق میں روتا ہے کیا|
    block |آگے آگے دیکھیے ہوتا ہے کیا|
  block
    block |قافلے میں صبح کے اک شور ہے|
    block |یعنی غافل ہم چلے سوتا ہے کیا|
  block
    block |سبز ہوتی ہی نہیں یہ سرزمیں|
    block |تخم خواہش دل میں تو بوتا ہے کیا|
  block
    block |یہ نشان عشق ہیں جاتے نہیں|
    block |داغ چھاتی کے عبث دھوتا ہے کیا|
  block
    block |غیرت یوسف ہے یہ وقت عزیز|
    block |میرؔ اس کو رائیگاں کھوتا ہے کیا|