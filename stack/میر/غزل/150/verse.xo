
block |بند قبا کو خوباں جس وقت وا کریں گے|
  block
    block |بند قبا کو خوباں جس وقت وا کریں گے|
    block |خمیازہ کش جو ہوں گے ملنے کے کیا کریں گے|
  block
    block |رونا یہی ہے مجھ کو تیری جفا سے ہر دم|
    block |یہ دل دماغ دونوں کب تک وفا کریں گے|
  block
    block |ہے دین سر کا دینا گردن پہ اپنی خوباں|
    block |جیتے ہیں تو تمہارا یہ قرض ادا کریں گے|
  block
    block |درویش ہیں ہم آخر دو اک نگہ کی رخصت|
    block |گوشے میں بیٹھے پیارے تم کو دعا کریں گے|
  block
    block |آخر تو روزے آئے دو چار روز ہم بھی|
    block |ترسا بچوں میں جا کر دارو پیا کریں گے|
  block
    block |کچھ تو کہے گا ہم کو خاموش دیکھ کر وہ|
    block |اس بات کے لیے اب چپ ہی رہا کریں گے|
  block
    block |عالم مرے ہے تجھ پر آئی اگر قیامت|
    block |تیری گلی کے ہر سو محشر ہوا کریں گے|
  block
    block |دامان دشت سوکھا ابروں کی بے تہی سے|
    block |جنگل میں رونے کو اب ہم بھی چلا کریں گے|
  block
    block |لائی تری گلی تک آوارگی ہماری|
    block |ذلت کی اپنی اب ہم عزت کیا کریں گے|
  block
    block |احوال میرؔ کیوں کر آخر ہو ایک شب میں|
    block |اک عمر ہم یہ قصہ تم سے کہا کریں گے|