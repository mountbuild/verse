
block |امیروں تک رسائی ہو چکی بس|
  block
    block |امیروں تک رسائی ہو چکی بس|
    block |مری بخت آزمائی ہو چکی بس|
  block
    block |بہار اب کے بھی جو گزری قفس میں|
    block |تو پھر اپنی رہائی ہو چکی بس|
  block
    block |کہاں تک اس سے قصہ قضیہ ہر شب|
    block |بہت باہم لڑائی ہو چکی بس|
  block
    block |نہ آیا وہ مرے جاتے جہاں سے|
    block |یہیں تک آشنائی ہو چکی بس|
  block
    block |لگا ہے حوصلہ بھی کرنے تنگی|
    block |غموں کی اب سمائی ہو چکی بس|
  block
    block |برابر خاک کے تو کر دکھایا|
    block |فلک بس بے ادائی ہو چکی بس|
  block
    block |دنی کے پاس کچھ رہتی ہے دولت|
    block |ہمارے ہاتھ آئی ہو چکی بس|
  block
    block |دکھا اس بت کو پھر بھی یا خدایا|
    block |تری قدرت نمائی ہو چکی بس|
  block
    block |شرر کی سی ہے چشمک فرصت عمر|
    block |جہاں دے ٹک دکھائی ہو چکی بس|
  block
    block |گلے میں گیروی کفنی ہے اب میرؔ|
    block |تمہاری میرزائی ہو چکی بس|