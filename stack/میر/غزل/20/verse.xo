
block |جو اس شور سے میرؔ روتا رہے گا|
  block
    block |جو اس شور سے میرؔ روتا رہے گا|
    block |تو ہمسایہ کاہے کو سوتا رہے گا|
  block
    block |میں وہ رونے والا جہاں سے چلا ہوں|
    block |جسے ابر ہر سال روتا رہے گا|
  block
    block |مجھے کام رونے سے اکثر ہے ناصح|
    block |تو کب تک مرے منہ کو دھوتا رہے گا|
  block
    block |بس اے گریہ آنکھیں تری کیا نہیں ہیں|
    block |کہاں تک جہاں کو ڈبوتا رہے گا|
  block
    block |مرے دل نے وہ نالہ پیدا کیا ہے|
    block |جرس کے بھی جو ہوش کھوتا رہے گا|
  block
    block |تو یوں گالیاں غیر کو شوق سے دے|
    block |ہمیں کچھ کہے گا تو ہوتا رہے گا|
  block
    block |بس اے میرؔ مژگاں سے پونچھ آنسوؤں کو|
    block |تو کب تک یہ موتی پروتا رہے گا|