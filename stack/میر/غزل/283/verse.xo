
block |رفتار و طور و طرز و روش کا یہ ڈھب ہے کیا|
  block
    block |رفتار و طور و طرز و روش کا یہ ڈھب ہے کیا|
    block |پہلے سلوک ایسے ہی تیرے تھے اب ہے کیا|
  block
    block |ہم دل زدہ نہ رکھتے تھے تم سے یہ چشم داشت|
    block |کرتے ہو قہر لطف کی جاگا غضب ہے کیا|
  block
    block |عزت بھی بعد ذلت بسیار چھیڑ ہے|
    block |مجلس میں جب خفیف کیا پھر ادب ہے کیا|
  block
    block |آئے ہم آپ میں تو نہ پہچانے پھر گئے|
    block |اس راہ صعب عشق میں یارو تعب ہے کیا|
  block
    block |حیراں ہیں اس دہن کے عزیزان خوردہ بیں|
    block |یہ بھی مقام ہائے تامل طلب ہے کیا|
  block
    block |آنکھیں جو ہوویں تیری تو تو عین کر رکھے|
    block |عالم تمام گر وہ نہیں تو یہ سب ہے کیا|
  block
    block |اس آفتاب بن نہیں کچھ سوجھتا ہمیں|
    block |گر یہ ہی اپنے دن ہیں تو تاریک شب ہے کیا|
  block
    block |تم نے ہمیشہ جور و ستم بے سبب کیے|
    block |اپنا ہی ظرف تھا جو نہ پوچھا سبب ہے کیا|
  block
    block |کیوں کر تمہاری بات کرے کوئی اعتبار|
    block |ظاہر میں کیا کہو ہو سخن زیر لب ہے کیا|
  block
    block |اس مہ بغیر میرؔ کا مرنا عجب ہوا|
    block |ہر چند مرگ عاشق مسکیں عجب ہے کیا|