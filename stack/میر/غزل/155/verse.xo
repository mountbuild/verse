
block |گرمی سے میں تو آتش غم کی پگھل گیا|
  block
    block |گرمی سے میں تو آتش غم کی پگھل گیا|
    block |راتوں کو روتے روتے ہی جوں شمع گل گیا|
  block
    block |ہم خستہ دل ہیں تجھ سے بھی نازک مزاج تر|
    block |تیوری چڑھائی تو نے کہ یاں جی نکل گیا|
  block
    block |گرمئ عشق مانع نشوونما ہوئی|
    block |میں وہ نہال تھا کہ اگا اور جل گیا|
  block
    block |مستی میں چھوڑ دیر کو کعبے چلا تھا میں|
    block |لغزش بڑی ہوئی تھی ولیکن سنبھل گیا|
  block
    block |ساقی نشے میں تجھ سے لنڈھا شیشۂ شراب|
    block |چل اب کہ دخت تاک کا جوبن تو ڈھل گیا|
  block
    block |ہر ذرہ خاک تیری گلی کی ہے بے قرار|
    block |یاں کون سا ستم زدہ ماٹی میں رل گیا|
  block
    block |عریاں تنی کی شوخی سے دیوانگی میں میرؔ|
    block |مجنوں کے دشت خار کا داماں بھی چل گیا|