
block |آہ اور اشک ہی سدا ہے یاں|
  block
    block |آہ اور اشک ہی سدا ہے یاں|
    block |روز برسات کی ہوا ہے یاں|
  block
    block |جس جگہ ہو زمین تفتہ سمجھ|
    block |کہ کوئی دل‌ جلا گڑا ہے یاں|
  block
    block |گو کدورت سے وہ نہ دیوے رو|
    block |آرسی کی طرح صفا ہے یاں|
  block
    block |ہر گھڑی دیکھتے جو ہو ایدھر|
    block |ایسا کہ تم نے آ نکلا ہے یاں|
  block
    block |رند مفلس جگر میں آہ نہیں|
    block |جان محزوں ہے اور کیا ہے یاں|
  block
    block |کیسے کیسے مکان ہیں ستھرے|
    block |اک ازاں جملہ کربلا ہے یاں|
  block
    block |اک سسکتا ہے ایک مرتا ہے|
    block |ہر طرف ظلم ہو رہا ہے یاں|
  block
    block |صد تمنا شہید ہیں یکجا|
    block |سینہ کوبی ہے تعزیہ ہے یاں|
  block
    block |دیدنی ہے غرض یہ صحبت شوخ|
    block |روز و شب طرفہ ماجرا ہے یاں|
  block
    block |خانۂ عاشقاں ہے جاے خوب|
    block |جائے رونے کی جا بہ جا ہے یاں|
  block
    block |کوہ و صحرا بھی کر نہ جائے باش|
    block |آج تک کوئی بھی رہا ہے یاں|
  block
    block |ہے خبر شرط میرؔ سنتا ہے|
    block |تجھ سے آگے یہ کچھ ہوا ہے یاں|
  block
    block |موت مجنوں کو بھی یہیں آئی|
    block |کوہ کن کل ہی مر گیا ہے یاں|