
block |ڈھونڈا نہ پائیے جو اس وقت میں سو زر ہے|
  block
    block |ڈھونڈا نہ پائیے جو اس وقت میں سو زر ہے|
    block |پھر چاہ جس کی مطلق ہے ہی نہیں ہنر ہے|
  block
    block |ہر دم قدم کو اپنے رکھ احتیاط سے یاں|
    block |یہ کار گاہ ساری دکان شیشہ گر ہے|
  block
    block |ڈھایا جنوں نے اس کو ان پر خرابی آئی|
    block |جانا گیا اسی سے دل بھی کسو کا گھر ہے|
  block
    block |تجھ بن شکیب کب تک بے فائدہ ہوں نالاں|
    block |مجھ نالہ کش کے تو اے فریاد رس کدھر ہے|
  block
    block |صید افگنو ہمارے دل کو جگر کو دیکھو|
    block |اک تیر کا ہدف ہے اک تیغ کا سپر ہے|
  block
    block |اہل زمانہ رہتے اک طور پر نہیں ہیں|
    block |ہر آن مرتبے سے اپنے انہیں سفر ہے|
  block
    block |کافی ہے مہر قاتل محضر پہ خوں کے میرے|
    block |پھر جس جگہ یہ جاوے اس جا ہی معتبر ہے|
  block
    block |تیری گلی سے بچ کر کیوں مہر و مہ نہ نکلیں|
    block |ہر کوئی جانتا ہے اس راہ میں خطر ہے|
  block
    block |وے دن گئے کہ آنسو روتے تھے میرؔ اب تو|
    block |آنکھوں میں لخت دل ہے یا پارۂ جگر ہے|