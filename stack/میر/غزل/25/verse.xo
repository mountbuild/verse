
block |آ جائیں ہم نظر جو کوئی دم بہت ہے یاں|
  block
    block |آ جائیں ہم نظر جو کوئی دم بہت ہے یاں|
    block |مہلت ہمیں بسان شرر کم بہت ہے یاں|
  block
    block |یک لحظہ سینہ کوبی سے فرصت ہمیں نہیں|
    block |یعنی کہ دل کے جانے کا ماتم بہت ہے یاں|
  block
    block |حاصل ہے کیا سواے ترائی کے دہر میں|
    block |اٹھ آسماں تلے سے کہ شبنم بہت ہے یاں|
  block
    block |مائل بہ غیر ہونا تجھ ابرو کا عیب ہے|
    block |تھی زور یہ کماں ولے خم چم بہت ہے یاں|
  block
    block |ہم رہروان راہ فنا دیر رہ چکے|
    block |وقفہ بسان صبح کوئی دم بہت ہے یاں|
  block
    block |اس بت کدے میں معنی کا کس سے کریں سوال|
    block |آدم نہیں ہے صورت آدم بہت ہے یاں|
  block
    block |عالم میں لوگ ملنے کی گوں اب نہیں رہے|
    block |ہر چند ایسا ویسا تو عالم بہت ہے یاں|
  block
    block |ویسا چمن سے سادہ نکلتا نہیں کوئی|
    block |رنگینی ایک اور خم و چم بہت ہے یاں|
  block
    block |اعجاز عیسوی سے نہیں بحث عشق میں|
    block |تیری ہی بات جان مجسم بہت ہے یاں|
  block
    block |میرے ہلاک کرنے کا غم ہے عبث تمہیں|
    block |تم شاد زندگانی کرو غم بہت ہے یاں|
  block
    block |دل مت لگا رخ عرق آلود یار سے|
    block |آئینے کو اٹھا کہ زمیں نم بہت ہے یاں|
  block
    block |شاید کہ کام صبح تک اپنا کھنچے نہ میرؔ|
    block |احوال آج شام سے درہم بہت ہے یاں|