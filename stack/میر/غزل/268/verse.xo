
block |کیا طرح ہے آشنا گاہے گہے نا آشنا|
  block
    block |کیا طرح ہے آشنا گاہے گہے نا آشنا|
    block |یا تو بیگانے ہی رہیے ہوجیے یا آشنا|
  block
    block |پائمال صد جفا نا حق نہ ہو اے عندلیب|
    block |سبزۂ بیگانہ بھی تھا اس چمن کا آشنا|
  block
    block |کون سے یہ بحر خوبی کی پریشاں زلف ہے|
    block |آتی ہے آنکھوں میں میری موج دریا آشنا|
  block
    block |رونا ہی آتا ہے ہم کو دل ہوا جب سے جدا|
    block |جائے رونے ہی کی ہے جاوے جب ایسا آشنا|
  block
    block |نا سمجھ ہے تو جو میری قدر نئیں کرتا کہ شوخ|
    block |کم بہت ملتا ہے پھر دل خواہ اتنا آشنا|
  block
    block |بلبلیں پائیز میں کہتی تھیں ہوتا کاشکے|
    block |یک مژہ رنگ فراری اس چمن کا آشنا|
  block
    block |کو گل و لالہ کہاں سنبل سمن ہم نسترن|
    block |خاک سے یکساں ہوئے ہیں ہائے کیا کیا آشنا|
  block
    block |کیا کروں کس سے کہوں اتنا ہی بیگانہ ہے یار|
    block |سارے عالم میں نہیں پاتے کسی کا آشنا|
  block
    block |جس سے میں چاہی وساطت ان نے یہ مجھ سے کہا|
    block |ہم تو کہتے گر میاں ہم سے وہ ہوتا آشنا|
  block
    block |یوں سنا جا ہے کہ کرتا ہے سفر کا عزم جزم|
    block |ساتھ اب بیگانہ وضعوں کے ہمارا آشنا|
  block
    block |شعر صائبؔ کا مناسب ہے ہماری اور سے|
    block |سامنے اس کے پڑھے گر یہ کوئی جا آشنا|
  block
    block |تا بجاں ما ہمرہیم و تا بہ منزل دیگراں|
    block |فرق باشد جان ما از آشنا تا آشنا|
  block
    block |داغ ہے تاباں علیہ الرحمہ کا چھاتی پہ میرؔ|
    block |ہو نجات اس کو بچارا ہم سے بھی تھا آشنا|