
block |غلط ہے عشق میں اے بوالہوس اندیشہ راحت کا|
  block
    block |غلط ہے عشق میں اے بوالہوس اندیشہ راحت کا|
    block |رواج اس ملک میں ہے درد و داغ و رنج و کلفت کا|
  block
    block |زمیں اک صفحۂ تصویر بیہوشاں سے مانا ہے|
    block |یہ مجلس جب سے ہے اچھا نہیں کچھ رنگ صحبت کا|
  block
    block |جہاں جلوے سے اس محبوب کے یکسر لبالب ہے|
    block |نظر پیدا کر اول پھر تماشا دیکھ قدرت کا|
  block
    block |ہنوز آوارۂ لیلیٰ ہے جان رفتہ مجنوں کی|
    block |موئے پر بھی رہا ہوتا نہیں وابستہ الفت کا|
  block
    block |حریف بے جگر ہے صبر ورنہ کل کی صحبت میں|
    block |نیاز و ناز کا جھگڑا گرو تھا ایک جرأت کا|
  block
    block |نگاہ یاس بھی اس صید افگن پر غنیمت ہے|
    block |نہایت تنگ ہے اے صید بسمل وقت فرصت کا|
  block
    block |خرابی دل کی اس حد ہے کہ یہ سمجھا نہیں جاتا|
    block |کہ آبادی بھی یاں تھی یا کہ ویرانہ تھا مدت کا|
  block
    block |نگاہ مست نے اس کی لٹائی خانقہ ساری|
    block |پڑا ہے برہم اب تک کارخانہ زہد و طاعت کا|
  block
    block |قدم ٹک دیکھ کر رکھ میرؔ سر دل سے نکالے گا|
    block |پلک سے شوخ تر کانٹا ہے صحرائے محبت کا|