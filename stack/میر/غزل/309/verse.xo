
block |خوش نہ آئی تمہاری چال ہمیں|
  block
    block |خوش نہ آئی تمہاری چال ہمیں|
    block |یوں نہ کرنا تھا پائمال ہمیں|
  block
    block |حال کیا پوچھ پوچھ جاتے ہو|
    block |کبھو پاتے بھی ہو بحال ہمیں|
  block
    block |وہ دہاں وہ کمر ہی ہے مقصود|
    block |اور کچھ اب نہیں خیال ہمیں|
  block
    block |اس مہ چاردہ کی دوری نے|
    block |دس ہی دن میں کیا ہلال ہمیں|
  block
    block |نظر آتے ہیں ہوتے جی کے وبال|
    block |حلقہ حلقہ تمہارے بال ہمیں|
  block
    block |تنگی اس جا کی نقل کیا کریے|
    block |یاں سے واجب ہے انتقال ہمیں|
  block
    block |صرف للہ خم کے خم کرتے|
    block |نہ کیا چرخ نے کلال ہمیں|
  block
    block |مغ بچے مال مست ہم درویش|
    block |کون کرتا ہے مشت مال ہمیں|
  block
    block |کب تک اس تنگنا میں کھینچیے رنج|
    block |یاں سے یا رب تو ہی نکال ہمیں|
  block
    block |ترک سبزان شہر کریے اب|
    block |بس بہت کر چکے نہال ہمیں|
  block
    block |وجہ کیا ہے کہ میرؔ منہ پہ ترے|
    block |نظر آتا ہے کچھ ملال ہمیں|