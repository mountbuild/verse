
block |سیر کر عندلیب کا احوال|
  block
    block |سیر کر عندلیب کا احوال|
    block |ہیں پریشاں چمن میں کچھ پر و بال|
  block
    block |طبع غم تو گئی طبیب ولے|
    block |پھر نہ آیا کبھو مزاج بحال|
  block
    block |سبزہ نو رستہ رہ گزار کا ہوں|
    block |سر اٹھایا کہ ہو گیا پامال|
  block
    block |کیوں نہ دیکھوں چمن کو حسرت سے|
    block |آشیاں تھا مرا بھی یاں پرسال|
  block
    block |سرد مہری کی بسکہ گل رو نے|
    block |اوڑھی ابر بہار نے بھی شال|
  block
    block |ہجر کی شب کو یاں تئیں تڑپا|
    block |کہ ہوا صبح ہوتے میرا وصال|
  block
    block |ہم تو سہہ گزرے کج روی تیری|
    block |نہ نبھے پر اے فلک یہ چال|
  block
    block |دیدۂ تر پہ شب رکھا تھا میرؔ|
    block |لکۂ ابر ہے مرا رومال|