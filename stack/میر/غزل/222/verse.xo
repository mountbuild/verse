
block |دل صاف ہو تو جلوہ گہہ یار کیوں نہ ہو|
  block
    block |دل صاف ہو تو جلوہ گہہ یار کیوں نہ ہو|
    block |آئینہ ہو تو قابل دیدار کیوں نہ ہو|
  block
    block |عالم تمام اس کا گرفتار کیوں نہ ہو|
    block |وہ ناز پیشہ ایک ہے عیار کیوں نہ ہو|
  block
    block |مستغنیانہ تو جو کرے پہلے ہی سلوک|
    block |عاشق کو فکر عاقبت کار کیوں نہ ہو|
  block
    block |رحمت غضب میں نسبت برق‌ و سحاب ہے|
    block |جس کو شعور ہو تو گنہ گار کیوں نہ ہو|
  block
    block |دشمن تو اک طرف کہ سبب رشک کا ہے یاں|
    block |در کا شگاف و رخنۂ دیوار کیوں نہ ہو|
  block
    block |آیات حق ہیں سارے یہ ذرات کائنات|
    block |انکار تجھ کو ہووے سو اقرار کیوں نہ ہو|
  block
    block |ہر دم کی تازہ مرگ جدائی سے تنگ ہوں|
    block |ہونا جو کچھ ہے آہ سو یک بار کیوں نہ ہو|
  block
    block |موئے سفید ہم کو کہے ہے کہ غافلاں|
    block |اب صبح ہونے آئی ہے بیدار کیوں نہ ہو|
  block
    block |نزدیک اپنے ہم نے تو سب کر رکھا ہے سہل|
    block |پھر میرؔ اس میں مردن دشوار کیوں نہ ہو|