
block |غم اس کو ساری رات سنایا تو کیا ہوا|
  block
    block |غم اس کو ساری رات سنایا تو کیا ہوا|
    block |یا روز اٹھ کے سر کو پھرایا تو کیا ہوا|
  block
    block |ان نے تو مجھ کو جھوٹے بھی پوچھا نہ ایک بار|
    block |میں نے اسے ہزار جتایا تو کیا ہوا|
  block
    block |خواہاں نہیں وہ کیوں ہی میں اپنی طرف سے یوں|
    block |دل دے کے اس کے ہاتھ بکا تو کیا ہوا|
  block
    block |اب سعی کر سپہر کہ میرے موئے گئے|
    block |اس کا مزاج مہر پہ آیا تو کیا ہوا|
  block
    block |مت رنجہ کر کسی کو کہ اپنے تو اعتقاد|
    block |دل ڈھائے کر جو کعبہ بنایا تو کیا ہوا|
  block
    block |میں صید ناتواں بھی تجھے کیا کروں گا یاد|
    block |ظالم اک اور تیر لگایا تو کیا ہوا|
  block
    block |کیا کیا دعائیں مانگی ہیں خلوت میں شیخ یوں|
    block |ظاہر جہاں سے ہاتھ اٹھایا تو کیا ہوا|
  block
    block |وہ فکر کر کہ چاک جگر پاوے التیام|
    block |ناصح جو تو نے جامہ سلایا تو کیا ہوا|
  block
    block |جیتے تو میرؔ ان نے مجھے داغ ہی رکھا|
    block |پھر گور پر چراغ جلایا تو کیا ہوا|