
block |لذت سے نہیں خالی جانوں کا کھپا جانا|
  block
    block |لذت سے نہیں خالی جانوں کا کھپا جانا|
    block |کب خضر و مسیحا نے مرنے کا مزہ جانا|
  block
    block |ہم جاہ و حشم یاں کا کیا کہیے کہ کیا جانا|
    block |خاتم کو سلیماں کی انگشتر پا جانا|
  block
    block |یہ بھی ہے ادا کوئی خورشید نمط پیارے|
    block |منہ صبح دکھا جانا پھر شام چھپا جانا|
  block
    block |کب بندگی میری سی بندہ کرے گا کوئی|
    block |جانے ہے خدا اس کو میں تجھ کو خدا جانا|
  block
    block |تھا ناز بہت ہم کو دانست پر اپنی بھی|
    block |آخر وہ برا نکلا ہم جس کو بھلا جانا|
  block
    block |گردن کشی کیا حاصل مانند بگولے کی|
    block |اس دشت میں سر گاڑے جوں سیل چلا جانا|
  block
    block |اس گریۂ خونیں کا ہو ضبط تو بہتر ہے|
    block |اچھا نہیں چہرے پر لوہو کا بہا جانا|
  block
    block |یہ نقش دلوں پر سے جانے کا نہیں اس کو|
    block |عاشق کے حقوق آ کر ناحق بھی مٹا جانا|
  block
    block |ڈھب دیکھنے کا ایدھر ایسا ہی تمہارا تھا|
    block |جاتے تو ہو پر ہم سے ٹک آنکھ ملا جانا|
  block
    block |اس شمع کی مجلس میں جانا ہمیں پھر واں سے|
    block |اک زخم زباں تازہ ہر روز اٹھا جانا|
  block
    block |اے شور قیامت ہم سوتے ہی نہ رہ جاویں|
    block |اس راہ سے نکلے تو ہم کو بھی جگا جانا|
  block
    block |کیا پانی کے مول آ کر مالک نے گہر بیچا|
    block |ہے سخت گراں سستا یوسف کا بکا جانا|
  block
    block |ہے میری تری نسبت روح اور جسد کی سی|
    block |کب آپ سے میں تجھ کو اے جان جدا جانا|
  block
    block |جاتی ہے گزر جی پر اس وقت قیامت سی|
    block |یاد آوے ہے جب تیرا یکبارگی آ جانا|
  block
    block |برسوں سے مرے اس کی رہتی ہے یہی صحبت|
    block |تیغ اس کو اٹھانا تو سر مجھ کو جھکا جانا|
  block
    block |کب میرؔ بسر آئے تم ویسے فریبی سے|
    block |دل کو تو لگا بیٹھے لیکن نہ لگا جانا|