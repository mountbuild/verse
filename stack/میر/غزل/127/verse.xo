
block |مشکل ہے ہونا روکش رخسار کی جھلک کے|
  block
    block |مشکل ہے ہونا روکش رخسار کی جھلک کے|
    block |ہم تو بشر ہیں اس جا پر جلتے ہیں ملک کے|
  block
    block |مرتا ہے کیوں تو ناحق یاری برادری پر|
    block |دنیا کے سارے ناتے ہیں جیتے جی تلک کے|
  block
    block |کہتے ہیں گور میں بھی ہیں تین روز بھاری|
    block |جاویں کدھر الٰہی مارے ہوئے فلک کے|
  block
    block |لاتے نہیں نظر میں غلطانی گہر کو|
    block |ہم معتقد ہیں اپنے آنسو ہی کی ڈھلک کے|
  block
    block |کل اک مژہ نچوڑے طوفان نوح آیا|
    block |فکر فشار میں ہوں میرؔ آج ہر پلک کے|