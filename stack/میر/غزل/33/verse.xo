
block |اس کا خیال چشم سے شب خواب لے گیا|
  block
    block |اس کا خیال چشم سے شب خواب لے گیا|
    block |قسمے کہ عشق جی سے مرے تاب لے گیا|
  block
    block |کن نیندوں اب تو سوتی ہے اے چشم گریہ ناک|
    block |مژگاں تو کھول شہر کو سیلاب لے گیا|
  block
    block |آوے جو مصطبہ میں تو سن لو کہ راہ سے|
    block |واعظ کو ایک جام مئے ناب لے گیا|
  block
    block |نے دل رہا بجا ہے نہ صبر و حواس و ہوش|
    block |آیا جو سیل عشق سب اسباب لے گیا|
  block
    block |میرے حضور شمع نے گریہ جو سر کیا|
    block |رویا میں اس قدر کہ مجھے آب لے گیا|
  block
    block |احوال اس شکار زبوں کا ہے جائے رحم|
    block |جس ناتواں کو مفت نہ قصاب لے گیا|
  block
    block |منہ کی جھلک سے یار کے بے ہوش ہو گئے|
    block |شب ہم کو میرؔ پرتو مہتاب لے گیا|