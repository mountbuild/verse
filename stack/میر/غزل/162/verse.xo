
block |رہے خیال تنک ہم بھی رو سیاہوں کا|
  block
    block |رہے خیال تنک ہم بھی رو سیاہوں کا|
    block |لگے ہو خون بہت کرنے بے گناہوں کا|
  block
    block |نہیں ستارے یہ سوراخ پڑ گئے ہیں تمام|
    block |فلک حریف ہوا تھا ہماری آہوں کا|
  block
    block |گلی میں اس کی پھٹے کپڑوں پر مرے مت جا|
    block |لباس فقر ہے واں فخر بادشاہوں کا|
  block
    block |تمام زلف کے کوچے ہیں مار پیچ اس کی|
    block |تجھی کو آوے دلا چلنا ایسی راہوں کا|
  block
    block |اسی جو خوبی سے لائے تجھے قیامت میں|
    block |تو حرف کن نے کیا گوش دادخواہوں کا|
  block
    block |تمام عمر رہیں خاک زیر پا اس کی|
    block |جو زور کچھ چلے ہم عجز دست گاہوں کا|
  block
    block |کہاں سے تہ کریں پیدا یہ ناظمان حال|
    block |کہ پوچ بافی ہی ہے کام ان جلاہوں کا|
  block
    block |حساب کاہے کا روز شمار میں مجھ سے|
    block |شمار ہی نہیں ہے کچھ مرے گناہوں کا|
  block
    block |تری جو آنکھیں ہیں تلوار کے تلے بھی ادھر|
    block |فریب خوردہ ہے تو میرؔ کن نگاہوں کا|