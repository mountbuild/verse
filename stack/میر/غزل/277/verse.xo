
block |دامان کوہ میں جو میں ڈاڑھ مار رویا|
  block
    block |دامان کوہ میں جو میں ڈاڑھ مار رویا|
    block |اک ابر واں سے اٹھ کر بے اختیار رویا|
  block
    block |پڑتا نہ تھا بھروسا عہد وفاے گل پر|
    block |مرغ چمن نہ سمجھا میں تو ہزار رویا|
  block
    block |ہر گل زمین یاں کی رونے ہی کی جگہ تھی|
    block |مانند ابر ہر جا میں زار زار رویا|
  block
    block |تھی مصلحت کہ رک کر ہجراں میں جان دیجے|
    block |دل کھول کر نہ غم میں میں ایک بار رویا|
  block
    block |اک عجز عشق اس کا اسباب صد الم تھا|
    block |کل میرؔ سے بہت میں ہو کر دو چار رویا|