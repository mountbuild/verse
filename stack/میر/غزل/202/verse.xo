
block |کہے ہے کوہ کن کر فکر میری خستہ حالی میں|
  block
    block |کہے ہے کوہ کن کر فکر میری خستہ حالی میں|
    block |الٰہی شکر کرتا ہوں تری درگاہ عالی میں|
  block
    block |میں وہ پژمردہ سبزہ ہوں کہ ہو کر خاک سے سرزد|
    block |یکایک آ گیا اس آسماں کی پائمالی میں|
  block
    block |تو سچ کہہ رنگ پاں ہے یہ کہ خون عشق بازاں ہے|
    block |سخن رکھتے ہیں کتنے شخص تیرے لب کی لالی میں|
  block
    block |برا کہنا بھی میرا خوش نہ آیا اس کو تو ورنہ|
    block |تسلی یہ دل ناشاد ہوتا ایک گالی میں|
  block
    block |مرے استاد کو فردوس اعلیٰ میں ملے جاگا|
    block |پڑھایا کچھ نہ غیر از عشق مجھ کو خوردسالی میں|
  block
    block |خرابی عشق سے رہتی ہے دل پر اور نہیں رہتا|
    block |نہایت عیب ہے یہ اس دیار غم کے والی میں|
  block
    block |نگاہ چشم پر خشم بتاں پر مت نظر رکھنا|
    block |ملا ہے زہر اے دل اس شراب پرتگالی میں|
  block
    block |شراب خون بن تڑپوں سے دل لبریز رہتا ہے|
    block |بھرے ہیں سنگ ریزے میں نے اس مینائے خالی میں|
  block
    block |خلاف ان اور خوباں کے سدا یہ جی میں رہتا ہے|
    block |یہی تو میرؔ اک خوبی ہے معشوق خیالی میں|