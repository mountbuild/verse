
block |آوے گی میری قبر سے آواز میرے بعد|
  block
    block |آوے گی میری قبر سے آواز میرے بعد|
    block |ابھریں گے عشق دل سے ترے راز میرے بعد|
  block
    block |جینا مرا تو تجھ کو غنیمت ہے نا سمجھ|
    block |کھینچے گا کون پھر یہ ترے ناز میرے بعد|
  block
    block |شمع مزار اور یہ سوز جگر مرا|
    block |ہر شب کریں گے زندگی ناساز میرے بعد|
  block
    block |حسرت ہے اس کے دیکھنے کی دل میں بے قیاس|
    block |اغلب کہ میری آنکھیں رہیں باز میرے بعد|
  block
    block |کرتا ہوں میں جو نالے سرانجام باغ میں|
    block |منہ دیکھو پھر کریں گے ہم آواز میرے بعد|
  block
    block |بن گل موا ہی میں تو پہ تو جا کے لوٹیو|
    block |صحن چمن میں اے پر پرواز میرے بعد|
  block
    block |بیٹھا ہوں میرؔ مرنے کو اپنے میں مستعد|
    block |پیدا نہ ہوں گے مجھ سے بھی جانباز میرے بعد|