
block |رفتگاں میں جہاں کے ہم بھی ہیں|
  block
    block |رفتگاں میں جہاں کے ہم بھی ہیں|
    block |ساتھ اس کارواں کے ہم بھی ہیں|
  block
    block |شمع ہی سر نہ دے گئی برباد|
    block |کشتہ اپنی زباں کے ہم بھی ہیں|
  block
    block |ہم کو مجنوں کو عشق میں مت بوجھ|
    block |ننگ اس خانداں کے ہم بھی ہیں|
  block
    block |جس چمن زار کا ہے تو گل تر|
    block |بلبل اس گلستاں کے ہم بھی ہیں|
  block
    block |نہیں مجنوں سے دل قوی لیکن|
    block |یار اس ناتواں کے ہم بھی ہیں|
  block
    block |بوسہ مت دے کسو کے در پہ نسیم|
    block |خاک اس آستاں کے ہم بھی ہیں|
  block
    block |گو شب اس در سے دور پہروں پھریں|
    block |پاس تو پاسباں کے ہم بھی ہیں|
  block
    block |وجہ بیگانگی نہیں معلوم|
    block |تم جہاں کے ہو واں کے ہم بھی ہیں|
  block
    block |مر گئے مر گئے نہیں تو نہیں|
    block |خاک سے منہ کو ڈھانکے ہم بھی ہیں|
  block
    block |اپنا شیوہ نہیں کجی یوں تو|
    block |یار جی ٹیڑھے بانکے ہم بھی ہیں|
  block
    block |اس سرے کی ہے پارسائی میرؔ|
    block |معتقد اس جواں کے ہم بھی ہیں|