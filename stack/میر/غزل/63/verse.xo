
block |میرؔ دریا ہے سنے شعر زبانی اس کی|
  block
    block |میرؔ دریا ہے سنے شعر زبانی اس کی|
    block |اللہ اللہ رے طبیعت کی روانی اس کی|
  block
    block |خاطر بادیہ سے دیر میں جاوے گی کہیں|
    block |خاک مانند بگولے کے اڑانی اس کی|
  block
    block |ایک ہے عہد میں اپنے وہ پراگندہ مزاج|
    block |اپنی آنکھوں میں نہ آیا کوئی ثانی اس کی|
  block
    block |مینہ تو بوچھار کا دیکھا ہے برستے تم نے|
    block |اسی انداز سے تھی اشک فشانی اس کی|
  block
    block |بات کی طرز کو دیکھو تو کوئی جادو تھا|
    block |پر ملی خاک میں کیا سحر بیانی اس کی|
  block
    block |کر کے تعویذ رکھیں اس کو بہت بھاتی ہے|
    block |وہ نظر پاؤں پہ وہ بات دوانی اس کی|
  block
    block |اس کا وہ عجز تمہارا یہ غرور خوبی|
    block |منتیں ان نے بہت کیں پہ نہ مانی اس کی|
  block
    block |کچھ لکھا ہے تجھے ہر برگ پہ اے رشک بہار|
    block |رقعہ واریں ہیں یہ اوراق خزانی اس کی|
  block
    block |سرگزشت اپنی کس اندوہ سے شب کہتا تھا|
    block |سو گئے تم نہ سنی آہ کہانی اس کی|
  block
    block |مرثیے دل کے کئی کہہ کے دیئے لوگوں کو|
    block |شہر دلی میں ہے سب پاس نشانی اس کی|
  block
    block |میان سے نکلی ہی پڑتی تھی تمہاری تلوار|
    block |کیا عوض چاہ کا تھا خصمی جانی اس کی|
  block
    block |آبلے کی سی طرح ٹھیس لگی پھوٹ بہے|
    block |دردمندی میں گئی ساری جوانی اس کی|
  block
    block |اب گئے اس کے جز افسوس نہیں کچھ حاصل|
    block |حیف صد حیف کہ کچھ قدر نہ جانی اس کی|