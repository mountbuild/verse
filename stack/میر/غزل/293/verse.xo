
block |ایک پرواز کو بھی رخصت صیاد نہیں|
  block
    block |ایک پرواز کو بھی رخصت صیاد نہیں|
    block |ورنہ یہ کنج قفس بیضۂ فولاد نہیں|
  block
    block |شیخ عزلت تو تہ خاک بھی پہنچے گی بہم|
    block |مفت ہے سیر کہ یہ عالم ایجاد نہیں|
  block
    block |داد لے چھوڑوں میں صیاد سے اپنی لیکن|
    block |ضعف سے میرے تئیں طاقت فریاد نہیں|
  block
    block |کیوں ہی معذور بھی رکھ یوں تو سمجھ دل میں شیخ|
    block |یہ قدح خوار مرے قابل ارشاد نہیں|
  block
    block |بے ستوں بھی ہے وہی اور وہی جوئے شیر|
    block |تھا نمک شہرت شیریں کا سو فرہاد نہیں|
  block
    block |کیا کہوں میرؔ فراموش کیا ان نے تجھے|
    block |میں تو تقریب بھی کی پر تو اسے یاد نہیں|