
block |پیری میں کیا جوانی کے موسم کو روئیے|
  block
    block |پیری میں کیا جوانی کے موسم کو روئیے|
    block |اب صبح ہونے آئی ہے اک دم تو سوئیے|
  block
    block |رخسار اس کے ہائے رے جب دیکھتے ہیں ہم|
    block |آتا ہے جی میں آنکھوں کو ان میں گڑویئے|
  block
    block |اخلاص دل سے چاہیے سجدہ نماز میں|
    block |بے فائدہ ہے ورنہ جو یوں وقت کھوئیے|
  block
    block |کس طور آنسوؤں میں نہاتے ہیں غم کشاں|
    block |اس آب گرم میں تو نہ انگلی ڈبوئیے|
  block
    block |مطلب کو تو پہنچتے نہیں اندھے کے سے طور|
    block |ہم مارتے پھرے ہیں یو نہیں ٹپے ٹویئے|
  block
    block |اب جان جسم خاکی سے تنگ آ گئی بہت|
    block |کب تک اس ایک ٹوکری مٹی کو ڈھویئے|
  block
    block |آلودہ اس گلی کی جو ہوں خاک سے تو میرؔ|
    block |آب حیات سے بھی نہ وے پاؤں دھوئیے|