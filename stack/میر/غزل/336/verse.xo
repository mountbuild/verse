
block |گئی چھاؤں اس تیغ کی سر سے جب کی|
  block
    block |گئی چھاؤں اس تیغ کی سر سے جب کی|
    block |جلے دھوپ میں یاں تلک ہم کہ تب کی|
  block
    block |پڑی خرمن گل پہ بجلی سی آخر|
    block |مرے خوش نگہ کی نگاہ اک غضب کی|
  block
    block |کوئی بات نکلے ہے دشوار منہ سے|
    block |ٹک اک تو بھی تو سن کسی جاں بہ لب کی|
  block
    block |تو شملہ جو رکھتا ہے خر ہے وگرنہ|
    block |ضرورت ہے کیا شیخ دم اک وجب کی|
  block
    block |یکایک بھی آ سر پہ واماندگاں کے|
    block |بہت دیکھتے ہیں تری راہ کب کی|
  block
    block |دماغ و جگر دل مخالف ہوئے ہیں|
    block |ہوئی متفق اب ادھر رائے سب کی|
  block
    block |تجھے کیونکے ڈھونڈوں کہ سوتے ہی گزری|
    block |تری راہ میں اپنے پیے طلب کی|
  block
    block |دل عرش سے گزرے ہے ضعف میں بھی|
    block |یہ زور آوری دیکھو زاری شب کی|
  block
    block |عجب کچھ ہے گر میرؔ آوے میسر|
    block |گلابی شراب اور غزل اپنے ڈھب کی|