
block |سوزش دل سے مفت گلتے ہیں|
  block
    block |سوزش دل سے مفت گلتے ہیں|
    block |داغ جیسے چراغ جلتے ہیں|
  block
    block |اس طرح دل گیا کہ اب تک ہم|
    block |بیٹھے روتے ہیں ہاتھ ملتے ہیں|
  block
    block |بھری آتی ہیں آج یوں آنکھیں|
    block |جیسے دریا کہیں ابلتے ہیں|
  block
    block |دم آخر ہے بیٹھ جا مت جا|
    block |صبر کر ٹک کہ ہم بھی چلتے ہیں|
  block
    block |تیرے بے خود جو ہیں سو کیا چیتیں|
    block |ایسے ڈوبے کہیں اچھلتے ہیں|
  block
    block |فتنہ درسر بتان حشر خرام|
    block |ہائے رے کس ٹھسک سے چلتے ہیں|
  block
    block |نظر اٹھتی نہیں کہ جب خوباں|
    block |سوتے سے اٹھ کے آنکھ ملتے ہیں|
  block
    block |اس سر زلف کا خیال نہ چھوڑ|
    block |سانپ کے سر ہی یاں کچلتے ہیں|
  block
    block |تھے جو اغیار سنگ سینے کے|
    block |اب تو کچھ ہم کو دیکھ ٹلتے ہیں|
  block
    block |شمع رو موم کے بنے ہیں مگر|
    block |گرم ٹک ملیے تو پگھلتے ہیں|
  block
    block |میرؔ صاحب کو دیکھیے جو بنے|
    block |اب بہت گھر سے کم نکلتے ہیں|