
block |خاطر کرے ہے جمع وہ ہر بار ایک طرح|
  block
    block |خاطر کرے ہے جمع وہ ہر بار ایک طرح|
    block |کرتا ہے چرخ مجھ سے نئے یار ایک طرح|
  block
    block |میں اور قیس و کوہ کن اب جو زباں پہ ہیں|
    block |مارے گئے ہیں سب یہ گنہ گار ایک طرح|
  block
    block |منظور اس کو پردے میں ہیں بے حجابیاں|
    block |کس سے ہوا دو چار وہ عیار ایک طرح|
  block
    block |سب طرحیں اس کی اپنی نظر میں تھیں کیا کہیں|
    block |پر ہم بھی ہو گئے ہیں گرفتار ایک طرح|
  block
    block |گھر اس کے جا کے آتے ہیں پامال ہو کے ہم|
    block |کریے مکاں ہی اب سر بازار ایک طرح|
  block
    block |گہ گل ہے گاہ رنگ گہے باغ کی ہے بو|
    block |آتا نہیں نظر وہ طرح دار ایک طرح|
  block
    block |نیرنگ حسن دوست سے کر آنکھیں آشنا|
    block |ممکن نہیں وگرنہ ہو دیدار ایک طرح|
  block
    block |سو طرح طرح دیکھ طبیبوں نے یہ کہا|
    block |صحت پذیر ہوئے یہ بیمار ایک طرح|
  block
    block |سو بھی ہزار طرح سے ٹھہراوتے ہیں ہم|
    block |تسکین کے لیے تری ناچار ایک طرح|
  block
    block |بن جی دئیے ہو کوئی طرح فائدہ نہیں|
    block |گر ہے تو یہ ہے اے جگر افگار ایک طرح|
  block
    block |ہر طرح تو ذلیل ہی رکھتا ہے میرؔ کو|
    block |ہوتا ہے عاشقی میں کوئی خوار ایک طرح|