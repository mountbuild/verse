
block |میں بھی دنیا میں ہوں اک نالہ پریشاں یک جا|
  block
    block |میں بھی دنیا میں ہوں اک نالہ پریشاں یک جا|
    block |دل کے سو ٹکڑے مرے پر سبھی نالاں یک جا|
  block
    block |پند گویوں نے بہت سینے کی تدبیریں لیں|
    block |آہ ثابت بھی نہ نکلا یہ گریباں یک جا|
  block
    block |تیرا کوچہ ہے ستم گار وہ کافر جاگہ|
    block |کہ جہاں مارے گئے کتنے مسلماں یک جا|
  block
    block |سر سے باندھا ہے کفن عشق میں تیرے یعنی|
    block |جمع ہم نے بھی کیا ہے سر و ساماں یک جا|
  block
    block |کیونکے پڑتے ہیں ترے پاؤں نسیم سحری|
    block |اس کے کوچے میں ہے صد گنج شہیداں یک جا|
  block
    block |تو بھی رونے کو ملا دل ہے ہمارا بھی بھرا|
    block |ہوجے اے ابر بیابان میں گریاں یک جا|
  block
    block |بیٹھ کر میرؔ جہاں خوب نہ رویا ہووے|
    block |ایسی کوچے میں نہیں ہے ترے جاناں یک جا|