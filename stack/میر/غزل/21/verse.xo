
block |جن کے لیے اپنے تو یوں جان نکلتے ہیں|
  block
    block |جن کے لیے اپنے تو یوں جان نکلتے ہیں|
    block |اس راہ میں وے جیسے انجان نکلتے ہیں|
  block
    block |کیا تیر ستم اس کے سینے میں بھی ٹوٹے تھے|
    block |جس زخم کو چیروں ہوں پیکان نکلتے ہیں|
  block
    block |مت سہل ہمیں جانو پھرتا ہے فلک برسوں|
    block |تب خاک کے پردے سے انسان نکلتے ہیں|
  block
    block |کس کا ہے قماش ایسا گودڑ بھرے ہیں سارے|
    block |دیکھو نہ جو لوگوں کے دیوان نکلتے ہیں|
  block
    block |گہ لوہو ٹپکتا ہے گہ لخت دل آنکھوں سے|
    block |یا ٹکڑے جگر ہی کے ہر آن نکلتے ہیں|
  block
    block |کریے تو گلہ کس سے جیسی تھی ہمیں خواہش|
    block |اب ویسے ہی یہ اپنے ارمان نکلتے ہیں|
  block
    block |جاگہ سے بھی جاتے ہو منہ سے بھی خشن ہو کر|
    block |وے حرف نہیں ہیں جو شایان نکلتے ہیں|
  block
    block |سو کاہے کو اپنی تو جوگی کی سی پھیری ہے|
    block |برسوں میں کبھو ایدھر ہم آن نکلتے ہیں|
  block
    block |ان آئینہ رویوں کے کیا میرؔ بھی عاشق ہیں|
    block |جب گھر سے نکلتے ہیں حیران نکلتے ہیں|