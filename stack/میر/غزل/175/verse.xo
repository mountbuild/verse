
block |جوشش اشک سے ہوں آٹھ پہر پانی میں|
  block
    block |جوشش اشک سے ہوں آٹھ پہر پانی میں|
    block |گرچہ ہوتے ہیں بہت خوف و خطر پانی میں|
  block
    block |ضبط گریہ نے جلایا ہے درونہ سارا|
    block |دل اچنبھا ہے کہ ہے سوختہ تر پانی میں|
  block
    block |آب شمشیر قیامت ہے برندہ اس کی|
    block |یہ گوارائی نہیں پاتے ہیں ہر پانی میں|
  block
    block |طبع دریا جو ہو آشفتہ تو پھر طوفاں ہے|
    block |آہ بالوں کو پراگندہ نہ کر پانی میں|
  block
    block |غرق آب اشک سے ہوں لیک اڑا جاتا ہوں|
    block |جوں سمک گو کہ مرے ڈوبے ہیں پر پانی میں|
  block
    block |مردم دیدۂ تر مردم آبی ہیں مگر|
    block |رہتے ہیں روز و شب و شام و سحر پانی میں|
  block
    block |ہیئت آنکھوں کی نہیں وہ رہی روتے روتے|
    block |اب تو گرداب سے آتے ہیں نظر پانی میں|
  block
    block |گریۂ شب سے بہت آنکھ ڈرے ہے میری|
    block |پاؤں رکتے ہی نہیں بار دگر پانی میں|
  block
    block |فرط گریہ سے ہوا میرؔ تباہ اپنا جہاز|
    block |تختہ پارے گئے کیا جانوں کدھر پانی میں|