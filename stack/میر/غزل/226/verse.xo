
block |دل میں بھرا ز بسکہ خیال شراب تھا|
  block
    block |دل میں بھرا ز بسکہ خیال شراب تھا|
    block |مانند آئنے کے مرے گھر میں آب تھا|
  block
    block |موجیں کرے ہے بحر جہاں میں ابھی تو تو|
    block |جانے گا بعد مرگ کہ عالم حباب تھا|
  block
    block |اگتے تھے دست بلبل و دامان گل بہم|
    block |صحن‌ چمن نمونۂ یوم الحساب تھا|
  block
    block |ٹک دیکھ آنکھیں کھول کے اس دم کی حسرتیں|
    block |جس دم یہ سوجھے گی کہ یہ عالم بھی خواب تھا|
  block
    block |دل جو نہ تھا تو رات ز خود رفتگی میں میرؔ|
    block |گہہ انتظار و گاہ مجھے اضطراب تھا|