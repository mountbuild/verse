
block |جز جرم عشق کوئی بھی ثابت کیا گناہ|
  block
    block |جز جرم عشق کوئی بھی ثابت کیا گناہ|
    block |ناحق ہماری جان لی اچھے ہو واہ واہ|
  block
    block |اب کیسا چاک چاک ہو دل اس کے ہجر میں|
    block |گتھواں تو لخت دل سے نکلتی ہے میری آہ|
  block
    block |شام شب وصال ہوئی یاں کہ اس طرف|
    block |ہونے لگا طلوع ہی خورشید رو سیاہ|
  block
    block |گزرا میں اس سلوک سے دیکھا نہ کر مجھے|
    block |برچھی سی لاگ جا ہے جگر میں تری نگاہ|
  block
    block |دامان و جیب چاک خرابی و خستگی|
    block |ان سے ترے فراق میں ہم نے کیا نباہ|
  block
    block |بیتابیوں کو سونپ نہ دینا کہیں مجھے|
    block |اے صبر میں نے آن کے لی ہے تری پناہ|
  block
    block |خوں بستہ بارے رہنے لگی اب تو یہ مژہ|
    block |آنسو کی بوند جس سے ٹپکتی تھی گاہ گاہ|
  block
    block |گل سے شگفتہ داغ دکھاتا ہوں تیرے تیں|
    block |گر موافقت کرے ہے تنک مجھ سے سال و ماہ|
  block
    block |گر منع مجھ کو کرتے ہیں تیری گلی سے لوگ|
    block |کیوں کر نہ جاؤں مجھ کو تو مرنا ہے خوا مخواہ|
  block
    block |ناحق الجھ پڑا ہے یہ مجھ سے طریق عشق|
    block |جاتا تھا میرؔ میں تو چلا اپنی راہ راہ|