
block |کیا بلبل اسیر ہے بے بال و پر کہ ہم|
  block
    block |کیا بلبل اسیر ہے بے بال و پر کہ ہم|
    block |گل کب رکھے ہے ٹکڑے جگر اس قدر کہ ہم|
  block
    block |خورشید صبح نکلے ہے اس نور سے کہ تو|
    block |شبنم گرہ میں رکھتی ہے یہ چشم تر کہ ہم|
  block
    block |جیتے ہیں تو دکھا دیں گے دعواے عندلیب|
    block |گل بن خزاں میں اب کے وہ رہتی ہے مر کہ ہم|
  block
    block |یہ تیغ ہے یہ طشت ہے یہ ہم ہیں کشتنی|
    block |کھیلے ہے کون ایسی طرح جان پر کہ ہم|
  block
    block |تلواریں تم لگاتے ہو ہم ہیں گے دم بخود|
    block |دنیا میں یہ کرے ہے کوئی درگزر کہ ہم|
  block
    block |اس جستجو میں اور خرابی تو کیا کہیں|
    block |اتنی نہیں ہوئی ہے صبا در بہ در کہ ہم|
  block
    block |جب جا پھنسا کہیں تو ہمیں یاں ہوئی خبر|
    block |رکھتا ہے کون دل تری اتنی خبر کہ ہم|
  block
    block |جیتے ہیں اور روتے ہیں لخت جگر ہے میرؔ|
    block |کرتے سنا ہے یوں کوئی قیمہ جگر کہ ہم|