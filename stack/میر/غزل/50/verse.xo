
block |چمن میں گل نے جو کل دعوی جمال کیا|
  block
    block |چمن میں گل نے جو کل دعوی جمال کیا|
    block |جمال یار نے منہ اس کا خوب لال کیا|
  block
    block |فلک نے آہ تری رہ میں ہم کو پیدا کر|
    block |برنگ سبزۂ نورستہ پائمال کیا|
  block
    block |رہی تھی دم کی کشاکش گلے میں کچھ باقی|
    block |سو اس کی تیغ نے جھگڑا ہی انفصال کیا|
  block
    block |مری اب آنکھیں نہیں کھلتیں ضعف سے ہمدم|
    block |نہ کہہ کہ نیند میں ہے تو یہ کیا خیال کیا|
  block
    block |بہار رفتہ پھر آئی ترے تماشے کو|
    block |چمن کو یمن قدم نے ترے نہال کیا|
  block
    block |جواب نامہ سیاہی کا اپنی ہے وہ زلف|
    block |کسو نے حشر کو ہم سے اگر سوال کیا|
  block
    block |لگا نہ دل کو کہیں کیا سنا نہیں تو نے|
    block |جو کچھ کہ میرؔ کا اس عاشقی نے حال کیا|