
block |بارے دنیا میں رہو غم زدہ یا شاد رہو|
  block
    block |بارے دنیا میں رہو غم زدہ یا شاد رہو|
    block |ایسا کچھ کر کے چلو یاں کہ بہت یاد رہو|
  block
    block |عشق پیچے کی طرح حسن گرفتاری ہے|
    block |لطف کیا سرو کی مانند گر آزاد رہو|
  block
    block |ہم کو دیوانگی شہروں ہی میں خوش آتی ہے|
    block |دشت میں قیس رہو کوہ میں فرہاد رہو|
  block
    block |وہ گراں خواب جو ہے ناز کا اپنے سو ہے|
    block |داد بیداد رہو شب کو کہ فریاد رہو|
  block
    block |میرؔ ہم مل کے بہت خوش ہوئے تم سے پیارے|
    block |اس خرابے میں مری جان تم آباد رہو|