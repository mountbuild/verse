
block |ناز چمن وہی ہے بلبل سے گو خزاں ہے|
  block
    block |ناز چمن وہی ہے بلبل سے گو خزاں ہے|
    block |ٹہنی جو زرد بھی ہے سو شاخ زعفراں ہے|
  block
    block |گر اس چمن میں وہ بھی اک ہی لب و دہاں ہے|
    block |لیکن سخن کا تجھ سے غنچے کو منہ کہاں ہے|
  block
    block |ہنگام جلوہ اس کے مشکل ہے ٹھہرے رہنا|
    block |چتون ہے دل کی آفت چشمک بلائے جاں ہے|
  block
    block |پتھر سے توڑنے کے قابل ہے آرسی تو|
    block |پر کیا کریں کہ پیارے منہ تیرا درمیاں ہے|
  block
    block |باغ و بہار ہے وہ میں کشت‌ زعفراں ہوں|
    block |جو لطف اک ادھر ہے تو یاں بھی اک سماں ہے|
  block
    block |ہر چند ضبط کریے چھپتا ہے عشق کوئی|
    block |گزرے ہے دل پہ جو کچھ چہرے ہی سے عیاں ہے|
  block
    block |اس فن میں کوئی بے تہہ کیا ہو مرا معارض|
    block |اول تو میں سند ہوں پھر یہ مری زباں ہے|
  block
    block |عالم میں آب و گل کا ٹھہراؤ کس طرح ہو|
    block |گر خاک ہے اڑے ہے ور آب ہے رواں ہے|
  block
    block |چرچا رہے گا اس کا تا حشر مے کشاں میں|
    block |خوں ریزی کی ہماری رنگین داستاں ہے|
  block
    block |از خویش رفتہ اس بن رہتا ہے میرؔ اکثر|
    block |رہتے ہو بات کس سے وہ آپ میں کہاں ہے|