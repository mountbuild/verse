
block |اے دوست کوئی مجھ سا رسوا نہ ہوا ہوگا|
  block
    block |اے دوست کوئی مجھ سا رسوا نہ ہوا ہوگا|
    block |دشمن کے بھی دشمن پر ایسا نہ ہوا ہوگا|
  block
    block |اب اشک حنائی سے جو تر نہ کرے مژگاں|
    block |وہ تجھ کف رنگیں کا مارا نہ ہوا ہوگا|
  block
    block |ٹک گور غریباں کی کر سیر کہ دنیا میں|
    block |ان ظلم رسیدوں پر کیا کیا نہ ہوا ہوگا|
  block
    block |بے نالہ و بے زاری بے خستگی و خواری|
    block |امروز کبھی اپنا فردا نہ ہوا ہوگا|
  block
    block |ہے قاعدہ کلی یہ کوئے محبت میں|
    block |دل غم جو ہوا ہوگا پیدا نہ ہوا ہوگا|
  block
    block |اس کہنہ خرابے میں آبادی نہ کر منعم|
    block |یک شہر نہیں یاں جو صحرا نہ ہوا ہوگا|
  block
    block |آنکھوں سے تری ہم کو ہے چشم کہ اب ہووے|
    block |جو فتنہ کہ دنیا میں برپا نہ ہوا ہوگا|
  block
    block |جز مرتبۂ کل کو حاصل کرے ہے آخر|
    block |یک قطرہ نہ دیکھا جو دریا نہ ہوا ہوگا|
  block
    block |صد نشتر مژگاں کے لگنے سے نہ نکلا خوں|
    block |آگے تجھے میرؔ ایسا سودا نہ ہوا ہوگا|