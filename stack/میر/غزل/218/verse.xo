
block |سمجھے تھے میرؔ ہم کہ یہ ناسور کم ہوا|
  block
    block |سمجھے تھے میرؔ ہم کہ یہ ناسور کم ہوا|
    block |پھر ان دنوں میں دیدۂ خوں بار نم ہوا|
  block
    block |آئے برنگ ابر عرق ناک تم ادھر|
    block |حیران ہوں کہ آج کدھر کو کرم ہوا|
  block
    block |تجھ بن شراب پی کے موئے سب ترے خراب|
    block |ساقی بغیر تیرے انہیں جام سم ہوا|
  block
    block |کافر ہمارے دل کی نہ پوچھ اپنے عشق میں|
    block |بیت الحرام تھا سو وہ بیت الصنم ہوا|
  block
    block |خانہ خراب کس کا کیا تیری چشم نے|
    block |تھا کون یوں جسے تو نصیب ایک دم ہوا|
  block
    block |تلوار کس کے خون میں سر ڈوب ہے تری|
    block |یہ کس اجل رسیدہ کے گھر پر ستم ہوا|
  block
    block |آئی نظر جو گور سلیماں کی ایک روز|
    block |کوچے پر اس مزار کے تھا یہ رقم ہوا|
  block
    block |کاے سرکشاں جہان میں کھینچا تھا میں بھی سر|
    block |پایان کار مور کی خاک قدم ہوا|
  block
    block |افسوس کی بھی چشم تھی ان سے خلاف عقل|
    block |بار علاقہ سے تو عبث پشت خم ہوا|
  block
    block |اہل جہاں ہیں سارے ترے جیتے جی تلک|
    block |پوچھیں گے بھی نہ بات جہاں تو عدم ہوا|
  block
    block |کیا کیا عزیز دوست ملے میرؔ خاک میں|
    block |نادان یاں کسو کا کسو کو بھی غم ہوا|