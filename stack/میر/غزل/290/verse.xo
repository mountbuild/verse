
block |نقش بیٹھے ہے کہاں خواہش آزادی کا|
  block
    block |نقش بیٹھے ہے کہاں خواہش آزادی کا|
    block |ننگ ہے نام رہائی تری صیادی کا|
  block
    block |داد دے ورنہ ابھی جان پہ کھیلوں ہوں میں|
    block |دل جلانا نہیں دیکھا کسی فریادی کا|
  block
    block |تو نے تلوار رکھی سر رکھا میں بندہ ہوں|
    block |اپنی تسلیم کا بھی اور تری جلادی کا|
  block
    block |شہر کی سی رہی رونق اسی کے جیتے جی|
    block |مر گیا قیس جو تھا خانہ خدا وادی کا|
  block
    block |شیخ کیا صورتیں رہتی تھیں بھلا جب تھا دیر|
    block |رو بہ ویرانی ہو اس کعبے کی آبادی کا|
  block
    block |ریختہ رتبے کو پہنچایا ہوا اس کا ہے|
    block |معتقد کون نہیں میرؔ کی استادی کا|