
block |جو کہو تم سو ہے بجا صاحب|
  block
    block |جو کہو تم سو ہے بجا صاحب|
    block |ہم برے ہی سہی بھلا صاحب|
  block
    block |سادہ ذہنی میں نکتہ چیں تھے تم|
    block |اب تو ہیں حرف آشنا صاحب|
  block
    block |نہ دیا رحم ٹک بتوں کے تئیں|
    block |کیا کیا ہائے یہ خدا صاحب|
  block
    block |بندگی ایک اپنی کیا کم ہے|
    block |اور کچھ تم سے کہیے کیا صاحب|
  block
    block |مہر افزا ہے منہ تمہارا ہی|
    block |کچھ غضب تو نہیں ہوا صاحب|
  block
    block |خط کے پھٹنے کا تم سے کیا شکوہ|
    block |اپنے طالع کا یہ لکھا صاحب|
  block
    block |پھر گئیں آنکھیں تم نہ آن پھرے|
    block |دیکھا تم کو بھی واہ وا صاحب|
  block
    block |شوق رخ یاد لب غم دیدار|
    block |جی میں کیا کیا مرے رہا صاحب|
  block
    block |بھول جانا نہیں غلام کا خوب|
    block |یاد خاطر رہے مرا صاحب|
  block
    block |کن نے سن شعر میرؔ یہ نہ کہا|
    block |کہیو پھر ہائے کیا کہا صاحب|