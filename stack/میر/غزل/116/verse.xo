
block |جو دیکھو مرے شعر تر کی طرف|
  block
    block |جو دیکھو مرے شعر تر کی طرف|
    block |تو مائل نہ ہو پھر گہر کی طرف|
  block
    block |کوئی داد‌ دل آہ کس سے کرے|
    block |ہر اک ہے سو اس فتنہ گر کی طرف|
  block
    block |محبت نے شاید کہ دی دل کو آگ|
    block |دھواں سا ہے کچھ اس نگر کی طرف|
  block
    block |لگیں ہیں ہزاروں ہی آنکھیں ادھر|
    block |اک آشوب ہے اس کے گھر کی طرف|
  block
    block |بہت رنگ ملتا ہے دیکھو کبھو|
    block |ہماری طرف سے سحر کی طرف|
  block
    block |بہ خود کس کو اس تاب رخ نے رکھا|
    block |کرے کون شمس و قمر کی طرف|
  block
    block |نہ سمجھا گیا ابر کیا دیکھ کر|
    block |ہوا تھا مری چشم تر کی طرف|
  block
    block |ٹپکتا ہے پلکوں سے خوں متصل|
    block |نہیں دیکھتے ہم جگر کی طرف|
  block
    block |مناسب نہیں حال عاشق سے صبر|
    block |رکھے ہے یہ دارو ضرر کی طرف|
  block
    block |کسے منزل دل کش دہر میں|
    block |نہیں میل خاطر سفر کی طرف|
  block
    block |رگ جاں کب آتی ہے آنکھوں میں میرؔ|
    block |گئے ہیں مزاج اس کمر کی طرف|