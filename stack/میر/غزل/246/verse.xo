
block |کب تلک جی رکے خفا ہووے|
  block
    block |کب تلک جی رکے خفا ہووے|
    block |آہ کریے کہ ٹک ہوا ہووے|
  block
    block |جی ٹھہر جائے یا ہوا ہووے|
    block |دیکھیے ہوتے ہوتے کیا ہووے|
  block
    block |کر نمک سود سینۂ مجروح|
    block |جی میں گر ہے کہ کچھ مزہ ہووے|
  block
    block |کاہش دل کی کیجیے تدبیر|
    block |جان میں کچھ بھی جو رہا ہووے|
  block
    block |چپ کا باعث ہے بے تمنائی|
    block |کہیے کچھ بھی تو مدعا ہووے|
  block
    block |بیکلی مارے ڈالتی ہے نسیم|
    block |دیکھیے اب کے سال کیا ہووے|
  block
    block |مر گئے ہم تو مر گئے تو جی|
    block |دل گرفتہ تری بلا ہووے|
  block
    block |عشق کیا ہے درست اے ناصح|
    block |جانے وہ جس کا دل لگا ہووے|
  block
    block |پھر نہ شیطاں سجود آدم سے|
    block |شاید اس پردے میں خدا ہووے|
  block
    block |نہ سنا رات ہم نے اک نالہ|
    block |غالباً میرؔ مر رہا ہووے|