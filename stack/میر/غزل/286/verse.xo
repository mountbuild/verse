
block |کلی کہتے ہیں اس کا سا دہن ہے|
  block
    block |کلی کہتے ہیں اس کا سا دہن ہے|
    block |سنا کریے کہ یہ بھی اک سخن ہے|
  block
    block |ٹپکتے درد ہیں آنسو کی جاگا|
    block |الٰہی چشم یا زخم کہن ہے|
  block
    block |خبر لے پیر کنعاں کی کہ کچھ آج|
    block |نپٹ آوارہ بوئے پیرہن ہے|
  block
    block |نہیں دامن میں لالہ بے ستوں کے|
    block |کوئی دل داغ خون کوہ کن ہے|
  block
    block |شہادت گاہ ہے باغ زمانہ|
    block |کہ ہر گل اس میں اک خونیں کفن ہے|
  block
    block |کروں کیا حسرت گل کو وگرنہ|
    block |دل پر داغ بھی اپنا چمن ہے|
  block
    block |جو دے آرام ٹک آوارگی میرؔ|
    block |تو شام غربت اک صبح وطن ہے|