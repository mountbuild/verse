
block |دل و دماغ ہے اب کس کو زندگانی کا|
  block
    block |دل و دماغ ہے اب کس کو زندگانی کا|
    block |جو کوئی دم ہے تو افسوس ہے جوانی کا|
  block
    block |اگرچہ عمر کے دس دن یہ لب رہے خاموش|
    block |سخن رہے گا سدا میری کم زبانی کا|
  block
    block |سبک ہے آوے جو مندیل رکھ نماز کو شیخ|
    block |رہا ہے کون سا اب وقت سرگرانی کا|
  block
    block |ہزار جان سے قربان بے پری کے ہیں|
    block |خیال بھی کبھو گزرا نہ پرفشانی کا|
  block
    block |پھرے ہے کھینچے ہی تلوار مجھ پہ ہر دم تو|
    block |کہ صید ہوں میں تری دشمنی جانی کا|
  block
    block |نمود کر کے وہیں بحر غم میں بیٹھ گیا|
    block |کہے تو میرؔ بھی اک بلبلا تھا پانی کا|