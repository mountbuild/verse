
block |خرابی کچھ نہ پوچھو ملکت دل کی عمارت کی|
  block
    block |خرابی کچھ نہ پوچھو ملکت دل کی عمارت کی|
    block |غموں نے آج کل سنیو وہ آبادی ہی غارت کی|
  block
    block |نگاہ مست سے جب چشم نے اس کی اشارت کی|
    block |حلاوت مے کی اور بنیاد میخانے کی غارت کی|
  block
    block |سحر گہ میں نے پوچھا گل سے حال زار بلبل کا|
    block |پڑے تھے باغ میں یک مشت پر اودھر اشارت کی|
  block
    block |جلایا جس تجلی جلوہ گر نے طور کو ہم دم|
    block |اسی آتش کے پر کالے نے ہم سے بھی شرارت کی|
  block
    block |نزاکت کیا کہوں خورشید رو کی کل شب مہ میں|
    block |گیا تھا سائے سائے باغ تک تس پر حرارت کی|
  block
    block |نظر سے جس کی یوسف سا گیا پھر اس کو کیا سوجھے|
    block |حقیقت کچھ نہ پوچھو پیر کنعاں کی بصارت کی|
  block
    block |ترے کوچے کے شوق طوف میں جیسے بگولا تھا|
    block |بیاباں میں غبار میرؔ کی ہم نے زیارت کی|