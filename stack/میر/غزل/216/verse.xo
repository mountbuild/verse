
block |دہر بھی میرؔ طرفہ مقتل ہے|
  block
    block |دہر بھی میرؔ طرفہ مقتل ہے|
    block |جو ہے سو کوئی دم کو فیصل ہے|
  block
    block |کثرت غم سے دل لگا رکنے|
    block |حضرت دل میں آج دنگل ہے|
  block
    block |روز کہتے ہیں چلنے کو خوباں|
    block |لیکن اب تک تو روز اول ہے|
  block
    block |چھوڑ مت نقد وقت نسیہ پر|
    block |آج جو کچھ ہے سو کہاں کل ہے|
  block
    block |بند ہو تجھ سے یہ کھلا نہ کبھو|
    block |دل ہے یا خانۂ مقفل ہے|
  block
    block |سینہ چاکی بھی کام رکھتی ہے|
    block |یہی کر جب تلک معطل ہے|
  block
    block |اب کے ہاتھوں میں شوق کے تیرے|
    block |دامن بادیہ کا آنچل ہے|
  block
    block |ٹک گریباں میں سر کو ڈال کے دیکھ|
    block |دل بھی کیا لق و دق جنگل ہے|
  block
    block |ہجر باعث ہے بد گمانی کا|
    block |غیرت عشق ہے تو کب کل ہے|
  block
    block |مر گیا کوہ کن اسی غم میں|
    block |آنکھ اوجھل پہاڑ اوجھل ہے|