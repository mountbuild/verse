
block |مر مر گئے نظر کر اس کے برہنہ تن میں|
  block
    block |مر مر گئے نظر کر اس کے برہنہ تن میں|
    block |کپڑے اتارے ان نے سر کھینچے ہم کفن میں|
  block
    block |گل پھول سے کب اس بن لگتی ہیں اپنی آنکھیں|
    block |لائی بہار ہم کو زورآوری چمن میں|
  block
    block |اب لعل نو خط اس کے کم بخشتے ہیں فرحت|
    block |قوت کہاں رہے ہے یاقوتی کہن میں|
  block
    block |یوسف عزیز دلا جا مصر میں ہوا تھا|
    block |پاکیزہ گوہروں کی عزت نہیں وطن میں|
  block
    block |دیر و حرم سے تو تو ٹک گرم ناز نکلا|
    block |ہنگامہ ہو رہا ہے اب شیخ و برہمن میں|
  block
    block |آ جاتے شہر میں تو جیسے کہ آندھی آئی|
    block |کیا وحشتیں کیا ہیں ہم نے دوان پن میں|
  block
    block |ہیں گھاؤ دل پر اپنے تیغ زباں سے سب کی|
    block |تب درد ہے ہمارے اے میرؔ ہر سخن میں|