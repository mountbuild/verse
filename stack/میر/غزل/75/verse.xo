
block |آگے ہمارے عہد سے وحشت کو جا نہ تھی|
  block
    block |آگے ہمارے عہد سے وحشت کو جا نہ تھی|
    block |دیوانگی کسو کی بھی زنجیر پا نہ تھی|
  block
    block |بیگانہ سا لگے ہے چمن اب خزاں میں ہائے|
    block |ایسی گئی بہار مگر آشنا نہ تھی|
  block
    block |کب تھا یہ شور نوحہ ترا عشق جب نہ تھا|
    block |دل تھا ہمارا آگے تو ماتم سرا نہ تھی|
  block
    block |وہ اور کوئی ہوگی سحر جب ہوئی قبول|
    block |شرمندۂ اثر تو ہماری دعا نہ تھی|
  block
    block |آگے بھی تیرے عشق سے کھینچے تھے درد و رنج|
    block |لیکن ہماری جان پر ایسی بلا نہ تھی|
  block
    block |دیکھے دیار حسن کے میں کارواں بہت|
    block |لیکن کسو کے پاس متاع وفا نہ تھی|
  block
    block |آئی پری سی پردۂ مینا سے جام تک|
    block |آنکھوں میں تیری دختر رز کیا حیا نہ تھی|
  block
    block |اس وقت سے کیا ہے مجھے تو چراغ وقف|
    block |مخلوق جب جہاں میں نسیم و صبا نہ تھی|
  block
    block |پژمردہ اس قدر ہیں کہ ہے شبہ ہم کو میرؔ|
    block |تن میں ہمارے جان کبھو تھی بھی یا نہ تھی|