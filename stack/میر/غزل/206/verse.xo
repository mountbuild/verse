
block |نہ پھر رکھیں گے تیری رہ میں پا ہم|
  block
    block |نہ پھر رکھیں گے تیری رہ میں پا ہم|
    block |گئے گزرے ہیں آخر ایسے کیا ہم|
  block
    block |کھنچے گی کب وہ تیغ ناز یا رب|
    block |رہے ہیں دیر سے سر کو جھکا ہم|
  block
    block |نہ جانا یہ کہ کہتے ہیں کسے پیار|
    block |رہیں بے لطفیاں ہی یاں تو باہم|
  block
    block |بنے کیا خال و زلف و خط سے دیکھیں|
    block |ہوئے ہیں کتنے یہ کافر فراہم|
  block
    block |مرض ہی عشق کا بے ڈول ہے کچھ|
    block |بہت کرتے ہیں اپنی سی دوا ہم|
  block
    block |کہیں پیوند ہوں یا رب زمیں کے|
    block |پھریں گے اس سے یوں کب تک جدا ہم|
  block
    block |ہوس تھی عشق کرنے میں ولیکن|
    block |بہت نادم ہوئے دل کو لگا ہم|
  block
    block |کب آگے کوئی مرتا تھا کسی پر|
    block |جہاں میں کر گئے رسم وفا ہم|
  block
    block |تعارف کیا رہا اہل چمن سے|
    block |ہوئے اک عمر کے پیچھے رہا ہم|
  block
    block |موا جس کے لئے اس کو نہ دیکھا|
    block |نہ سمجھے میرؔ کا کچھ مدعا ہم|