
block |ہم ہیں مجروح ماجرا ہے یہ|
  block
    block |ہم ہیں مجروح ماجرا ہے یہ|
    block |وہ نمک چھڑکے ہے مزہ ہے یہ|
  block
    block |آگ تھے ابتدائے عشق میں ہم|
    block |اب جو ہیں خاک انتہا ہے یہ|
  block
    block |بود آدم نمود شبنم ہے|
    block |ایک دو دم میں پھر ہوا ہے یہ|
  block
    block |شکر اس کی جفا کا ہو نہ سکا|
    block |دل سے اپنے ہمیں گلہ ہے یہ|
  block
    block |شور سے اپنے حشر ہے پردہ|
    block |یوں نہیں جانتا کہ کیا ہے یہ|
  block
    block |بس ہوا ناز ہو چکا اغماض|
    block |ہر گھڑی ہم سے کیا ادا ہے یہ|
  block
    block |نعشیں اٹھتی ہیں آج یاروں کی|
    block |آن بیٹھو تو خوش نما ہے یہ|
  block
    block |دیکھ بے دم مجھے لگا کہنے|
    block |ہے تو مردہ سا پر بلا ہے یہ|
  block
    block |میں تو چپ ہوں وہ ہونٹ چاٹے ہے|
    block |کیا کہوں ریجھنے کی جا ہے یہ|
  block
    block |ہے رے بیگانگی کبھو ان نے|
    block |نہ کہا یہ کہ آشنا ہے یہ|
  block
    block |تیغ پر ہاتھ دم بہ دم کب تک|
    block |اک لگا چک کہ مدعا ہے یہ|
  block
    block |میرؔ کو کیوں نہ مغتنم جانے|
    block |اگلے لوگوں میں اک رہا ہے یہ|