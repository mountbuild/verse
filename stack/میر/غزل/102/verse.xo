
block |گئے جی سے چھوٹے بتوں کی جفا سے|
  block
    block |گئے جی سے چھوٹے بتوں کی جفا سے|
    block |یہی بات ہم چاہتے تھے خدا سے|
  block
    block |وہ اپنی ہی خوبی پہ رہتا ہے نازاں|
    block |مرو یا جیو کوئی اس کی بلا سے|
  block
    block |کوئی ہم سے کھلتے ہیں بند اس قبا کے|
    block |یہ عقدے کھلیں گے کسو کی دعا سے|
  block
    block |پشیمان توبہ سے ہوگا عدم میں|
    block |کہ غافل چلا شیخ لطف ہوا سے|
  block
    block |نہ رکھی مری خاک بھی اس گلی میں|
    block |کدورت مجھے ہے نہایت صبا سے|
  block
    block |جگر سوئی مژگاں کھنچا جائے ہے کچھ|
    block |مگر دیدۂ تر ہیں لوہو کے پیاسے|
  block
    block |اگر چشم ہے تو وہی عین حق ہے|
    block |تعصب تجھے ہے عجب ماسوا سے|
  block
    block |طبیب سبک عقل ہرگز نہ سمجھا|
    block |ہوا درد عشق آہ دونا دوا سے|
  block
    block |ٹک اے مدعی چشم انصاف وا کر|
    block |کہ بیٹھے ہیں یہ قافیے کس ادا سے|
  block
    block |نہ شکوہ شکایت نہ حرف و حکایت|
    block |کہو میرؔ جی آج کیوں ہو خفا سے|