
block |زخم جھیلے داغ بھی کھائے بہت|
  block
    block |زخم جھیلے داغ بھی کھائے بہت|
    block |دل لگا کر ہم تو پچھتائے بہت|
  block
    block |جب نہ تب جاگہ سے تم جایا کیے|
    block |ہم تو اپنی اور سے آئے بہت|
  block
    block |دیر سے سوئے حرم آیا نہ ٹک|
    block |ہم مزاج اپنا ادھر لائے بہت|
  block
    block |پھول گل شمس و قمر سارے ہی تھے|
    block |پر ہمیں ان میں تمہیں بھائے بہت|
  block
    block |گر بکا اس شور سے شب کو ہے تو|
    block |روویں گے سونے کو ہم سایے بہت|
  block
    block |وہ جو نکلا صبح جیسے آفتاب|
    block |رشک سے گل پھول مرجھائے بہت|
  block
    block |میرؔ سے پوچھا جو میں عاشق ہو تم|
    block |ہو کے کچھ چپکے سے شرمائے بہت|