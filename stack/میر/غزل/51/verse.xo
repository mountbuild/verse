
block |دل بیتاب آفت ہے بلا ہے|
  block
    block |دل بیتاب آفت ہے بلا ہے|
    block |جگر سب کھا گیا اب کیا رہا ہے|
  block
    block |ہمارا تو ہے اصل مدعا تو|
    block |خدا جانے ترا کیا مدعا ہے|
  block
    block |محبت کشتہ ہیں ہم یاں کسو پاس|
    block |ہمارے درد کی بھی کچھ دوا ہے|
  block
    block |حرم سے دیر اٹھ جانا نہیں عیب|
    block |اگر یاں ہے خدا واں بھی خدا ہے|
  block
    block |نہیں ملتا سخن اپنا کسو سے|
    block |ہمارا گفتگو کا ڈھب جدا ہے|
  block
    block |کوئی ہے دل کھنچے جاتے ہیں اودھر|
    block |فضولی ہے تجسس یہ کہ کیا ہے|
  block
    block |مروں میں اس میں یا رہ جاؤں جیتا|
    block |یہی شیوہ مرا مہر و وفا ہے|
  block
    block |صبا اودھر گل اودھر سرو اودھر|
    block |اسی کی باغ میں اب تو ہوا ہے|
  block
    block |تماشا کردنی ہے داغ سینہ|
    block |یہ پھول اس تختے میں تازہ کھلا ہے|
  block
    block |ہزاروں ان نے ایسی کیں ادائیں|
    block |قیامت جیسے اک اس کی ادا ہے|
  block
    block |جگہ افسوس کی ہے بعد چندے|
    block |ابھی تو دل ہمارا بھی بجا ہے|
  block
    block |جو چپکے ہوں کہے چپکے ہو کیوں تم|
    block |کہو جو کچھ تمہارا مدعا ہے|
  block
    block |سخن کریے تو ہووے حرف زن یوں|
    block |بس اب منہ موند لے میں نے سنا ہے|
  block
    block |کب اس بیگانہ خو کو سمجھے عالم|
    block |اگرچہ یار عالم آشنا ہے|
  block
    block |نہ عالم میں ہے نے عالم سے باہر|
    block |پہ سب عالم سے عالم ہی جدا ہے|
  block
    block |لگا میں گرد سر پھرنے تو بولا|
    block |تمہارا میرؔ صاحب سرپھرا ہے|