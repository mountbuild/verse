
block |تیر جو اس کمان سے نکلا|
  block
    block |تیر جو اس کمان سے نکلا|
    block |جگر مرغ جان سے نکلا|
  block
    block |نکلی تھی تیغ بے دریغ اس کی|
    block |میں ہی اک امتحان سے نکلا|
  block
    block |گو کٹے سر کہ سوز دل جوں شمع|
    block |اب تو میری زبان سے نکلا|
  block
    block |آگے اے نالہ ہے خدا کا ناؤں|
    block |بس تو نہ آسمان سے نکلا|
  block
    block |چشم و دل سے جو نکلا ہجراں میں|
    block |نہ کبھو بحر و کان سے نکلا|
  block
    block |مر گیا جو اسیر قید حیات|
    block |تنگنائے جہان سے نکلا|
  block
    block |دل سے مت جا کہ حیف اس کا وقت|
    block |جو کوئی اس مکان سے نکلا|
  block
    block |اس کی شیریں لبی کی حسرت میں|
    block |شہد پانی ہو شان سے نکلا|
  block
    block |نا مرادی کی رسم میرؔ سے ہے|
    block |طور یہ اس جوان سے نکلا|