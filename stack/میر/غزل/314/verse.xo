
block |کل بارے ہم سے اس سے ملاقات ہو گئی|
  block
    block |کل بارے ہم سے اس سے ملاقات ہو گئی|
    block |دو دو بچن کے ہونے میں اک بات ہو گئی|
  block
    block |کن کن مصیبتوں سے ہوئی صبح شام ہجر|
    block |سو زلفیں ہی بناتے اسے رات ہو گئی|
  block
    block |گردش نگاہ مست کی موقوف ساقیا|
    block |مسجد تو شیخ جی کی خرابات ہو گئی|
  block
    block |ڈر ظلم سے کہ اس کی جزا بس شتاب ہے|
    block |آیا عمل میں یاں کہ مکافات ہو گئی|
  block
    block |خورشید سا پیالۂ مے بے طلب دیا|
    block |پیر مغاں سے رات کرامات ہو گئی|
  block
    block |کتنا خلاف وعدہ ہوا ہوگا وہ کہ یاں|
    block |نومیدی و امید مساوات ہو گئی|
  block
    block |آ شیخ گفتگوے پریشاں پہ تو نہ جا|
    block |مستی میں اب تو قبلۂ حاجات ہو گئی|
  block
    block |ٹک شہر سے نکل کے مرا گریہ سیر کر|
    block |گویا کہ کوہ و دشت پہ برسات ہو گئی|
  block
    block |دیدار کی گرسنگی اپنی یہیں سے دیکھ|
    block |اک ہی نگاہ یاروں کی اوقات ہو گئی|
  block
    block |اپنے تو ہونٹ بھی نہ ہلے اس کے روبرو|
    block |رنجش کی وجہ میرؔ وہ کیا بات ہو گئی|