
block |لخت جگر تو اپنے یک لخت رو چکا تھا|
  block
    block |لخت جگر تو اپنے یک لخت رو چکا تھا|
    block |اشک فقط کا جھمکا آنکھوں سے لگ رہا تھا|
  block
    block |دامن میں آج دیکھا پھر لخت میں لے آیا|
    block |ٹکڑا کوئی جگر کا پلکوں میں رہ گیا تھا|
  block
    block |اس قید جیب سے میں چھوٹا جنوں کی دولت|
    block |ورنہ گلا یہ میرا جوں طوق میں پھنسا تھا|
  block
    block |مشت نمک کی خاطر اس واسطے ہوں حیراں|
    block |کل زخم دل نہایت دل کو مرے لگا تھا|
  block
    block |اے گرد باد مت دے ہر آن عرض وحشت|
    block |میں بھی کسو زمانے اس کام میں بلا تھا|
  block
    block |بن کچھ کہے سنا ہے عالم سے میں نے کیا کیا|
    block |پر تو نے یوں نہ جانا اے بے وفا کہ کیا تھا|
  block
    block |روتی ہے شمع اتنا ہر شب کہ کچھ نہ پوچھو|
    block |میں سوز دل کو اپنے مجلس میں کیوں کہا تھا|
  block
    block |شب زخم سینہ اوپر چھڑکا تھا میں نمک کو|
    block |ناسور تو کہاں تھا ظالم بڑا مزہ تھا|
  block
    block |سر مار کر ہوا تھا میں خاک اس گلی میں|
    block |سینے پہ مجھ کو اس کا مذکور نقش پا تھا|
  block
    block |سو بخت تیرہ سے ہوں پامالیٔ صبا میں|
    block |اس دن کے واسطے میں کیا خاک میں ملا تھا|
  block
    block |یہ سر گذشت میری افسانہ جو ہوئی ہے|
    block |مذکور اس کا اس کے کوچے میں جا بجا تھا|
  block
    block |سن کر کسی سے وہ بھی کہنے لگا تھا کچھ کچھ|
    block |بے درد کتنے بولے ہاں اس کو کیا ہوا تھا|
  block
    block |کہنے لگا کہ جانے میری بلا عزیزاں|
    block |احوال تھا کسی کا کچھ میں بھی سن لیا تھا|
  block
    block |آنکھیں مری کھلیں جب جی میرؔ کا گیا تب|
    block |دیکھے سے اس کو ورنہ میرا بھی جی جلا تھا|