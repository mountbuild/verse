
block |غیروں سے مل چلے تم مست شراب ہو کر|
  block
    block |غیروں سے مل چلے تم مست شراب ہو کر|
    block |غیرت سے رہ گئے ہم یکسو کباب ہو کر|
  block
    block |اس روئے آتشیں سے برقع سرک گیا تھا|
    block |گل بہہ گیا چمن میں خجلت سے آب ہو کر|
  block
    block |کل رات مند گئی تھیں بہتوں کی آنکھیں غش سے|
    block |دیکھا کیا نہ کر تو سرمست خواب ہو کر|
  block
    block |پردہ رہے گا کیوں کر خورشید خاوری کا|
    block |نکلے ہے وہ بھی اب بے نقاب ہو کر|
  block
    block |یک قطرہ آب میں نے اس دور میں پیا ہے|
    block |نکلا ہے چشم تر سے وہ خون ناب ہو کر|
  block
    block |آ بیٹھتا تھا صوفی ہر صبح میکدے میں|
    block |شکر خدا کہ نکلا واں سے خراب ہو کر|
  block
    block |شرم و حیا کہاں تک ہیں میرؔ کوئی دن کے|
    block |اب تو ملا کرو تم ٹک بے حجاب ہو کر|