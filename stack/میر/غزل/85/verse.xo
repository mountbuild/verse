
block |میرے سنگ مزار پر فرہاد|
  block
    block |میرے سنگ مزار پر فرہاد|
    block |رکھ کے تیشہ کہے ہے یا استاد|
  block
    block |ہم سے بن مرگ کیا جدا ہو ملال|
    block |جان کے ساتھ ہے دل ناشاد|
  block
    block |موند آنکھیں سفر عدم کا کر|
    block |بس ہے دیکھا نہ عالم ایجاد|
  block
    block |فکر تعمیر میں نہ رہ منعم|
    block |زندگانی کی کچھ بھی ہے بنیاد|
  block
    block |خاک بھی سر پہ ڈالنے کو نہیں|
    block |کس خرابے میں ہم ہوئے آباد|
  block
    block |سنتے ہو ٹک سنو کہ پھر مجھ بعد|
    block |نہ سنوگے یہ نالہ و فریاد|
  block
    block |لگتی ہے کچھ سموم سی تو نسیم|
    block |خاک کس دل جلے کی برباد|
  block
    block |بھولا جائے ہے غم بتاں میں جی|
    block |غرض آتا ہے پھر خدا ہی یاد|
  block
    block |تیرے قید قفس کا کیا شکوہ|
    block |نالے اپنے سے اپنے سے فریاد|
  block
    block |ہر طرف ہیں اسیر ہم آواز|
    block |باغ ہے گھر ترا تو اے صیاد|
  block
    block |ہم کو مرنا یہ ہے کہ کب ہوں کہیں|
    block |اپنی قید حیات سے آزاد|
  block
    block |ایسا وہ شوخ ہے کہ اٹھتے صبح|
    block |جانا سو جائے اس کی ہے معتاد|
  block
    block |نہیں صورت پذیر نقش اس کا|
    block |یوں ہی تصدیق کھینچے ہے بہزاد|
  block
    block |خوب ہے خاک سے بزرگوں کی|
    block |چاہنا تو مرے تئیں امداد|
  block
    block |پر مروت کہاں کی ہے اے میرؔ|
    block |تو ہی مجھ دل جلے کو کر ارشاد|
  block
    block |نامرادی ہو جس پہ پروانہ|
    block |وہ جلاتا پھرے چراغ مراد|