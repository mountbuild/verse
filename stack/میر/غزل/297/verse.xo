
block |نقاش دیکھ تو میں کیا نقش یار کھینچا|
  block
    block |نقاش دیکھ تو میں کیا نقش یار کھینچا|
    block |اس شوخ کم نما کا نت انتظار کھینچا|
  block
    block |رسم قلمرو عشق مت پوچھ کچھ کہ ناحق|
    block |ایکوں کی کھال کھینچی ایکوں کو دار کھینچا|
  block
    block |تھا بد شراب ساقی کتنا کہ رات مے سے|
    block |میں نے جو ہاتھ کھینچا ان نے کٹار کھینچا|
  block
    block |مستی میں شکل ساری نقاش سے کھنچی پر|
    block |آنکھوں کو دیکھ اس کی آخر خمار کھینچا|
  block
    block |جی کھنچ رہے ہیں اودھر عالم کا ہوگا بلوہ|
    block |گر شانے تو نے اس کی زلفوں کا تار کھینچا|
  block
    block |تھا شب کسے کسائے تیغ کشیدہ کف میں|
    block |پر میں نے بھی بغل بغل بے اختیار کھینچا|
  block
    block |پھرتا ہے میرؔ تو جو پھاڑے ہوئے گریباں|
    block |کس کس ستم زدے نے داماں یار کھینچا|