
block |غصے سے اٹھ چلے ہو تو دامن کو جھاڑ کر|
  block
    block |غصے سے اٹھ چلے ہو تو دامن کو جھاڑ کر|
    block |جاتے رہیں گے ہم بھی گریبان پھاڑ کر|
  block
    block |دل وہ نگر نہیں کہ پھر آباد ہو سکے|
    block |پچھتاؤ گے سنو ہو یہ بستی اجاڑ کر|
  block
    block |یا رب رہ طلب میں کوئی کب تلک پھرے|
    block |تسکین دے کہ بیٹھ رہوں پاؤں گاڑ کر|
  block
    block |منظور ہو نہ پاس ہمارا تو حیف ہے|
    block |آئے ہیں آج دور سے ہم تجھ کو تاڑ کر|
  block
    block |غالب کہ دیوے قوت دل اس ضعیف کو|
    block |تنکے کو جو دکھاوے ہے پل میں پہاڑ کر|
  block
    block |نکلیں گے کام دل کے کچھ اب اہل ریش سے|
    block |کچھ ڈھیر کر چکے ہیں یہ آگے اکھاڑ کر|
  block
    block |اس فن کے پہلوانوں سے کشتی رہی ہے میرؔ|
    block |بہتوں کو ہم نے زیر کیا ہے پچھاڑ کر|