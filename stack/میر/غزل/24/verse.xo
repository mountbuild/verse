
block |جس سر کو غرور آج ہے یاں تاجوری کا|
  block
    block |جس سر کو غرور آج ہے یاں تاجوری کا|
    block |کل اس پہ یہیں شور ہے پھر نوحہ گری کا|
  block
    block |شرمندہ ترے رخ سے ہے رخسار پری کا|
    block |چلتا نہیں کچھ آگے ترے کبک دری کا|
  block
    block |آفاق کی منزل سے گیا کون سلامت|
    block |اسباب لٹا راہ میں یاں ہر سفری کا|
  block
    block |زنداں میں بھی شورش نہ گئی اپنے جنوں کی|
    block |اب سنگ مداوا ہے اس آشفتہ سری کا|
  block
    block |ہر زخم جگر داور محشر سے ہمارا|
    block |انصاف طلب ہے تری بیداد گری کا|
  block
    block |اپنی تو جہاں آنکھ لڑی پھر وہیں دیکھو|
    block |آئینے کو لپکا ہے پریشاں نظری کا|
  block
    block |صد موسم گل ہم کو تہ بال ہی گزرے|
    block |مقدور نہ دیکھا کبھو بے بال و پری کا|
  block
    block |اس رنگ سے جھمکے ہے پلک پر کہ کہے تو|
    block |ٹکڑا ہے مرا اشک عقیق جگری کا|
  block
    block |کل سیر کیا ہم نے سمندر کو بھی جا کر|
    block |تھا دست نگر پنجۂ مژگاں کی تری کا|
  block
    block |لے سانس بھی آہستہ کہ نازک ہے بہت کام|
    block |آفاق کی اس کارگہ شیشہ گری کا|
  block
    block |ٹک میرؔ جگر سوختہ کی جلد خبر لے|
    block |کیا یار بھروسا ہے چراغ سحری کا|