
block |فصل خزاں میں سیر جو کی ہم نے جائے گل|
  block
    block |فصل خزاں میں سیر جو کی ہم نے جائے گل|
    block |چھانی چمن کی خاک نہ تھا نقش پائے گل|
  block
    block |اللہ رے عندلیب کی آواز دل خراش|
    block |جی ہی نکل گیا جو کہا ان نے ہائے گل|
  block
    block |مقدور تک شراب سے رکھ انکھڑیوں میں رنگ|
    block |یہ چشمک پیالہ ہے ساقی ہوائے گل|
  block
    block |یہ دیکھ سینہ داغ سے رشک چمن ہے یاں|
    block |بلبل ستم ہوا نہ جو تو نے بھی کھائے گل|
  block
    block |بلبل ہزار جی سے خریدار اس کی ہے|
    block |اے گل فروش کریو سمجھ کر بہائے گل|
  block
    block |نکلا ہے ایسی خاک سے کس سادہ رو کی یہ|
    block |قابل درود بھیجنے کے ہے صفائے گل|
  block
    block |بارے سرشک سرخ کے داغوں سے رات کو|
    block |بستر پر اپنے سوتے تھے ہم بھی بچھائے گل|
  block
    block |آ عندلیب صلح کریں جنگ ہو چکی|
    block |لے اے زباں دراز تو سب کچھ سوائے گل|
  block
    block |گلچیں سمجھ کے چنیو کہ گلشن میں میرؔ کے|
    block |لخت جگر پڑے ہیں نہیں برگ ہائے گل|