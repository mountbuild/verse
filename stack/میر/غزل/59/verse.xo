
block |تا بہ مقدور انتظار کیا|
  block
    block |تا بہ مقدور انتظار کیا|
    block |دل نے اب زور بے قرار کیا|
  block
    block |دشمنی ہم سے کی زمانے نے|
    block |کہ جفاکار تجھ سا یار کیا|
  block
    block |یہ توہم کا کارخانہ ہے|
    block |یاں وہی ہے جو اعتبار کیا|
  block
    block |ایک ناوک نے اس کی مژگاں کے|
    block |طائر سدرہ تک شکار کیا|
  block
    block |صد رگ جاں کو تاب دے باہم|
    block |تیری زلفوں کا ایک تار کیا|
  block
    block |ہم فقیروں سے بے ادائی کیا|
    block |آن بیٹھے جو تم نے پیار کیا|
  block
    block |سخت کافر تھا جن نے پہلے میرؔ|
    block |مذہب عشق اختیار کیا|