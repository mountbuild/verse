
block |دامن وسیع تھا تو کاہے کو چشم ترسا|
  block
    block |دامن وسیع تھا تو کاہے کو چشم ترسا|
    block |رحمت خدا کی تجھ کو اے ابر زور برسا|
  block
    block |شاید کباب کر کر کھایا کبوتر ان نے|
    block |نامہ اڑا پھرے ہے اس کی گلی میں پر سا|
  block
    block |وحشی مزاج از بس مانوس بادیہ ہیں|
    block |ان کے جنوں میں جنگل اپنا ہوا ہے گھر سا|
  block
    block |جس ہاتھ میں رہا کی اس کی کمر ہمیشہ|
    block |اس ہاتھ مارنے کا سر پر بندھا ہے کر سا|
  block
    block |سب پیچ کی یہ باتیں ہیں شاعروں کی ورنہ|
    block |باریک اور نازک مو کب ہے اس کمر سا|
  block
    block |طرز نگاہ اس کی دل لے گئی سبھوں کے|
    block |کیا مومن و برہمن کیا گبر اور ترسا|
  block
    block |تم واقف طریق بے طاقتی نہیں ہو|
    block |یاں راہ دو قدم ہے اب دور کا سفر سا|
  block
    block |کچھ بھی معاش ہے یہ کی ان نے ایک چشمک|
    block |جب مدتوں ہمارا جی دیکھنے کو ترسا|
  block
    block |ٹک ترک عشق کریے لاغر بہت ہوئے ہم|
    block |آدھا نہیں رہا ہے اب جسم رنج فرسا|
  block
    block |واعظ کو یہ جلن ہے شاید کہ فربہی سے|
    block |رہتا ہے حوض ہی میں اکثر پڑا مگر سا|
  block
    block |انداز سے ہے پیدا سب کچھ خبر ہے اس کو|
    block |گو میرؔ بے سر و پا ظاہر ہے بے خبر سا|