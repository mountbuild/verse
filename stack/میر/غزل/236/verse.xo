
block |خوش قداں جب سوار ہوتے ہیں|
  block
    block |خوش قداں جب سوار ہوتے ہیں|
    block |سرو و قمری شکار ہوتے ہیں|
  block
    block |تیرے بالوں کے وصف میں میرے|
    block |شعر سب پیچ دار ہوتے ہیں|
  block
    block |آؤ یاد بتاں پہ بھول نہ جاؤ|
    block |یہ تغافل شعار ہوتے ہیں|
  block
    block |دیکھ لیویں گے غیر کو تجھ پاس|
    block |صحبتوں میں بھی یار ہوتے ہیں|
  block
    block |صدقے ہو لیویں ایک دم تیرے|
    block |پھر تو تجھ پر نثار ہوتے ہیں|
  block
    block |تو کرے ہے قرار ملنے کا|
    block |ہم ابھی بے قرار ہوتے ہیں|
  block
    block |ہفت اقلیم ہر گلی ہے کہیں|
    block |دلی سے بھی دیار ہوتے ہیں|
  block
    block |رفتہ رفتہ یہ طفل خوش ظاہر|
    block |فتنۂ روزگار ہوتے ہیں|
  block
    block |اس کے نزدیک کچھ نہیں عزت|
    block |میرؔ جی یوں ہی خوار ہوتے ہیں|