
block |ہم بھی پھرتے ہیں یک حشم لے کر|
  block
    block |ہم بھی پھرتے ہیں یک حشم لے کر|
    block |دستۂ داغ و فوج غم لے کر|
  block
    block |دست کش نالہ پیش رو گریہ|
    block |آہ چلتی ہے یاں علم لے کر|
  block
    block |مرگ اک ماندگی کا وقفہ ہے|
    block |یعنی آگے چلیں گے دم لے کر|
  block
    block |اس کے اوپر کہ دل سے تھا نزدیک|
    block |غم دوری چلے ہیں ہم لے کر|
  block
    block |تیری وضع ستم سے اے بے درد|
    block |ایک عالم گیا الم لے کر|
  block
    block |بارہا صید گہ سے اس کی گئے|
    block |داغ یاس آہوئے حرم لے کر|
  block
    block |ضعف یاں تک کھنچا کہ صورت گر|
    block |رہ گئے ہاتھ میں قلم لے کر|
  block
    block |دل پہ کب اکتفا کرے ہے عشق|
    block |جائے گا جان بھی یہ غم لے کر|
  block
    block |شوق اگر ہے یہی تو اے قاصد|
    block |ہم بھی آتے ہیں اب رقم لے کر|
  block
    block |میرؔ صاحب ہی چوکے اے بد عہد|
    block |ورنہ دینا تھا دل قسم لے کر|