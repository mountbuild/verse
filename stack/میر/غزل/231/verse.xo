
block |بے کسانہ جی گرفتاری سے شیون میں رہا|
  block
    block |بے کسانہ جی گرفتاری سے شیون میں رہا|
    block |اک دل غم خوار رکھتے تھے سو گلشن میں رہا|
  block
    block |پنجۂ گل کی طرح دیوانگی میں ہاتھ کو|
    block |گر نکالا میں گریباں سے تو دامن میں رہا|
  block
    block |شمع ساں جلتے رہے لیکن نہ توڑا یار سے|
    block |رشتۂ الفت تمامی عمر گردن میں رہا|
  block
    block |ڈر سے اس شمشیر زن کے جوہر آئینہ ساں|
    block |سر سے لے کر پاؤں تک میں غرق آہن میں رہا|
  block
    block |ہم نہ کہتے تھے کہ مت دیر و حرم کی راہ چل|
    block |اب یہ دعویٰ حشر تک شیخ و برہمن میں رہا|
  block
    block |درپئے دل ہی رہے اس چہرے کے خال سیاہ|
    block |ڈر ہمیں ان چونٹوں کا روز روشن میں رہا|
  block
    block |آہ کس انداز سے گزرا بیاباں سے کہ میرؔ|
    block |جی ہر اک نخچیر کا اس صید افگن میں رہا|