
block |جو تو ہی صنم ہم سے بے زار ہوگا|
  block
    block |جو تو ہی صنم ہم سے بے زار ہوگا|
    block |تو جینا ہمیں اپنا دشوار ہوگا|
  block
    block |غم ہجر رکھے گا بے تاب دل کو|
    block |ہمیں کڑھتے کڑھتے کچھ آزار ہوگا|
  block
    block |جو افراط الفت ہے ایسا تو عاشق|
    block |کوئی دن میں برسوں کا بیمار ہوگا|
  block
    block |اچٹتی ملاقات کب تک رہے گی|
    block |کبھو تو تہ دل سے بھی یار ہوگا|
  block
    block |تجھے دیکھ کر لگ گیا دل نہ جانا|
    block |کہ اس سنگ دل سے ہمیں پیار ہوگا|
  block
    block |لگا کرنے ہجران سختی سے سختی|
    block |خدا جانے کیا آخر کار ہوگا|
  block
    block |یہی ہوگا کیا ہوگا میرؔ ہی نہ ہوں گے|
    block |جو تو ہوگا بے یار غم خوار ہوگا|