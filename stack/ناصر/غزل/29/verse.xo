
block |اس دل کو ہمکنار کیا ہم نے کیا کیا|
  block
    block |اس دل کو ہمکنار کیا ہم نے کیا کیا|
    block |دشمن کو دوست دار کیا ہم نے کیا کیا|
  block
    block |رہتا یہی ہے دل میں شش و پنج یار سے|
    block |آئینہ کیوں دو چار کیا ہم نے کیا کیا|
  block
    block |مٹھی بھرم کی غنچہ صفت اس چمن میں کھول|
    block |اسرار آشکار کیا ہم نے کیا کیا|
  block
    block |در پردہ دوستی ہوئی ہم اپنے حق میں آہ|
    block |مطرب پسر کو یار کیا ہم نے کیا کیا|
  block
    block |اسلام بھی بہ جبر تھا اے شیخ و برہمن|
    block |کیوں جبر اختیار کیا ہم نے کیا کیا|
  block
    block |تسبیح تو پڑی تھی گلے ایک دوسری|
    block |زنار کو بھی ہار کیا ہم نے کیا کیا|
  block
    block |دل کو دکھا کے چین جبین پری وشاں|
    block |جوں برق بے قرار کیا ہم نے کیا کیا|
  block
    block |کہنے لگا وہ قبر پہ عاشق کی کیوں گزر|
    block |سہواً سر مزار کیا ہم نے کیا کیا|
  block
    block |ہیہات آشنا تھے جو موج بلا کے پیچ|
    block |ان کا نہ انتظار کیا ہم نے کیا کیا|
  block
    block |بحر جہاں سے دیدہ و دانستہ جوں حباب|
    block |با چشم تر گزار کیا ہم نے کیا کیا|
  block
    block |دشت جنوں سے توڑ کے رشتے کو جیب کے|
    block |داماں بھی تار کیا ہم نے کیا کیا|
  block
    block |اس سرو قد کے عشق میں یہ پھل ملا نصیرؔ|
    block |ہر صد آہ وار کیا ہم نے کیا کیا|