
block |خدا کے واسطے چہرے سے ٹک نقاب اٹھا|
  block
    block |خدا کے واسطے چہرے سے ٹک نقاب اٹھا|
    block |یہ درمیان سے اب پردۂ حجاب اٹھا|
  block
    block |یہ کون بادہ پرستی ہے اے بت بد مست|
    block |اٹھا جو بزم سے تیری سو ہو کباب اٹھا|
  block
    block |مطالعے سے ترے بیت ابروؤں کے شوخ|
    block |رکھی ہے شیخ نے اب طاق پر کتاب اٹھا|
  block
    block |بسان نقش قدم جس نے پا تراب کیا|
    block |وہ راہ عشق میں مٹ کر غرض شتاب اٹھا|
  block
    block |بہ چشم تر ہی کوئی دم تو بیٹھ ورنہ عبث|
    block |تو ایک دم کے لیے بحر سے حباب اٹھا|
  block
    block |پیا ہے شیشۂ گردوں سے جس نے اک جرعہ|
    block |مثال جام وہ با دیدۂ پر آب اٹھا|
  block
    block |نصیرؔ شور نہ کر فتنہ ہووے گا برپا|
    block |خدا نخواستہ اب گر وہ مست خواب اٹھا|