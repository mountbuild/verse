
block |نہ کیوں کہ اشک مسلسل ہو رہنما دل کا|
  block
    block |نہ کیوں کہ اشک مسلسل ہو رہنما دل کا|
    block |طریق عشق میں جاری ہے سلسلہ دل کا|
  block
    block |دکھا کے دست حنائی نہ خوں بہا دل کا|
    block |کہ اور رنگ سے لوں گا میں خوں بہا دل کا|
  block
    block |میں طفل اشک کو مژگاں پہ دیکھ حیراں ہوں|
    block |کہ نور دیدہ ہے یا ہے بالکا دل کا|
  block
    block |تو آئنے پہ نہ اپنے کر اے سکندر ناز|
    block |کہ ہم بھی رکھتے ہیں جام جہاں نما دل کا|
  block
    block |بہشت پہنچے ہے زاہد کب اس کی وسعت کو|
    block |عجب روش کا ہے یہ باغ دل کشا دل کا|
  block
    block |بجا ہوں سر بہ گریباں کہ اس کے دامن تک|
    block |نہ پہنچا آہ کبھی دست نارسا دل کا|
  block
    block |ترے خدنگ مژہ سے ہے یک قلم مجروح|
    block |نہ پوچھ اے بت بدکیشں ماجرا دل کا|
  block
    block |لگائی کس بت مے نوش نے ہے تاک اس پر|
    block |سبو بہ دوش ہے ساقی جو آبلہ دل کا|
  block
    block |ہزار بین کہیں کیوں نہ اہل بینائی|
    block |کہ صاف بو قلموں ہے یہ آئنا دل کا|
  block
    block |بہار تجھ کو دکھائیں گے ہم بھی اے گل رو|
    block |کسی روش سے جو غنچہ کبھی کھلا دل کا|
  block
    block |ظہور جلوۂ معبود ہے بہر صورت|
    block |رکھا ہے نام بجا خانۂ خدا دل کا|
  block
    block |رواق چشم میں مت رہ کہ ہے مکان نزول|
    block |ترے تو واسطے یہ قصر ہے بنا دل کا|
  block
    block |قرار و طاقت و صبر و خرد ہوئے سب گم|
    block |تمہاری زلف میں ابتر ہے حال کیا دل کا|
  block
    block |کہیں گے ہم یہ سراسر جو کوئی پوچھے گا|
    block |سواد ہند میں لوٹا ہے قافلہ دل کا|
  block
    block |نہ کیونکہ آہ سے خاطر نشاں ہو اب میری|
    block |کہ تیر یہ نہیں کرتا کبھی خطا دل کا|
  block
    block |ہمارے داغ سے بھونرے کو کیا بھلا نسبت|
    block |کہ وہ رفیق ہے گل کا یہ آشنا دل کا|
  block
    block |لگا نہ دل کو تو اپنے کسی سے دیکھ نصیرؔ|
    block |برا نہ مان کہ اس میں نہیں بھلا دل کا|