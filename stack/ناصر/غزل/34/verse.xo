
block |جو رقیبوں نے کہا تو وہی بد ظن سمجھا|
  block
    block |جو رقیبوں نے کہا تو وہی بد ظن سمجھا|
    block |دوست افسوس نہ سمجھا مجھے دشمن سمجھا|
  block
    block |ناتواں وہ ہوں کہ بستر پہ مجھے دیکھ کے آہ|
    block |تار بستر کوئی سمجھا کوئی سوزن سمجھا|
  block
    block |تیغ قاتل جو محبت سے لگی آ کے گلے|
    block |تاب کو اس کی میں اپنی رگ گردن سمجھا|
  block
    block |اپنے پاجامۂ کمخواب کی ہر بوٹی کو|
    block |شمع رو شب کو چراغ تہہ دامن سمجھا|
  block
    block |سرعت ابلق ایام سے غافل تھا آہ|
    block |دم آخر میں اسے عمر کا توسن سمجھا|
  block
    block |خار صحرا سے چھدی جب کف پا مجنوں کی|
    block |خاک بیزی کو وہ غربال کا روزن سمجھا|
  block
    block |کمر یار کا ازبسکہ جو رہتا ہے خیال|
    block |دل کو میں چینیٔ مو دار کا برتن سمجھا|
  block
    block |گل کو معلوم نہ تھی ہستئ فانی اپنی|
    block |اے نسیم سحری وقت شگفتن سمجھا|
  block
    block |بستر گل سے منقش جو ہوا اس کا بدن|
    block |تن نازک پہ وہ پھلکاری کی چپکن سمجھا|
  block
    block |جیتے جی چاہئے ہے عاقبت کار کی فکر|
    block |فائدہ کیا اگر انساں پس مردن سمجھا|
  block
    block |میرزائی کو نہ فریاد نے چھوڑا تا مرگ|
    block |جیغۂ سر تجھے اے تیشۂ آہن سمجھا|
  block
    block |عکس افگن ہے ترے ساغر صہبا میں یہ زلف|
    block |تو عبث اے بت مے کش اسے ناگن سمجھا|
  block
    block |سایۂ زلف نے اس کے یہ دیا دھوکا رات|
    block |چلنے والوں نے جسے افعی رہزن سمجھا|
  block
    block |چشم نے اپنی طرف سے تو سجھائی تھی نصیرؔ|
    block |دل نہ پر اس ستم ایجاد کی چتون سمجھا|