
block |نہ ذکر آشنا نے قصۂ بیگانہ رکھتے ہیں|
  block
    block |نہ ذکر آشنا نے قصۂ بیگانہ رکھتے ہیں|
    block |حدیث یار رکھتے ہیں یہی افسانہ رکھتے ہیں|
  block
    block |چمن میں سرو قد گر جلوۂ مستانہ رکھتے ہیں|
    block |برنگ طوق قمری ہم خط پیمانہ رکھتے ہیں|
  block
    block |خیال آنکھوں کا تیری جبکہ اے جانانہ رکھتے ہیں|
    block |تو جوں نرگس ہر اک انگشت بر پیمانہ رکھتے ہیں|
  block
    block |نمایاں زلف کے حلقے میں کر ٹک خال عارض کو|
    block |کہ ہیں صیاد جتنے دام میں وہ دانہ رکھتے ہیں|
  block
    block |بجز آئینہ معشوقوں کی کب ہو زلف پردازی|
    block |کہ عکس پنجۂ مژگاں سے دست شانہ رکھتے ہیں|
  block
    block |بجائے حلقۂ کاکل ہیں خال روئے صید افگن|
    block |بہ چشم دام جائے مردمک یاں دانہ رکھتے ہیں|
  block
    block |بسان چوب و نقارا ہیں خار و آبلہ پائی|
    block |بہ وادیٔ جنوں انگیز نوبت خانہ رکھتے ہیں|
  block
    block |نہیں اشک مسلسل یہ گریباں گیر اے ساقی|
    block |گلے میں اپنے عاشق سبحۂ صد دانہ رکھتے ہیں|
  block
    block |صدائے آشنائی مثل ہمدم ہو سو وہ جانے|
    block |کہ مثل بانسری انگشت بر ہر خانہ رکھتے ہیں|
  block
    block |نہ الجھو اس قدر بے وجہ سلجھانے میں زلفوں کے|
    block |دل صد چاک تو ہم بھی برنگ شانہ رکھتے ہیں|
  block
    block |دل اپنا کیوں نہ ہو بحر جہاں میں جوں گہر کالا|
    block |تلاش آب ہے ہم کو نہ فکر دانہ رکھتے ہیں|
  block
    block |نہ کیوں کر بزم میں روشن ہو اپنی شب یہ دل سوزی|
    block |کہ الفت شمع رو سے ہم بھی جوں پروانہ رکھتے ہیں|
  block
    block |بہار آئی ہے اب تو اے جنوں ہو سلسلہ جنباں|
    block |کہ ہم مدت سے قصد رفتن ویرانہ رکھتے ہیں|
  block
    block |نگہ ٹک ابرو و چشم بتاں پر کیجیو زاہد|
    block |کہ یہ محراب مسجد کے تلے مے خانہ رکھتے ہیں|
  block
    block |بٹھائیں سرو و شمشاد اپنے سر پر کیوں نہ قمری کو|
    block |ترے قد کے ہیں بندے وضع آزادانہ رکھتے ہیں|
  block
    block |ٹھکانا کچھ نہ پوچھو ہم سے تم خانہ بدوشوں کا|
    block |جہاں جوں بوئے گل ٹھہرے وہیں کاشانہ رکھتے ہیں|
  block
    block |ہمیں مت چھیڑ کر دیکھو رلاؤ اور جلاؤ تم|
    block |کہ طوفاں چشم میں سینے میں آتش خانہ رکھتے ہیں|
  block
    block |کریں گے بیعت دست سبو پیر مغاں تجھ سے|
    block |کہ شوق شرب مے ہے مشرب رندانہ رکھتے ہیں|
  block
    block |نصیرؔ اب ہم کو کیا ہے قصۂ کونین سے مطلب|
    block |کہ چشم پر فسون یار کا افسانہ رکھتے ہیں|
  block
    block |نصیرؔ اس شوخ سے کہنا کہ پیش چشم حیرت میں|
    block |تصور روز و شب تیرا ہم اے جانانہ رکھتے ہیں|