
block |شمیم زلف معنبر جو روئے یار سے لوں|
  block
    block |شمیم زلف معنبر جو روئے یار سے لوں|
    block |تو پھر خطا ہے مری مشک گر تتار سے لوں|
  block
    block |قدم رکھے مرے سینے پہ آ کے گر وہ نگار|
    block |حنا کا کام میں خون دل فگار سے لوں|
  block
    block |اگر ملے ترے ہاتھوں سے اے جنوں فرصت|
    block |قصاص آبلہ پائی میں نوک خار سے لوں|
  block
    block |مرے حضور یہ لوٹے ہے تیری چھاتی پر|
    block |جو پہنچے ہاتھ تو بدلا گلوں کے ہار سے لوں|
  block
    block |دلا بجے کہیں گھڑیال تا میں گھڑیوں کا|
    block |حساب اس شب ہجر سیاہ کار سے لوں|
  block
    block |عجب ہے سیر کسی دن تو ساتھ باغ میں چل|
    block |کہاں تلک میں قدم عجز و انکسار سے لوں|
  block
    block |پٹاپٹی کا مرے پاس گر نہ ہو خیمہ|
    block |تو یار تیرے لیے ابر نو بہار سے لوں|
  block
    block |جو مے کشی کا ارادہ ہو کچھ ترے دل میں|
    block |چمن میں ساغر گل دست شاخسار سے لوں|
  block
    block |اگر صراحی غنچہ میں ہو نہ بادۂ سرخ|
    block |تو شیشۂ مے خس سرو جوئبار سے لوں|
  block
    block |نہ ہووے مطرب نغمہ سرا تو اس کا کام|
    block |قسم ہے مجھ کو تری عندلیب زار سے لوں|
  block
    block |لگے نہ ہاتھ کوئی گر رباب و چنگ نواز|
    block |تو اپنے دوش پہ رکھ بین کو میں تار سے لوں|
  block
    block |یہ جی میں ہو کہ نہ دیکھے کوئی تو پردے کو|
    block |کنار آب رواں چادر آبشار سے لوں|
  block
    block |بلائیں لینے سے میرے اگر خوشی ہو تری|
    block |بلائیں مہر سے اخلاص سے پیار سے لوں|
  block
    block |گر اس پہ بھی گل عارض کا تو نہ دے بوسہ|
    block |تو پھر میں جبر کروں اپنے اختیار سے لوں|
  block
    block |نصیرؔ مدرسۂ عشق میں مطول کا|
    block |سبق نہ کیونکہ میں زلف دراز یار سے لوں|