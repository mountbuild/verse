
block |طلب میں بوسے کی کیا ہے حجت سوال دیگر جواب دیگر|
  block
    block |طلب میں بوسے کی کیا ہے حجت سوال دیگر جواب دیگر|
    block |سمجھ کے کہہ بات بے مروت سوال دیگر جواب دیگر|
  block
    block |کلام تجھ سے ہے اور اپنا سخن کو ہم تیرے کیونکہ جانیں|
    block |ذرا یہ کھلتی نہیں حقیقت سوال دیگر جواب دیگر|
  block
    block |میں اپنے مطلب کی کہہ رہا ہوں وہ آئنہ رو اک عیب میں ہے|
    block |بھلا ہو ملنے کی خاک صورت سوال دیگر جواب دیگر|
  block
    block |اگر کہوں میں سنوارو زلفیں تو وہ بگڑتے ہیں دے کے گالی|
    block |عجب نصیبوں کی کچھ ہے شامت سوال دیگر جواب دیگر|
  block
    block |مرا تو پیغام وصل کا ہے تمہاری تقریر ہجر کی ہے|
    block |بتاں ہے یہ بھی خدا کی قدرت سوال دیگر جواب دیگر|
  block
    block |کہا جو میں نے کہ دو مرا دل تو بولے ہنس کر کدھر ہے دلی|
    block |کہوں تو کیا اور ان کو رحمت سوال دیگر جواب دیگر|