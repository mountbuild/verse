
block |گو سیہ بخت ہوں پر یار لبھا لیتا ہے|
  block
    block |گو سیہ بخت ہوں پر یار لبھا لیتا ہے|
    block |شکل سایہ کے مجھے ساتھ لگا لیتا ہے|
  block
    block |گو ملاقات نہیں عالم بیداری میں|
    block |خواب میں پر وہ ہمیں ساتھ سلا لیتا ہے|
  block
    block |اشک کو ٹک بن مژگاں میں ٹھہرنے دے دلا|
    block |یہ ترا دیکھ تو ہاں دیکھ تو کیا لیتا ہے|
  block
    block |راہیٔ ملک عدم سے نہ کر اتنی کاوش|
    block |دم مسافر یہ تہ نخل ذرا لیتا ہے|
  block
    block |شیشۂ دل میں مرے تیرے خیال خط سے|
    block |آ گیا بال ہے تو مول اسے کیا لیتا ہے|
  block
    block |یہ مثل اے بت مے نوش سنی ہے کہ نہیں|
    block |لے ہے برتن جو کوئی اس کو بجا لیتا ہے|
  block
    block |تو وہ ہے نام خدا اے بت کافر کہ ترے|
    block |زاہد گوشہ نشیں بھی قدم آ لیتا ہے|
  block
    block |دل پہ تلوار سی کچھ لگتی ہے جب غیر کو تو|
    block |پاس ابرو کے اشارے سے بلا لیتا ہے|
  block
    block |کیوں نہ پھولے دل صد چاک ہمارا یارو|
    block |گل سمجھ کر وہ اسے سر پہ چڑھا لیتا ہے|
  block
    block |موج دریا تو کب اٹکھیلی سے یوں چلتی ہے|
    block |پر تری کبک دری چال اڑا لیتا ہے|
  block
    block |زلف مشکیں کو نہ چھیڑ اس کی دلا مان کہا|
    block |اپنے کیوں سر پہ بلا اہل خطا لیتا ہے|
  block
    block |ہوک سی اٹھتی ہے کچھ دل میں مرے آہ نصیرؔ|
    block |جب وہ پہلو میں رقیبوں کو بٹھا لیتا ہے|