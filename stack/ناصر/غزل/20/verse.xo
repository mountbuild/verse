
block |نہ دکھائیو ہجر کا درد و الم تجھے دیتا ہوں چرخ خدا کی قسم|
  block
    block |نہ دکھائیو ہجر کا درد و الم تجھے دیتا ہوں چرخ خدا کی قسم|
    block |مرے یار کو مجھ سے نہ کیجو جدا تجھے سرور ہر دوسرا کی قسم|
  block
    block |وہ صنم کئی دن سے ہے مجھ سے خفا نہیں آتا ادھر کو خدا کی قسم|
    block |دل مشفق من اسے کھینچ تو لا تجھے جذبۂ کاہ ربا کی قسم|
  block
    block |یہی چاہے ہے جی کہ گلے سے لگو ذرا میرے دہن سے دہن تو ملو|
    block |نہیں غرفے سے آن کے جھانک تو لو تمہیں اپنی ہے شرم و حیا کی قسم|
  block
    block |کبھی شب کو اکیلا جو پاؤں تجھے تو گلے سے پھر اپنے لگاؤں تجھے|
    block |کبھی چھاتی پہ اپنی سلاؤں تجھے مجھے عشق کے جور و جفا کی قسم|
  block
    block |ترے اٹھتے ہی پہلو میں درد اٹھا ترے جاتے ہی دم یہ عدم کو چلا|
    block |مجھے چھوڑ کے آہ تو گھر کو نہ جا تجھے اپنے ہی فندق پا کی قسم|
  block
    block |مجھے بہر خدا کہیں اس سے چھڑا ترے ہجر کی شب ہے یہ کالی بلا|
    block |نہیں جھوٹ میں کہتا کچھ اس میں ذرا مجھے تیری ہی زلف دوتا کی قسم|
  block
    block |اجی دیکھو تو کیسی اٹھی ہے گھٹا یہی عیش کا دن ہے اڑا لے مزا|
    block |کرو بادہ کشی مرے ماہ لقا تمہیں دیتا ہوں ابر و ہوا کی قسم|
  block
    block |اجی جاتی ہے آج تو وصل کی شب نہیں کیوں ہے ملایا لبوں سے یہ لب|
    block |مجھے اب تو اڑانے دے عیش تو اب تجھے اپنے ہے مہر و وفا کی قسم|
  block
    block |لگے تیری بلا مجھے آفت جاں کبھو پھر بھی یہ کہہ کے کھلائے گا پاں|
    block |مرے سر کی قسم مری جاں کی قسم مرے غمزہ و ناز و ادا کی قسم|
  block
    block |مریں غیر پہ آپ میں تم پہ مروں مجھے کیا ہے غرض کہو کیوں میں جلوں|
    block |یہی جی میں ہے تم سے نہ بات کروں مجھے اپنی اس آہ رسا کی قسم|
  block
    block |کسے دیکھوں کہو لگوں کس کے گلے شب وصل میں مجھ سے جو تو یہ کہے|
    block |کہ یہ بادۂ سرخ تو پی لے تجھے مرے ہاتھوں کے رنگ حنا کی قسم|
  block
    block |کہاں جاتا ہے منہ کو چھپائے ہوئے ترے ہجر میں جاتے ہیں ہم تو مرے|
    block |کبھی مڑ کے ادھر کو بھی دیکھ تو لے تجھے حضرت شیر خدا کی قسم|
  block
    block |سنو سیری نہ ہو مجھے کھاؤ اجی مجھے پیٹو جو مجھ کو گراؤ اجی|
    block |مرے گھر سے نہ آج تو جاؤ اجی تمہیں میری ہی شب کی بکا کی قسم|
  block
    block |مرے بچھڑے کو مجھ سے ملاؤ کوئی مرے روٹھے کو لا کے مناؤ کوئی|
    block |ارے یارو تم اس کو بلاؤ کوئی تمہیں خالق ارض و سما کی قسم|