
block |اک قافلہ ہے بن ترے ہمراہ سفر میں|
  block
    block |اک قافلہ ہے بن ترے ہمراہ سفر میں|
    block |اشک آنکھ میں ہے دل میں ہے داغ آہ جگر میں|
  block
    block |آرام مجھے بن ترے اک پل نہیں گھر میں|
    block |جوں مردمک دیدہ ہوں دن رات سفر میں|
  block
    block |پھرتا ہے وہ گل پوش مرے دیدۂ تر میں|
    block |ہے شعلۂ جوالہ کی تصویر بھنور میں|
  block
    block |سوراخ یہاں صورت فوارہ ہیں سر میں|
    block |دکھلاؤں تماشا جو مجھے چھوڑ دے گھر میں|
  block
    block |رشک آئے نہ کیوں مجھ کو کہ تو دیکھ زر و سیم|
    block |رکھتا ہے قدم پلۂ خورشید و قمر میں|
  block
    block |میں ان در شہوار کے اشکوں سے ادھر آ|
    block |تولوں گا بٹھا کر تجھے حیران نظر میں|
  block
    block |آ دیکھ نہ ہنس ہنس کے رلا مجھ کو ستم گر|
    block |اک نوح کا طوفاں ہے مرے دیدۂ تر میں|
  block
    block |عکس لب پاں خوردہ سے دنداں ہیں ترے سرخ|
    block |یا آتش یاقوت ہے یہ آب گہر میں|
  block
    block |باز آؤ شکار افگنی سے ہاتھ اٹھاؤ|
    block |بھالے کو میاں کس لیے رکھتے ہو کمر میں|
  block
    block |رہتی ہے بہم زلف بنا گوش سے تیرے|
    block |کچھ فرق نہیں ہے سر مو شام و سحر میں|
  block
    block |ہے اس میں رقم حال سیہ بختی عاشق|
    block |یہ نامہ کوئی باندھ دو اب زاغ کے پر میں|
  block
    block |یہ بھی کوئی انصاف ہے اے خانہ خراب آہ|
    block |اوروں کو تو لے جائے ہے تو دن دیئے گھر میں|
  block
    block |اور ہم جو ہیں سو دیکھنے کو بھی ترے ترسیں|
    block |دیوار میں رخنہ ہے نہ سوراخ ہے در میں|
  block
    block |کس وجہ نصیرؔ اس لب شیریں پہ نہ ہو خال|
    block |ہوتا وطن مور تو ہے تنگ شکر میں|