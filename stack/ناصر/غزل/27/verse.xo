
block |میری تربت پر چڑھانے ڈھونڈتا ہے کس کے پھول|
  block
    block |میری تربت پر چڑھانے ڈھونڈتا ہے کس کے پھول|
    block |تیری آنکھوں کا ہوں کشتہ رکھ دے دو نرگس کے پھول|
  block
    block |ایک دن ہو جاؤں گا تیرے گلے کا ہار میں|
    block |سونگھنے کو مت لیا کر ہاتھ میں جس تس کے پھول|
  block
    block |بستر گل پر جو تو نے کروٹیں لیں رات کو|
    block |عطر آگیں ہو گئے اے گل بدن سب پس کے پھول|
  block
    block |وصل مہوش کا دلا مژدہ ہمیں دے ہے چراغ|
    block |جھڑتے ہیں ہر دم شب ہجراں میں منہ سے اس کے پھول|
  block
    block |کچھ خبر بھی ہے تجھے چل فاتحہ کے واسطے|
    block |آج ہیں اے شوخ تیرے عاشق مفلس کے پھول|
  block
    block |اور ہی کچھ رنگ ہے سینے کے داغوں کا مرے|
    block |اس روش کے ہیں کہاں تیرے سپر پر مس کے پھول|
  block
    block |تو ہے وہ جو مہر و مہ شام و سحر تجھ پر سے وار|
    block |سیم و زر کے پھینکتے ہیں بیچ میں مجلس کے پھول|
  block
    block |کیا نوا سنجی کریں اے ہم صفیران چمن|
    block |آ گئی فصل خزاں گلشن سے سارے کھسکے پھول|
  block
    block |ہیں مہ و خورشید جو شام و سحر تجھ پر سے وار|
    block |سیم و زر کے پھینکتے ہیں بیچ میں مجلس کے پھول|
  block
    block |کس نے سکھلائی ہے تجھ کو یہ روش رفتار کی|
    block |مٹ گئے قالیں کے جو تیرے قدم سے گھس کے پھول|
  block
    block |پھلجھڑی سے کم نہیں مژگان اشک افشاں تری|
    block |موتیا کے دیکھنا جھڑتے ہیں منہ سے اس کے پھول|
  block
    block |رنگ خوب و زشت میں کیوں فرق سمجھے ہے نصیرؔ|
    block |خار بھی تو ہے اسی کا ہیں بنائے جس کے پھول|