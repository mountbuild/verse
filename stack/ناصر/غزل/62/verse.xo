
block |خال رخ اس نے دکھایا نہ دوبارا اپنا|
  block
    block |خال رخ اس نے دکھایا نہ دوبارا اپنا|
    block |چندے اک اور ہے گردش میں ستارا اپنا|
  block
    block |دل و دین و خرد و صبر کجا کو آرام|
    block |گھر لٹا ہم نے دیا عشق میں سارا اپنا|
  block
    block |بولی صیاد سے بلبل کہ نہ کر گل سے جدا|
    block |تختۂ باغ ہے یہ تخت ہزارا اپنا|
  block
    block |سیر کی ہم نے جو کل محفل خاموشاں کی|
    block |نہ تو بیگانہ ہی بولا نہ پکارا اپنا|
  block
    block |مثل نے ہم نے تو فریاد بہت کی لیکن|
    block |کوئی ہمدم نہ ہوا آہ ہمارا اپنا|
  block
    block |دل ہوا چاہ ذقن ہی میں غریق رحمت|
    block |اس میں غواص نظر گرچہ اتارا اپنا|
  block
    block |کھل گیا عقدۂ ہستی و عدم مثل حباب|
    block |لب دریا پہ ہوا جب کہ گزارا اپنا|
  block
    block |پیرہن اس کو ہوا خلعت شاہی کہ نصیرؔ|
    block |جس نے یہ پیرہن خاک اتارا اپنا|