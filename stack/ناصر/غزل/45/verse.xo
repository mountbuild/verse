
block |شب جو رخ پر خال سے وہ برقعہ کو اتارے سوتے ہیں|
  block
    block |شب جو رخ پر خال سے وہ برقعہ کو اتارے سوتے ہیں|
    block |چشم قمر لگتی ہی نہیں کیا بلکہ نہ تارے سوتے ہیں|
  block
    block |بند کیے آنکھیں وہ اپنی نشے کے مارے سوتے ہیں|
    block |وقت یہی ہے گھات کا اے دل دیکھ چکارے سوتے ہیں|
  block
    block |ہجر میں تیرے شمس و قمر کی آنکھ لگے کیا لیل و نہار|
    block |چرخ کے کب گہوارے میں یہ عشق کے مارے سوتے ہیں|
  block
    block |آیا تھا وہ ماہ جبیں اقرار پہ آدھی رات کو آہ|
    block |یارو کیوں کر جاگتے رہیے بخت ہمارے سوتے ہیں|
  block
    block |فرصت پا کر ہاتھ لگایا پاؤں کو ان کے جب میں نے|
    block |کہنے لگے چل دور سرک مت ہاتھ لگا رے سوتے ہیں|
  block
    block |بستر گل کی بالش پر کی ان کو نہیں کچھ حاجت ہے|
    block |سر کو ترے زانو پر رکھ جو شب کو پیارے سوتے ہیں|
  block
    block |کیا جانے اس خواب عدم میں لذت ہے جو اہل قبور|
    block |اپنے اپنے گھر میں ہاں یوں پاؤں پسارے سوتے ہیں|
  block
    block |اک مدت میں پھرتے پھرتے منہ سے سنی درباں کے یہ بات|
    block |شکر خدا کا اپنے وہ گھر میں آج تو پیارے سوتے ہیں|
  block
    block |چوری سے ہم شب کو پہنچے پاؤں تلک جوں دزد حنا|
    block |لیکن چوکیدار کئی نزدیک تمہارے سوتے ہیں|
  block
    block |اس کے قریب چشم کہاں ہے خال دلا ٹک غور سے دیکھ|
    block |کیفیت سے مست پڑے دریا کے کنارے سوتے ہیں|
  block
    block |وہ تو کبھی بیداری میں جز خواب نہیں ملتے یارو|
    block |کوئی ہمیں ہرگز نہ اٹھانا ہجر کے مارے سوتے ہیں|
  block
    block |مانگ میں تیری کیوں نہ کریں عشاق کے دل آرام بھلا|
    block |ہیں یہ مسافر رستے میں منزل کے مارے سوتے ہیں|
  block
    block |چشم ملاقات ان سے رکھیے تو ہی بتا کس وجہ نصیرؔ|
    block |غیر کی جانب ابرو سے وہ کر کے اشارے سوتے ہیں|