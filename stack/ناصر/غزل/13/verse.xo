
block |دل جلوہ گاہ صورت جانانہ ہو گیا|
  block
    block |دل جلوہ گاہ صورت جانانہ ہو گیا|
    block |شیشہ یہ ایک دم میں پری خانہ ہو گیا|
  block
    block |شب کیوں کہ سلطنت نہ کرے تاج زر سے شمع|
    block |رشک پر ہما پر پروانہ ہو گیا|
  block
    block |کیفیتوں سے گردش چشم بتاں کی دل|
    block |شیشہ کبھی بنا کبھی پیمانہ ہو گیا|
  block
    block |طغیانی سرشک سے اپنی بھی بعد قیس|
    block |دریا کا پاٹ دامن ویرانہ ہو گیا|
  block
    block |زنجیر کیوں نہ اس کی قدم بوس ہو بھلا|
    block |جو کوئی تیرے عشق میں دیوانہ ہو گیا|
  block
    block |یاں تک کیا ہے شہرۂ آفاق عشق نے|
    block |قصہ مرا بھی خلق میں افسانہ ہو گیا|
  block
    block |کیا روئیے خرابیٔ اقلیم دل کو دیکھ|
    block |آنکھوں کے دیکھتے ہی تو کیا کیا نہ ہو گیا|
  block
    block |ساقی کدھر پھرے ہے تو تنہا برنگ جام|
    block |تجھ بن خراب ان دنوں مے خانہ ہو گیا|
  block
    block |آنکھوں سے تجھ کو یاد میں کرتا ہوں روز و شب|
    block |بے دید مجھ سے کس لیے بیگانہ ہو گیا|
    block |باور نہیں تو اشک مسلسل کو دیکھ لے|
    block |دست مژہ میں سبحۂ صد دانہ ہو گیا|
  block
    block |کہتے ہیں اس کے سلسلۂ زلف میں نصیرؔ|
    block |دل بھی مرید اب صفت شانہ ہو گیا|