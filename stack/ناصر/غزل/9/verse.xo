
block |لیا نہ ہاتھ سے جس نے سلام عاشق کا|
  block
    block |لیا نہ ہاتھ سے جس نے سلام عاشق کا|
    block |وہ کان دھر کے سنے کیا پیام عاشق کا|
  block
    block |قصور شیخ ہے فردوس و حور کی خواہش|
    block |تری گلی میں ہے پیارے مقام عاشق کا|
  block
    block |غرور حسن نہ کر جذبۂ زلیخا دیکھ|
    block |کیا ہے عشق نے یوسف غلام عاشق کا|
  block
    block |ترے ہی نام کی سمرن ہے مجھ کو اور تسبیح|
    block |تو ہی ہے ورد ہر اک صبح و شام عاشق کا|
  block
    block |وفور عشق کو عاشق ہی جانتا ہے نصیرؔ|
    block |ہر اک سمجھ نہیں سکتا کلام عاشق کا|