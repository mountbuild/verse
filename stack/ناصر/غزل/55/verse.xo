
block |جدا نہیں ہے ہر اک موج دیکھ آب کے بیچ|
  block
    block |جدا نہیں ہے ہر اک موج دیکھ آب کے بیچ|
    block |حباب بحر میں ہے بحر ہے حباب کے بیچ|
  block
    block |لگا ہے جس سے مرے دل میں عشق کا کانٹا|
    block |ہوں مثل ماہیٔ بے تاب پیچ و تاب کے بیچ|
  block
    block |کسو کے دل کی عمارت کا فکر کر منعم|
    block |بنا نہ گھر کو تو اس خانۂ خراب کے بیچ|
  block
    block |ہر ایک چلنے کو یاں مستعد ہے شاہ سوار|
    block |زمیں پہ پاؤں ہے اک دوسرا رکاب کے بیچ|
  block
    block |برنگ شمع چھپے حسن جلوہ گر کیوں کر|
    block |ہزار اس کو رکھیں برقع و نقاب کے بیچ|
  block
    block |نصیرؔ آنکھوں میں اپنی لگے ہے یوں دو جہاں|
    block |خیال دیکھتے ہی جیسے شب کو خواب کے بیچ|