
block |جگر کا جوں شمع کاش یارب ہو داغ روشن مراد حاصل|
  block
    block |جگر کا جوں شمع کاش یارب ہو داغ روشن مراد حاصل|
    block |کہ دل کو لو لگ رہی یہی ہے چراغ روشن مراد حاصل|
  block
    block |مدام کیفیت اپنے دل میں مئے محبت کے نشے کی ہے|
    block |کہ ساقی اس آفتاب سے ہے دماغ روشن مراد حاصل|
  block
    block |اسیر کنج قفس تو ہو تم یہ عندلیبو سدا یہ بولو|
    block |شتاب یارب چراغ گل سے ہو باغ روشن مراد حاصل|
  block
    block |لگے نہ کیوں آگ تیرے سر سے کہ عشق میں میں نے پاؤں رکھا|
    block |بجا ہے اے شمع تجھ کو کہنا دماغ روشن مراد حاصل|
  block
    block |جو یار آتا ہے میرے گھر میں تو جلد خانہ خراب اڑ جا|
    block |جہاں میں تیرا شگوں یہ سب پر ہے زاغ روشن مراد حاصل|
  block
    block |پھرے ہے اے چرخ تو تو باندھے شکم پہ خورشید کا یہ گردہ|
    block |کہے نہ کیوں کر کہ گرسنہ ہو چراغ روشن مراد حاصل|
  block
    block |جہاں میں کیا ڈھونڈھتا پھرے ہے سراغ یاران رفتگاں کا|
    block |نصیرؔ ہے چشم نقش پا سے سراغ روشن مراد حاصل|