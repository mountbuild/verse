
block |بے مہر و وفا ہے وہ دل آرام ہمارا|
  block
    block |بے مہر و وفا ہے وہ دل آرام ہمارا|
    block |کیا جانے کیا ہووے گا انجام ہمارا|
  block
    block |کیا قہر ہے اوروں سے وہ ملتا پھرے ظالم|
    block |اور مفت میں اب نام ہے بد نام ہمارا|
  block
    block |اے آب دم تیغ ستم کیش بجھا پیاس|
    block |ہوتا ہے تری چاہ میں اب کام ہمارا|
  block
    block |لبریز کر اس دور میں اے ساقیٔ کم ظرف|
    block |مت رکھ مئے گلگوں سے تہی جام ہمارا|
  block
    block |کس طرح نکل بھاگوں میں اب آنکھ بچا کر|
    block |صد چشم سے یاں ہے نگراں دام ہمارا|
  block
    block |یہ زلف و رخ یار ہے اے شیخ و برہمن|
    block |باللہ یہاں کفر اور اسلام ہمارا|
  block
    block |بیعت کا ارادہ ہے ترے سلسلے میں جوں|
    block |شانہ ہے اب اے زلف سیہ فام ہمارا|
  block
    block |اس شوخ تلک کوئی نہ پہنچا سکا ہمدم|
    block |جز حقہ یہاں بوسہ بہ پیغام ہمارا|
  block
    block |کیا کہئے کس انداز سے شرمائے ہے وہ شوخ|
    block |تقریباً اگر لے ہے کوئی نام ہمارا|
  block
    block |صیاد سے کہتے تھے کہ بے بال و پری میں|
    block |آزاد نہ کر بد ہے کچھ انجام ہمارا|
  block
    block |پرواز کی طاقت نہیں یاں تا سر دیوار|
    block |کیوں کر ہو پہنچنا بہ لب بام ہمارا|
  block
    block |اس عشق میں جیتے نہیں بچنے کے نصیرؔ آہ|
    block |ہو جائے گا اک روز یوں ہی کام ہمارا|