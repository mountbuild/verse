
block |واں کمر باندھے ہیں مژگاں قتل پر دونوں طرف|
  block
    block |واں کمر باندھے ہیں مژگاں قتل پر دونوں طرف|
    block |یاں صف عشاق ہیں زیر و زبر دونوں طرف|
  block
    block |زلف کا سربستہ کوچہ مانگ کا رستہ ہے تنگ|
    block |دل تری شامت ہے مت جا بے خطر دونوں طرف|
  block
    block |دیر و کعبہ میں تفاوت خلق کے نزدیک ہے|
    block |شاہد معنی کا ہر صورت ہے گھر دونوں طرف|
  block
    block |ہے وہ دریا میں نہاتا میں ہوں غرق آب شرم|
    block |کچھ عجب اک ماجرا ہے طرفہ تر دونوں طرف|
  block
    block |عشق وہ ہے جس کے ہاتھوں قمری و بلبل کے آہ|
    block |زیر سرو و گل پڑے ہیں بال و پر دونوں طرف|
  block
    block |چشم میں کیا نور ہے دل میں بھی اس کا ہے ظہور|
    block |ظاہر و باطن وہی ہے جلوہ گر دونوں طرف|
  block
    block |آمد و شد میں ہے دیکھی سیر بستی و عدم|
    block |ہم کو اس مہماں سرا میں ہے سفر دونوں طرف|
  block
    block |شمع کچھ جلتی نہیں پروانہ بھی دیتا ہے جی|
    block |سوزش الفت سے ہے جی کا ضرر دونوں طرف|
  block
    block |پنجۂ مژگاں پہ رکھوں کیوں نہ میں دل اور جگر|
    block |نذر کو لایا ہوں تیری کر نظر دونوں طرف|
  block
    block |دل میں گر آتا ہے تو آ جان من آنکھوں کی راہ|
    block |اس مکان دل کشا کے ہیں یہ در دونوں طرف|
  block
    block |کچھ حباب و بحر میں مت فرق سمجھو اے نصیرؔ|
    block |دیکھو ٹک چشم حقیقت کھول کر دونوں طرف|