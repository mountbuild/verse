
block |لگا جب عکس ابرو دیکھنے دل دار پانی میں|
  block
    block |لگا جب عکس ابرو دیکھنے دل دار پانی میں|
    block |بہم ہر موج سے چلنے لگی تلوار پانی میں|
  block
    block |نہانا مت تو اے رشک پری زنہار پانی میں|
    block |حباب ایسا نہ ہو شیشہ بنے اک بار پانی میں|
  block
    block |سنا اے بحر خوبی تیری اٹھکھیلی سے چلنے کی|
    block |اڑائی رفتہ رفتہ موج نے رفتار پانی میں|
  block
    block |جھلک اس تیرے کفش پشت ماہی کی اگر دیکھے|
    block |کرے قالب تہی ماہی بھی پھر لاچار پانی میں|
  block
    block |نہیں لخت جگر یہ چشم میں پھرتے کہ مردم نے|
    block |چراغ اب کر کے روشن چھوڑے ہیں دو چار پانی میں|
  block
    block |لب دریا پہ دیکھ آ کر تماشا آج ہولی کا|
    block |بھنور کالے کے دف باجے ہے موج اے یار پانی میں|
  block
    block |کہوں کیا ساتھ غیروں کے تو اس بے دید نے ہمدم|
    block |نہانے کے لیے ہرگز نہ کی تکرار پانی میں|
  block
    block |کہا میں نے جو اتنا رکھ قدم اس دیدۂ تر پر|
    block |لگا کہنے کہ آتی ہے مری پیزار پانی میں|
  block
    block |نصیرؔ آساں نہیں یہ بات پانی سخت مشکل ہے|
    block |اٹھائی ریختے کی تو نے کیا دیوار پانی میں|