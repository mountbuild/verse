
block |ہو چکی باغ میں بہار افسوس|
  block
    block |ہو چکی باغ میں بہار افسوس|
    block |آہ اے بلبلو ہزار افسوس|
  block
    block |قافلہ عمر کا ہے پا بہ رکاب|
    block |زیست کا کیا ہے اعتبار افسوس|
  block
    block |مری راتوں کو دیکھ سوختگی|
    block |نہ کیا ایک دن بھی یار افسوس|
  block
    block |شب سے پروانے کی لگن میں شمع|
    block |صبح تک روئی زار زار افسوس|
  block
    block |سخت بے تابی سے کٹی کل رات|
    block |آج بھی دل ہے بے قرار افسوس|
  block
    block |خال و خط کو سمجھ کے دانہ و دام|
    block |مرغ دل ہو گیا شکار افسوس|
  block
    block |آہ دست جنوں سے اے ناصح|
    block |ہے گریبان تار تار افسوس|
  block
    block |جان ہونٹوں پہ آ گئی ہم دم|
    block |لیکن اب تک پھرا نہ یار افسوس|
  block
    block |عمر غفلت میں کٹ گئی ہے نصیرؔ|
    block |آہ افسوس صد ہزار افسوس|