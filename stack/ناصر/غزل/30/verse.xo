
block |سرزمین زلف میں کیا دل ٹھکانے لگ گیا|
  block
    block |سرزمین زلف میں کیا دل ٹھکانے لگ گیا|
    block |اک مسافر تھا سر منزل ٹھکانے لگ گیا|
  block
    block |گلشن ہستی نہیں جائے شگفتن اے صبا|
    block |دیکھ جو غنچہ گیا یاں کھل ٹھکانے لگ گیا|
  block
    block |آبرو رکھ لی خدا نے اس کی ہم چشموں میں آہ|
    block |تیغ ابرو کا تری گھائل ٹھکانے لگ گیا|
  block
    block |فرصت یک دم پہ پھولا تھا حباب آب جو|
    block |تھا جو نقش صفحۂ باطل ٹھکانے لگ گیا|
  block
    block |جان شیریں دی ترے عاشق نے بھی جوں کوہ کن|
    block |سر سے اپنے مار کر اک سل ٹھکانے لگ گیا|
  block
    block |رکھ قدم ہشیار ہو کر عشق کی منزل میں آہ|
    block |جو ہوا اس راہ میں غافل ٹھکانے لگ گیا|
  block
    block |چھاؤں میں نخل مژہ کی لوٹتا ہے طفل اشک|
    block |خاک میں یا رفتہ رفتہ مل ٹھکانے لگ گیا|
  block
    block |آشنا کوئی نہ دیکھا غرق بحر عشق کا|
    block |ایک دم میں جو تہ ساحل ٹھکانے لگ گیا|
  block
    block |بے کلی کیوں کر نہ ہووے اس کی فرقت میں نصیرؔ|
    block |عشق میں اس گل بدن کے دل ٹھکانے لگ گیا|