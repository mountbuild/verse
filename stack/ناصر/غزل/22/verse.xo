
block |جو عین وصل میں آرام سے نہیں واقف|
  block
    block |جو عین وصل میں آرام سے نہیں واقف|
    block |وہ مطلب دل خود کام سے نہیں واقف|
  block
    block |ہنسا چمن میں جو دل دیکھ صورت صیاد|
    block |یہ مرغ دانے سے اور دام سے نہیں واقف|
  block
    block |تمام شہر میں جس کے لیے ہوئے بد نام|
    block |وہ اب تلک بھی مرے نام سے نہیں واقف|
  block
    block |ہر ایک عشق کے کب قاعدے سے محرم ہے|
    block |ہنوز شیخ الف لام سے نہیں واقف|
  block
    block |ہزار حیف یہاں چھت سے لگ گئیں آنکھیں|
    block |وہاں وہ شوخ لب بام سے نہیں واقف|
  block
    block |دلا عبث طلب بوسہ ہے تجھے اس سے|
    block |وہ لعل لب کہ لب جام سے نہیں واقف|
  block
    block |سجی ہے لیک اسے زر کلاہ گزری کی|
    block |فقیر اطلس و پیلام سے نہیں واقف|
  block
    block |تپش سے دل کی خبر ہووے ہے یہاں معلوم|
    block |میں طرز نامہ و پیغام سے نہیں واقف|
  block
    block |نہ خوش وصال میں ہو رکھ تو یاد ہجر نصیرؔ|
    block |مگر تو گردش ایام سے نہیں واقف|