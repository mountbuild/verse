
block |یارو نہیں اتنا مجھے قاتل نے ستایا|
  block
    block |یارو نہیں اتنا مجھے قاتل نے ستایا|
    block |جتنا کہ مرے دشمن جاں دل نے ستایا|
  block
    block |کچھ سرزنش کار کا شاکی وہ نہیں ہے|
    block |مجنوں کو تو ہے صاحب محمل نے ستایا|
  block
    block |غنچہ کہوں یا درج گہر تیرے دہن کو|
    block |کھلنا نہیں اس عقدۂ مشکل نے ستایا|
  block
    block |آرام سے سویا نہ کمر کا تری کشتہ|
    block |مرقد میں بھی موران تہہ گل نے ستایا|
  block
    block |اس کا مجھے شب یاد دلایا رخ پر نور|
    block |شکل اپنی دکھا کر مہ کامل نے ستایا|
  block
    block |میرا دل سودا زدہ کرتا نہ کبھی غل|
    block |اس کاکل پیچاں کے سلاسل نے ستایا|
  block
    block |افیوں کی کسی روز میں کھا جاؤں گا گولی|
    block |بے وجہ رخ یار کے گر تل نے ستایا|
  block
    block |جب بوسہ میں مانگوں ہوں تو کیا کہتے ہو منہ پھیر|
    block |ایسا تو کسی بھی نہیں سائل نے ستایا|
  block
    block |ہر جا متجلی ہے وہ بے پردہ ولیکن|
    block |غفلت کے مجھے پردۂ حائل نے ستایا|
  block
    block |تھا ایک تو صیاد گرفتار قفس میں|
    block |اور دوسرے آواز عنادل نے ستایا|
  block
    block |اے ہم سفراں پیش روی کی نہیں طاقت|
    block |کیا کیجے ہمیں دورئ منزل نے ستایا|
  block
    block |پہلو میں نصیرؔ آہ نہیں ہے دل مضطر|
    block |اس شعر غم آلودۂ بے دل نے ستایا|