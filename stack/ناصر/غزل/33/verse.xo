
block |دل میں ہے کیا جانئے کس کا خیال نقش پا|
  block
    block |دل میں ہے کیا جانئے کس کا خیال نقش پا|
    block |لگ گئیں آنکھیں زمیں سے جو مثال نقش پا|
  block
    block |طاقت اٹھنے کی نہیں ہے تن میں ضعف عشق سے|
    block |حال اپنا ان دنوں ہے حسب حال نقش پا|
  block
    block |صفحۂ صحرا میں ہے خار مغیلاں جوں الف|
    block |خوب اے مجنوں تری آئی ہے فال نقش پا|
  block
    block |یک قلم اے گل بدن رشک گل قالیں ہے دیکھ|
    block |فرش خاکستر ہے تیرا یہ نہال نقش پا|
  block
    block |در فشانی سے تری رہتا ہے ہم چشم صدف|
    block |تھا یہی اے چشم تر تجھ سے سوال نقش پا|
  block
    block |ٹکٹکی یاں تک بندھی ہے گی کہ خال مردمک|
    block |بن گیا اس شوخ کا ہر وجہ خال نقش پا|
  block
    block |سوجھتا ہے ہاتھ سے اس ناتوانی کے نصیرؔ|
    block |رفتہ رفتہ ہوں گے اک دن پائمال نقش پا|