
block |سدا ہے اس آہ و چشم تر سے فلک پہ بجلی زمیں پہ باراں|
  block
    block |سدا ہے اس آہ و چشم تر سے فلک پہ بجلی زمیں پہ باراں|
    block |نکل کے دیکھو تم اپنے گھر سے فلک پہ بجلی زمیں پہ باراں|
  block
    block |وہ شعلہ رو ہے سوار توسن اور اس کا توسن عرق فشاں ہے|
    block |عجب ہے اک سیر دوپہر سے فلک پہ بجلی زمیں پہ باراں|
  block
    block |ہنسے ہے کوٹھے پہ میرا یوسف میں زیر دیوار رو رہا ہوں|
    block |عزیزو دیکھو مری نظر سے فلک پہ بجلی زمیں پہ باراں|
  block
    block |پتنگ کیوں کر نہ ہووے حیراں کہ شمع شب کو دکھا رہی ہے|
    block |بہ چشم گریاں و تاج زر سے فلک پہ بجلی زمیں پہ باراں|
  block
    block |نہا کے افشاں چنو جبیں پر نچوڑو بالوں کو بعد اس کے|
    block |دکھاؤ عاشق کو اس ہنر سے فلک پہ بجلی زمیں پہ باراں|
  block
    block |کہاں ہے جوں شعلہ شاخ پر گل کدھر ہے فصل بہار شبنم|
    block |ترے ہے اعجاز طرفہ تر سے فلک پہ بجلی زمیں پہ باراں|
  block
    block |کرو نہ دریا پہ مے کشی تم ادھر کو آؤ تو میں دکھاؤں|
    block |سرشک ہر نالہ و جگر سے فلک پہ بجلی زمیں پہ باراں|
  block
    block |کدھر کو جاؤں نکل کے یارب کہ گرم و سرد زمانہ مجھ کو|
    block |دکھائے ہے شام تک سحر سے فلک پہ بجلی زمیں پہ باراں|
  block
    block |وہ تیغ کھینچے ہوئے ہے سر پر میں سر جھکائے ہوں اشک ریزاں|
    block |دکھاؤں اے دل تجھے کدھر سے فلک پہ بجلی زمیں پہ باراں|
  block
    block |غضب سے چیں بر جبیں دکھائے بدن سے ٹپکے بھی ہے پسینہ|
    block |عیاں ہے یارو نئے ہنر سے فلک پہ بجلی زمیں پہ باراں|
  block
    block |نصیرؔ لکھی ہے کیا غزل یہ کہ دل تڑپتا ہے سن کے جس کو|
    block |بندھے ہے یوں کب کسی بشر سے فلک پہ بجلی زمیں پہ باراں|