
block |خال مشاطہ بنا کاجل کا چشم یار پر|
  block
    block |خال مشاطہ بنا کاجل کا چشم یار پر|
    block |زاغ کو بہر تصدق رکھ سر بیمار پر|
  block
    block |مجھ کو رحم آتا ہے دست نازک دل دار پر|
    block |میں ہی رکھ دوں گا گلا اے ہمدمو تلوار پر|
  block
    block |بے سویدا ہاتھ دل مت ڈال زلف یار پر|
    block |ماش پہلے پڑھ کے منتر پھینک روئے یار پر|
  block
    block |گر حفاظت رخ کی ہے منظور تو مٹوا نہ خط|
    block |باغباں رکھتا ہے کانٹے باغ کی دیوار پر|
  block
    block |کون کہتا ہے کہ سبزہ آگ پر اگتا نہیں|
    block |خط ہے پیدا یار کے دیکھو رخ گلنار پر|
  block
    block |دیکھ مژگاں پر مری طغیانی سیل سرشک|
    block |نوح کا طوفاں نہ دیکھا ہووے جس نے خار پر|
  block
    block |جس کو دیکھا ہی نہیں اس کے وطن میں قدر خاک|
    block |باغ سے ہو کر جدا پہنچے ہے گل دستار پر|
  block
    block |حق اگر پوچھو تو اعجاز سر منصور تھا|
    block |ورنہ لگنا تھا تعجب پھل کا نخل دار پر|