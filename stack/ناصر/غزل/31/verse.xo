
block |کیوں نہ کہیں بشر کو ہم آتش و آب و خاک و باد|
  block
    block |کیوں نہ کہیں بشر کو ہم آتش و آب و خاک و باد|
    block |قدرت حق سے ہیں بہم آتش و آب و خاک و باد|
  block
    block |اخگر غنچہ آب جو گرد چمن نسیم صبح|
    block |ہیں یہ گرہ کشائے غم آتش و آب و خاک و باد|
  block
    block |حقے کو اہل معرفت کیوں کہ نہ سمجھیں ہمدم اب|
    block |یہ بھی رکھے ہے بیش و کم آتش و آب و خاک و باد|
  block
    block |سوزش داغ و آبلہ گرد الم شمار دم|
    block |ہجر میں چاروں ہیں بہم آتش و آب و خاک و باد|
  block
    block |برق و سحاب و گرد باد دشت جنوں میں ساتھ ہیں|
    block |ہیں یہ مرے رفیق دم آتش و آب و خاک و باد|
  block
    block |رو و عرق غبار خط جنبش زلف کی ہوا|
    block |چاروں ہیں دل کے حق میں سم آتش و آب و خاک و باد|
  block
    block |چشم میں آتشیں ہیں اشک دل میں غبار آہ سرد|
    block |دونوں سے لیتے ہیں جنم آتش و آب و خاک و باد|
  block
    block |مجھ کو خدائی کی قسم رکھتے ہیں گھیرے دم بدم|
    block |تیرے یہ عشق میں صنم آتش و آب و خاک و باد|
  block
    block |کیوں نہ حواس خمسہ گم اہل سخن کے ہوں نصیرؔ|
    block |تجھ ہی سے بس ہوئے رقم آتش و آب و خاک و باد|