
block |جب تلک چرب نہ جوں شمع زباں کیجئے گا|
  block
    block |جب تلک چرب نہ جوں شمع زباں کیجئے گا|
    block |سرگزشت اپنی کا کیا خاک بیاں کیجئے گا|
  block
    block |برق ساں ہنس کے جو وا آپ دہاں کیجئے گا|
    block |معنی مخزن اسرار عیاں کیجئے گا|
  block
    block |دل کو جب مائل چشمان بتاں کیجئے گا|
    block |طرفۃ العین میں سیر دو جہاں کیجئے گا|
  block
    block |دل صد پارہ مرا شیشۂ بشکستہ ہے|
    block |اس کو پامال ذرا دیکھ کے ہاں کیجئے گا|
  block
    block |دل پر آبلہ لایا ہوں دکھانے تم کو|
    block |بند اے شیشہ گرو اپنی دکاں کیجئے گا|
  block
    block |کیوں لگاتے ہو مرے سینۂ صد چاک کو ہاتھ|
    block |چشم سوزن سے نظر بخیہ گراں کیجئے گا|
  block
    block |تم کو اپنا دل پر داغ دکھاتے جو کبھی|
    block |سیر گلشن نہ پھر اے لالہ رخاں کیجئے گا|
  block
    block |ہاتھ سے محتسب دہر کے اک دن برپا|
    block |سر پہ شیشے کے خرابی نہ یہاں کیجئے گا|
  block
    block |آبرو مد نظر ہم کو ہے تیری یاں تک|
    block |اشک کو روکیے گا ضبط فغاں کیجئے گا|
  block
    block |کیونکہ نرگس تری آنکھوں سے کرے ہم چشمی|
    block |جب تک اس کا نہ علاج یرقاں کیجئے گا|
  block
    block |روکشی دیکھ نہ کر گوشہ نشینوں سے فلک|
    block |ہر طرح سے تری خاطر پئے شاں کیجئے گا|
  block
    block |ناوک آہ لگائیں گے پیاپے تجھ پر|
    block |قد خم گشتہ کو جب اپنے کماں کیجئے گا|
  block
    block |ابر نیساں کی بھی جھڑ جائے گی پل میں شیخی|
    block |دیدۂ تر کو اگر اشک فشاں کیجئے گا|
  block
    block |دل میں کچھ یہ نہ سمجھنا کہ ہمارا ہے دور|
    block |جامہ داری میں شک اے بادہ کشاں کیجئے گا|
  block
    block |دل میں رکھتے ہو خیال اس کی کمر کا جو نصیرؔ|
    block |لا مکاں میں کہیں کیا جا کے مکاں کیجئے گا|