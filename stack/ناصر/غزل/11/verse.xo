
block |میں ضعف سے جوں نقش قدم اٹھ نہیں سکتا|
  block
    block |میں ضعف سے جوں نقش قدم اٹھ نہیں سکتا|
    block |بیٹھا ہوں سر خاک پہ جم اٹھ نہیں سکتا|
  block
    block |اے اشک رواں ساتھ لے اب آہ جگر کو|
    block |عاشق کہیں بے فوج و علم اٹھ نہیں سکتا|
  block
    block |سقف فلک کہنہ میں کیا خاک لگاؤں|
    block |اے ضعف دل اس آہ کا تھم اٹھ نہیں سکتا|
  block
    block |سر معرکۂ عشق میں آساں نہیں دینا|
    block |گاڑے ہے جہاں شمع قدم اٹھ نہیں سکتا|
  block
    block |ہے جنبش مژگاں کا کسی کے جو تصور|
    block |دل سے خلش خار الم اٹھ نہیں سکتا|
  block
    block |دل پر ہے مرے خیمہ ہر آبلہ اسناد|
    block |کیا کیجئے کہ یہ لشکر غم اٹھ نہیں سکتا|
  block
    block |ہر جا متجلیٰ ہے وہ بر پردۂ غفلت|
    block |اے معتکف دیر و حرم اٹھ نہیں سکتا|
  block
    block |یوں اشک زمیں پر ہیں کہ منزل کو پہنچ کر|
    block |جوں قافلۂ ملک عدم اٹھ نہیں سکتا|
  block
    block |رو رو کے لکھا خط جو اسے میں نے تو بولا|
    block |اک حرف سر کاغذ نم اٹھ نہیں سکتا|
  block
    block |ہر دم لب فوارہ سے جاری یہ سخن ہے|
    block |پانی نہ ذرا جس میں ہو دم اٹھ نہیں سکتا|
  block
    block |میں اٹھ کے کدھر جاؤں ٹھکانا نہیں کوئی|
    block |میرا ترے کوچے سے قدم اٹھ نہیں سکتا|
  block
    block |مہندی تو سراسر نہیں پاؤں میں لگی ہے|
    block |تو بہر عیادت جو صنم اٹھ نہیں سکتا|
  block
    block |بیمار ترا صورت تصویر نہالی|
    block |بستر سے ترے سر کی قسم اٹھ نہیں سکتا|
  block
    block |میں شاہ سوار آج ہوں میدان سخن میں|
    block |رستم کا مرے آگے قدم اٹھ نہیں سکتا|
  block
    block |کیا نیزہ ہلاوے گا کوئی اب کہ کسی سے|
    block |یاں توسن رہوار قلم اٹھ نہیں سکتا|
  block
    block |جوں غنچہ نصیرؔ اس بت گل رو کی جو ہے یاد|
    block |یاں سر ہو گریباں سے بہم اٹھ نہیں سکتا|