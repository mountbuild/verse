
block |ہم پھڑک کر توڑتے ساری قفس کی تیلیاں|
  block
    block |ہم پھڑک کر توڑتے ساری قفس کی تیلیاں|
    block |پر نہیں اے ہم صفیرو اپنے بس کی تیلیاں|
  block
    block |بہر ایواں اور بنوا چلمن اے پردہ نشیں|
    block |ہو گئی بد رنگ ہیں اگلے برس کی تیلیاں|
  block
    block |خاک میں نا جنس رہتے ہیں نہ اہل امتیاز|
    block |اے فلک بنتی نہیں جاروب خس کی تیلیاں|
  block
    block |عین فصل گل میں ہی صیاد بے پروا نے آہ|
    block |دس کے پر کترے تو کیں آنکھوں میں دس کی تیلیاں|
  block
    block |حرص دنیا چاہتی ہے یہ کہ سیم و زر کی ہوں|
    block |یہ چراغ خانۂ اہل ہوس کی تیلیاں|
  block
    block |امتیاز نیک و بد خود ہو نہ جس کو اے نصیرؔ|
    block |اس کے نزدیک ایک ہیں خاشاک و خس کی تیلیاں|