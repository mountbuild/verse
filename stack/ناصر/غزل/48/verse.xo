
block |زلف کا کیا اس کی چٹکا لگ گیا|
  block
    block |زلف کا کیا اس کی چٹکا لگ گیا|
    block |زور دل کے ہاتھ لٹکا لگ گیا|
  block
    block |تار مژگاں پر چلا جاتا ہے اشک|
    block |کام پر لڑکا یہ نٹ کا لگ گیا|
  block
    block |چشم و ابرو پر نہیں موقوف کچھ|
    block |جان من دل جس کا اٹکا لگ گیا|
  block
    block |جام گل میں کیوں نہ دے شبنم گلاب|
    block |صبح دم غنچے کو چٹکا لگ گیا|
  block
    block |منزل گم کردہ اک میں ہوں نصیرؔ|
    block |راہ سے جو کوئی بھٹکا لگ گیا|