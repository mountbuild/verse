
block |مل بیٹھنے یہ دے ہے فلک ایک دم کہاں|
  block
    block |مل بیٹھنے یہ دے ہے فلک ایک دم کہاں|
    block |کیا جانے تم کہاں ہو کوئی دم کو ہم کہاں|
  block
    block |کوچے سے تیرے اٹھ کے بھلا جائیں ہم کہاں|
    block |جز نقش پا ہے رہبر ملک عدم کہاں|
  block
    block |دامن کشاں پھرے ہے مری خاک سے ہنوز|
    block |رکھتا ہے آہ وہ سر مرقد قدم کہاں|
  block
    block |اس کے صف مژہ سے لڑاوے نشان آہ|
    block |اے فوج اشک جائے ہے لے کر علم کہاں|
  block
    block |میرا ہی لخت دل ہے کہ ہمراہ اشک ہے|
    block |ورنہ رہے ہے آب سے آتش بہم کہاں|
  block
    block |سب سے جدا ترے خط ریحاں کی شان ہے|
    block |اس خط کو لکھ سکے ہے زمرد رقم کہاں|
  block
    block |منہ دیکھوں جو کرے ید قدرت سے ہم سری|
    block |ایسی صفائی ہاتھ کی اور یہ قلم کہاں|
  block
    block |کیوں کر نہ سقف چرخ کہن تھم رہے نصیرؔ|
    block |میرے ستون آہ چھٹ اس میں ہے تھم کہاں|