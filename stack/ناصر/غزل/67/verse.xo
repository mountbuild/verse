
block |چھوڑا نہ تجھے نے رام کیا یہ بھی نہ ہوا وہ بھی نہ ہوا|
  block
    block |چھوڑا نہ تجھے نے رام کیا یہ بھی نہ ہوا وہ بھی نہ ہوا|
    block |ہم سے تو بت کافر بہ خدا یہ بھی نہ ہوا وہ بھی نہ ہوا|
  block
    block |افسوس عدم سے آ کے کیا کیا ہم نے گلشن ہستی میں|
    block |جوں شبنم و گل رویا نہ ہنسا یہ بھی نہ ہوا وہ بھی نہ ہوا|
  block
    block |اس آئینہ رو کے وصل میں بھی مشتاق بوس و کنار رہے|
    block |اے عالم حیرت تیرے سوا یہ بھی نہ ہوا وہ بھی نہ ہوا|
  block
    block |دل کوئے بتاں میں جا بیٹھا دم خانۂ تن کو چھوڑ گیا|
    block |حیف آخر کار رفیق اپنا یہ بھی نہ ہوا وہ بھی نہ ہوا|
  block
    block |یا بہر طواف کعبہ گئے یا معتکف بت خانہ ہوئے|
    block |کیا شیخ و برہمن ہم نے کیا یہ بھی نہ ہوا وہ بھی نہ ہوا|
  block
    block |اے قاصد اشک و پیک صبا اس تک نہ پیام و خط پہنچا|
    block |تم کیا کرو ہاں قسمت کا لکھا یہ بھی نہ ہوا وہ بھی نہ ہوا|
  block
    block |کھینچ اس کو نہ لایا جذبۂ دل تاثیر نہ کچھ نالے ہی نے کی|
    block |میں دونوں کا بس شاکی ہی رہا یہ بھی نہ ہوا وہ بھی نہ ہوا|
  block
    block |اس لب کا لیا بوسہ نہ کبھو ہیہات نہ لپٹا پاؤں سے|
    block |دل تجھ سے برنگ پان و حنا یہ بھی نہ ہوا وہ بھی نہ ہوا|
  block
    block |مجنوں تو پھرا جنگل جنگل فرہاد نے چیرا کوہ دلا|
    block |میں آہ رہا بے دست و پا یہ بھی نہ ہوا وہ بھی نہ ہوا|
  block
    block |دن کو بھی نہ دیکھا ہم نے اسے شب خواب میں بھی یارو نہ ملا|
    block |اس طالع خفتہ کا ہووے برا یہ بھی نہ ہوا وہ بھی نہ ہوا|
  block
    block |نزدیک نصیرؔ اپنے آساں فرمائش تھی گویا یہ غزل|
    block |کچھ اس کا بھی کہنا مشکل تھا یہ بھی نہ ہوا وہ بھی نہ ہوا|