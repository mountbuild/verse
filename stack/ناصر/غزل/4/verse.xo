
block |تو ضد سے شب وصل نہ آیا تو ہوا کیا|
  block
    block |تو ضد سے شب وصل نہ آیا تو ہوا کیا|
    block |ہم مر نہ گئے دل کو کڑھایا تو ہوا کیا|
  block
    block |تصویر نہالی سے ہم آغوش رہے ہم|
    block |گر آ کے نہ ساتھ اپنے سلایا تو ہوا کیا|
  block
    block |دیکھا ہی کیے تیرے تصور میں قمر کو|
    block |گر تا سحر اے یار جگایا تو ہوا کیا|
  block
    block |پھولوں کی رہی سیج جو خالی تو بلا سے|
    block |انگاروں پہ گر ہم کو لٹایا تو ہوا کیا|
  block
    block |منہ لال ہوا غنچہ صفت خون جگر سے|
    block |ہاتھوں سے ترے پان نہ کھایا تو ہوا کیا|
  block
    block |بہتر یہ ہوا نامہ و پیغام سے چھوٹے|
    block |گر آپ نہ آیا نہ بلایا تو ہوا کیا|
  block
    block |دشمن کا اڑانے کو دھواں یہ بھی بہت ہیں|
    block |غیروں کے سکھانے سے جلایا تو ہوا کیا|
  block
    block |مر جانے سے تو ہم رہے جوں پنجۂ مرجاں|
    block |ہاتھ اپنا جو مہندی سے بندھایا تو ہوا کیا|
  block
    block |تو آپ ہی دیکھ انگلیوں کی فندقیں اودی|
    block |جامن کے جو پودوں کو لگایا تو ہوا کیا|
  block
    block |دیکھا ہے بہت بھان متی کا یہ تماشا|
    block |سرسوں کو ہتھیلی پہ جمایا تو ہوا کیا|
  block
    block |ہم سرو چمن دل کی ہر اک آہ کو سمجھے|
    block |اپنا قد موزوں نہ دکھایا تو ہوا کیا|
  block
    block |ہم نے بھی محبت کو تری طاق پہ رکھا|
    block |ابرو جو سوئے غیر ہلایا تو ہوا کیا|
  block
    block |یہ یاد رہے ہم بھی نہیں یاد کریں گے|
    block |گر تو نے ہمیں دل سے بھلایا تو ہوا کیا|
  block
    block |مینا بہ بغل آبلۂ دل سے رہے ہم|
    block |جام مے گل گوں نہ پلایا تو ہوا کیا|
  block
    block |دم اور ہی اک دوستی کا یار بھریں گے|
    block |منہ جوں نئے قلیاں نہ لگایا تو ہوا کیا|
  block
    block |مت کہہ کہ تصور میں خط سبز کے میرے|
    block |گر شاہؔ نصیرؔ اشک بہایا تو ہوا کیا|
  block
    block |ہے دلنے کو چھاتی پہ تری مونگ خط سبز|
    block |گر زہر غم ہجر کھلایا تو ہوا کیا|