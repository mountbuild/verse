
block |زلف چھٹتی ترے رخ پر تو دل اپنا پھرتا|
  block
    block |زلف چھٹتی ترے رخ پر تو دل اپنا پھرتا|
    block |گھر کو بے شام نہیں صبح کا بھولا پھرتا|
  block
    block |دیکھنے کو جو مرا تو نہ تماشا پھرتا|
    block |تو میں جوں شعلۂ جوالہ نہ چلتا پھرتا|
  block
    block |کب جفاؤں سے تری دل ہے ہمارا پھرتا|
    block |شک اگر تجھ کو ہے ظالم تو دوبارہ پھرتا|
  block
    block |بخت برگشتۂ مجنوں ابھی سیدھے ہو جائیں|
    block |دشت میں آئے اگر ناقۂ لیلیٰ پھرتا|
  block
    block |گردش چرخ سے سر کیوں نہ مہ و خور کا پھرے|
    block |کہ شب و روز یہ رہتا ہے ہنڈولا پھرتا|
  block
    block |جنس دل کا تری اس زلف سے پھرنا معلوم|
    block |ہو کے خط کش جو بکے وہ نہیں سودا پھرتا|
  block
    block |خال رخسار بتاں کا نہیں بھرتا یہ خیال|
    block |کشور دل میں ہمارے ہے کنھیا پھرتا|
  block
    block |دل کی قسمت میں ازل سے تھی لکھی تشنہ لبی|
    block |کیوں نہ اس چاہ ذقن سے یہ پیاسا پھرتا|
  block
    block |شرم سے دامن ساحل میں چھپی ہے ہر موج|
    block |تو جو اٹھکھیلیوں سے ہے لب دریا پھرتا|
    block |درد دل عشق کی چوسر میں نہ کٹتی ہرگز|
    block |گر کبھی جیت کا اپنی کوئی پاسا پھرتا|
  block
    block |آج پیری میں بھی اپنے نہ پھرے بخت سیاہ|
    block |کہ درختوں کا بھی دن ڈھلتے ہی سایا پھرتا|
  block
    block |ٹوٹ جاتی جو کبھی آس ترے ملنے کی|
    block |تو نہ لٹو کی طرح دل یہ ہمارا پھرتا|
  block
    block |باعث جنبش انساں ہے تو اے تار نفس|
    block |ورنہ یہ بیٹھ کے اٹھتا نہ یہ چلتا پھرتا|
  block
    block |سیر صحرائے جنوں خیز کا ارماں نہ رہا|
    block |تیرے ہاتھوں سے میں کیا آبلۂ پا پھرتا|
  block
    block |تو نے ہر کام پہ کی چشم نمائی ورنہ|
    block |میں بگولے کی طرح خاک اڑاتا پھرتا|
  block
    block |اپنے گریے کی دکھاتا میں تجھے طغیانی|
    block |گر شب وصل مرے پاس نہ تو آ پھرتا|
  block
    block |انجم چرخ بھی بن جاتے ہیں مانند حباب|
    block |ماہ کا صورت گرداب ہے بالا پھرتا|
  block
    block |لکھ نصیرؔ ایک غزل اور بدل کر کے ردیف|
    block |توسن خامہ ہے اب دیکھ تو کیسا پھرتا|