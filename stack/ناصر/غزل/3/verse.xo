
block |چشم میں کب اشک بھر لاتے ہیں ہم|
  block
    block |چشم میں کب اشک بھر لاتے ہیں ہم|
    block |رات دن موتی ہی برساتے ہیں ہم|
  block
    block |جبکہ وہ تیر نگہ کھاتے ہیں ہم|
    block |سہم کر بس سرد ہو جاتے ہیں ہم|
  block
    block |جنس دل کو چھوڑ مت اے زلف یار|
    block |ہے یہ سودا مفت ٹھہراتے ہیں ہم|
  block
    block |ناصحا دست جنوں سے کام ہے|
    block |کب یہ چاک جیب سلواتے ہیں ہم|
  block
    block |اس قدر مت کر شرارت شعلہ خیز|
    block |تیری ان باتوں سے جل جاتے ہیں ہم|
  block
    block |کون کہتا ہے نہ کیجے امتحاں|
    block |گر ابھی کہیے تو مر جاتے ہیں ہم|
  block
    block |خط بت نو خط لکھے ہے غیر کو|
    block |پیچ و تاب اس واسطے کھاتے ہیں ہم|
  block
    block |کھولیے کیا آنکھ مانند حباب|
    block |طرفۃ العین آہ مٹ جاتے ہیں ہم|
  block
    block |چھیڑنے سے زلف کے الجھو نہ تم|
    block |پڑ گیا ہے پیچ سلجھاتے ہیں ہم|
  block
    block |گرچہ ہیں درویش لیکن اے فلک|
    block |تجھ کو خاطر میں نہیں لاتے ہیں ہم|
  block
    block |نیم ناں کے واسطے کب جوں ہلال|
    block |تیرے آگے ہاتھ پھیلاتے ہیں ہم|
  block
    block |گلشن دنیا ہے نیرنگی کے ساتھ|
    block |اور کچھ اس کی روش پاتے ہیں ہم|
  block
    block |کب برنگ بوئے گل باہر صبا|
    block |اپنے جامے سے نکل جاتے ہیں ہم|
  block
    block |جس قدر ہاں دیکھتے ہیں اوڑھنا|
    block |پاؤں یاں اتنے ہی پھیلاتے ہیں ہم|
  block
    block |کیا کریں کس سے کہیں ناچار ہیں|
    block |دل کی بے تابی سے گھبراتے ہیں ہم|
  block
    block |کوئی بھی اتنا نہیں کہتا نصیرؔ|
    block |صبر کر ظالم اسے لاتے ہیں ہم|