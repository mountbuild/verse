
block |نکہت گل ہیں یا صبا ہیں ہم|
  block
    block |نکہت گل ہیں یا صبا ہیں ہم|
    block |نہیں معلوم کچھ کہ کیا ہیں ہم|
  block
    block |روشناسی ہے ہم کو آئینہ ساں|
    block |ایک عالم سے آشنا ہیں ہم|
  block
    block |خاکساری سے بزم عالم میں|
    block |صفحۂ نقش بوریا ہیں ہم|
  block
    block |ہے ہمیں سے وہ شاہد معنی|
    block |حرف مطلب کے مدعا ہیں ہم|
  block
    block |جام مے ساقیا شتابی دے|
    block |کون کہتا ہے پارسا ہیں ہم|
  block
    block |شمع ساں ہے دراز رشتۂ عمر|
    block |کہ فنا ہونے سے بقا ہیں ہم|
  block
    block |تیرے کوچہ تلک کی طاقت ہے|
    block |نہیں اتنے شکستہ پا ہیں ہم|
  block
    block |بانگ سنکھ اور نالۂ ناقوس|
    block |کہے ہمدم جو کم نما ہیں ہم|
  block
    block |چشم کیا کیجے وا برنگ حباب|
    block |طرفۃ العین میں ہوا ہیں ہم|
  block
    block |نرگسی چشم تھا وہ کافر آہ|
    block |جس کے بیمار و مبتلا ہیں ہم|
  block
    block |نازنینان دہر کے ہر دم|
    block |کشتۂ غمزہ و ادا ہیں ہم|
  block
    block |اے وفا تو کدھر ہے ہو دم ساز|
    block |کشتۂ خنجر جفا ہیں ہم|
  block
    block |چشم بد دور کیا غزل ہے نصیرؔ|
    block |خوب اس فن میں مرحبا ہیں ہم|