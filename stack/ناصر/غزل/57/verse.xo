
block |حرم کو شیخ مت جا ہے بت دل خواہ صورت میں|
  block
    block |حرم کو شیخ مت جا ہے بت دل خواہ صورت میں|
    block |اگر ہے مرد معنی دیکھ لے اللہ صورت میں|
  block
    block |نظر کر اس کی ٹک نیرنگیوں پر چشم حیرت سے|
    block |کہیں گل ہے کہیں کانٹا کہیں ہے کاہ صورت میں|
  block
    block |صنم کی سطر ابرو کاتب قدرت نے لکھی ہے|
    block |کلید علم معنی ہے یہ بسم اللہ صورت میں|
  block
    block |سبو و جام پر کم ظرف کرتے ہیں نظر ورنہ|
    block |بنے ہیں ایک مٹی کے گدا و شاہ صورت میں|
  block
    block |مرا وہ طفل ابجد خواں پڑھے کیوں کر نہ اب ہجے|
    block |بغیر اس قاعدے کے ہو سکے کب راہ صورت میں|
  block
    block |جدا دیوار سے کب طاق ہے کوئی بتاؤ تو|
    block |دکھائی دے ہے پر احوال کو دو اک ماہ صورت میں|
  block
    block |کر اپنے دل کو صیقل اے سکندر تا ہو یہ روشن|
    block |صفا سے آئنے کے کب خلل ہے آہ صورت میں|
  block
    block |گیا ہوگا طرف کعبہ کی جو محرم نہیں اس سے|
    block |کہ حاجی اس کے آمد رفت کی ہے راہ صورت میں|
  block
    block |نصیرؔ اس کی ذقن میں بند ہے وہ یوسف کنعاں|
    block |نکلتی ہے عزیزو دیکھ لو کیا چاہ صورت میں|