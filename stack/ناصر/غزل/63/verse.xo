
block |میں نے بٹھلا کے جو پاس اس کو کھلایا بیڑا|
  block
    block |میں نے بٹھلا کے جو پاس اس کو کھلایا بیڑا|
    block |قتل پر میرے رقیبوں نے اٹھایا بیڑا|
  block
    block |مشتعل تا بہ فلک آتش پر دود ہوئی|
    block |مل کے جس وقت مسی تم نے چبایا بیڑا|
  block
    block |سرخ رو ہو کے یہ کس منہ سے تو اب بولے ہے|
    block |میں نے کس روز ترے ہاتھ سے پایا بیڑا|
  block
    block |میری اور آپ کی مجلس میں بگڑ جائے گی|
    block |تم نے دینے کو کسی کے جو بنایا بیڑا|
  block
    block |سبز بختی کہوں کیا اپنی کہ وہ جان گیا|
    block |پڑھ کے افسوں میں کھلانے کو جو لایا بیڑا|
  block
    block |لال کر دوں گا ابھی بزم میں منہ کتنوں کے|
    block |ہاتھ سے تو نے کسی کو جو کھلایا بیڑا|
  block
    block |اے نصیرؔ اس کے گلے کا ہوں نہ میں کیوں کر ہار|
    block |آج گل رو نے مجھے دیکھ چبایا بیڑا|