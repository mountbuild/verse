
block |جوں ذرہ نہیں ایک جگہ خاک نشیں ہم|
  block
    block |جوں ذرہ نہیں ایک جگہ خاک نشیں ہم|
    block |اے مہر جہاں تاب جہاں تو ہے وہیں ہم|
  block
    block |شب حلقۂ رنداں میں عجب سیر تھی ساقی|
    block |ساغر کو سمجھتے تھے مہ ہالا نشیں ہم|
  block
    block |سیتے ہیں سدا رشک اتوے قلمی دیکھ|
    block |ہر تار سرشک اپنے سے دامان زمیں ہم|
  block
    block |اے رشک نسیم سحری کیوں ہے مکدر|
    block |گلشن میں تجھے دیکھتے ہیں چیں بہ جبیں ہم|
  block
    block |برپا نہ کہیں کیجے اب شور قیامت|
    block |وحشت زدہ اے خانۂ زنجیر نہیں ہم|
  block
    block |سر رشتہ رہ عشق کا اب ہاتھ لگا ہے|
    block |جوں دانۂ تسبیح نہ ٹھہریں گے کہیں ہم|
  block
    block |لے کر مہ و خورشید کی پھر تیغ و سپر کو|
    block |اے چرخ تجھے جانتے ہیں بر سر کیں ہم|
  block
    block |یک دست اٹھا لیویں گے اس صفحۂ دل پر|
    block |نقش قدم یار کو جوں نقش و نگیں ہم|
  block
    block |عیسیٰ نفس اب جلد پہنچ تو کہ ہیں تجھ بن|
    block |مہمان کوئی دم کے دم باز پسیں ہم|
  block
    block |کھو بیٹھے ہیں اس عشق کے ہاتھوں سے نصیرؔ اب|
    block |ہوش و خرد و صبر و قرار و دل و دیں ہم|