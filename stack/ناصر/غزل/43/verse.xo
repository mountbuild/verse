
block |دم لے اے کوہ کن اب تیشہ زنی خوب نہیں|
  block
    block |دم لے اے کوہ کن اب تیشہ زنی خوب نہیں|
    block |جان شیریں کو نہ کھو کوہ کنی خوب نہیں|
  block
    block |ٹک تو ہنس بول یہ غنچہ دہنی خوب نہیں|
    block |رشک گل اتنی بھی ہاں کم سخنی خوب نہیں|
  block
    block |سر پہ قمری کو بٹھایا تو ہے تو نے پر سرو|
    block |تیری آزاد وشی بے کفنی خوب نہیں|
  block
    block |قابل چشم نمائی ہے تو اے طفل سرشک|
    block |ابتر اتنا بھی نہ ہو ناشدنی خوب نہیں|
  block
    block |فصل گل آنے دے دکھلا نہ ابھی سے زنجیر|
    block |یہ روش موج نسیم چمنی خوب نہیں|
  block
    block |منع ہنسنے سے تو کرتا نہیں اے برق وشو|
    block |پھر شرارت سے یہ چشمک زدنی خوب نہیں|
  block
    block |ہو سکے تجھ سے تو کر مرغ چمن گل کا علاج|
    block |اس کو بیماری اعضا شکنی خوب نہیں|
  block
    block |کوئی دم اور بھی اس ابروئے پر خم کو چھو|
    block |اصفہانی یہ ابھی تیغ بنی خوب نہیں|
  block
    block |چشم سے اس کی نہ کر دعویٔ ہم چشمی دیکھ|
    block |کہ خطا ایسی غزال ختنی خوب نہیں|
  block
    block |مار کھائے گا وہ خیاط کہ جس نے تیرے|
    block |بند جامے کے لیے ناگ پھنی خوب نہیں|
  block
    block |منہ کو دیکھ اپنے تو اور اس کے لب لعل کو دیکھ|
    block |روکشی اس سے عقیق یمنی خوب نہیں|
  block
    block |ترک چشم بت بدکیشں خیال اس کا چھوڑ|
    block |مرغ دل سہمے ہے ناوک فگنی خوب نہیں|
  block
    block |شاخ گل ہے کہ کمر باد سے لچکے ہے تری|
    block |اے میاں اتنی بھی نازک بدنی خوب نہیں|
  block
    block |میں بھی ہوں بادیہ پیمائے جنوں اے مجنوں|
    block |اس قدر آگے مرے لاف زنی خوب نہیں|
  block
    block |چھلنی کانٹوں سے ہوئے گو مرے تلوے لیکن|
    block |دشت وحشت کی ابھی خاک چھنی خوب نہیں|
  block
    block |زہر کھا جاؤں گا اے ساقیٔ پیمانہ بہ کف|
    block |باز آ جانے دے پیماں شکنی خوب نہیں|