
block |صبح گلشن میں ہو گر وہ گل خنداں پیدا|
  block
    block |صبح گلشن میں ہو گر وہ گل خنداں پیدا|
    block |بیضۂ غنچہ سے ہو بلبل نالاں پیدا|
  block
    block |اشک ہے ہم رہ آہ دل سوزاں پیدا|
    block |کیا تماشا ہے کہ آتش سے ہے باراں پیدا|
  block
    block |ہے عجب کار نمایاں ترے چشم و لب سے|
    block |پل میں مر جاتے ہیں ہم دم میں ہیں پھر ہاں پیدا|
  block
    block |قد ترا اے بت گل پوش ہو گر سایہ فگن|
    block |تو قیامت ہو سر خاک شہیداں پیدا|
  block
    block |لے اڑا باد کے مانند پہ پانی ساقی|
    block |کشتئ مے ہوئی جوں تخت سلیماں پیدا|
  block
    block |ہوں وہ مجنوں کہ کرے ہے مری پا بوسی کو|
    block |سلسلہ حلقۂ چشمان غزالاں پیدا|
  block
    block |ہنس کے دنداں کو دکھا دو تو نہ شبنم سے سحر|
    block |دہن غنچہ کرے باغ میں دنداں پیدا|
  block
    block |زلف و خط دیکھ ترے رخ پہ نہ کیوں حیراں ہوں|
    block |چشمۂ مہر میں ہیں سنبل و ریحاں پیدا|
  block
    block |کیا غضب ہے یہ ترے دامن مژگاں کی جھپک|
    block |عشق کے دل سے ہوئی آتش پنہاں پیدا|
  block
    block |تجھ کو دوں حور سے نسبت تو یہ میرا ہے قصور|
    block |کہ جہاں میں نہیں تجھ سا کوئی انساں پیدا|
  block
    block |تیری خدمت کو پرستاں میں بنی ہیں پریاں|
    block |اور غلامی کے لئے ہیں تری غلماں پیدا|
    block |یہ ترے زیر ذقن دست حنائی ہے کہاں|
    block |سیب جنت سے ہے سر پنجۂ مرجاں پیدا|
  block
    block |طرفہ تر لکھ غزل اس بحر میں اک اور نصیرؔ|
    block |کرتے ہیں گوہر معنی کو سخنداں پیدا|