
block |ہار بنا ان پارۂ دل کا مانگ نہ گجرا پھولوں کا|
  block
    block |ہار بنا ان پارۂ دل کا مانگ نہ گجرا پھولوں کا|
    block |اور کہاں سے عاشق مفلس لائے یہ گہنہ پھولوں کا|
  block
    block |دیکھے ہے وہ صحن چمن میں جا کے تماشا پھولوں کا|
    block |داغوں سے بن جائے یہ سینہ کاش کہ تختہ پھولوں کا|
  block
    block |کاش دل صد چاک یہ بن کر بیچنے والا پھولوں کا|
    block |کوئے بتاں میں جا کے پکارے لو کوئی گجرا پھولوں کا|
  block
    block |حرف نہیں ہے دیدۂ تر ٹکڑوں سے جگر کے لائق پر|
    block |سیل اشک کو دریا سمجھو اس کو نواڑا پھولوں کا|
  block
    block |صبح نہیں بے وجہ جلائے لالے نے گلشن میں چراغ|
    block |دیکھ رخ گلنار صنم نکلا ہے وہ لالہ پھولوں کا|
  block
    block |مجھ کو نہ لے چل باد بہاری رنگ چمن ہے وحشت خیز|
    block |جیب سے لے کر دامن تک سو ٹکڑے کرتا پھولوں کا|
  block
    block |تو نے لٹایا انگاروں پر صبح تلک اے وعدہ خلاف|
    block |تیری خاطر ہم نے کیا تھا شب کو بچھونا پھولوں کا|
  block
    block |سلک سرشک سرخ زمیں تک تجھ کو دکھاوے مژگاں سے|
    block |پھلجھڑی ایسی چھوڑ کوئی ہوں میں بھی لچھا پھولوں کا|
  block
    block |کان سے تیرے جھک جھک کر یہ لیتا ہے بوسے عارض کے|
    block |یا تو ہمارے ٹکڑے کر یا توڑ یہ بالا پھولوں کا|
    block |دھوپ میں اس کا ہائے قفس صیاد ستم ایجاد رکھے|
    block |رہتا تھا جس مرغ چمن کے سر پر سایا پھولوں کا|
  block
    block |جھل کھائے اغیار نہ کیوں کر کل چلون سے ہات نکال|
    block |مارا تھا اس پردہ نشیں نے مجھ کو پنکھا پھولوں کا|
  block
    block |عشق میں تیرے گل کھا کر جاں اپنی دی ہے نصیرؔ نے آہ|
    block |اس کے سر مرقد پر گل رو لا کوئی دونا پھولوں کا|