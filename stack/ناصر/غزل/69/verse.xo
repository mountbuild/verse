
block |قدم نہ رکھ مری چشم پرآب کے گھر میں|
  block
    block |قدم نہ رکھ مری چشم پرآب کے گھر میں|
    block |بھرا ہے موج کا طوفاں حباب کے گھر میں|
  block
    block |کہے ہے دیکھ کے وہ عکس رخ بساغر مے|
    block |نزول ماہ ہوا آفتاب کے گھر میں|
  block
    block |مدام رند کریں کیوں نہ آستاں بوسی|
    block |حرم ہے شیخ مشیخت مآب کے گھر میں|
  block
    block |ہمارے دل میں کہاں آبلے ہیں اے ساقی|
    block |چنے ہوئے ہیں یہ شیشے شراب کے گھر میں|
  block
    block |تڑپ کو دیکھ مرے دل کی برق آتش بار|
    block |خجل ہو چھپ گئی آخر سحاب کے گھر میں|
  block
    block |دلا نہ کیونکے کروں اختلاط کی باتیں|
    block |حجاب کیا ہے اب اس بے حجاب کے گھر میں|
  block
    block |نصیرؔ دیکھ تو کیا جلوۂ خدائی ہے|
    block |ہمارے اس بت خانہ خراب کے گھر میں|