
block |پامال راہ عشق ہیں خلقت کی کھا ٹھوکر بھی ہم|
  block
    block |پامال راہ عشق ہیں خلقت کی کھا ٹھوکر بھی ہم|
    block |جوں شیشہ نازک تر تھے کیا سختی میں ہیں پتھر بھی ہم|
  block
    block |آئینہ دل کا صاف کر کہلائے صیقل گر بھی ہم|
    block |اپنے سوا دیکھیں کسے اندر بھی ہم باہر بھی ہم|
  block
    block |جاں بر ہو ان سے کیونکہ دل کہتی ہیں پلکیں یار کی|
    block |نیزہ بھی ہم ناوک بھی ہم برچھی بھی ہم خنجر بھی ہم|
  block
    block |اشکوں کی دولت کیوں نہ ہو سلطان اقلیم جنوں|
    block |رکھتے ہیں ساتھ اپنے سدا لڑکوں کا اک لشکر بھی ہم|
  block
    block |چنوا کے ابرو مجھ سے کیا وہ ہنس کے فرمانے لگے|
    block |اس تیغ کے دم لے سدا دکھلائیں گے جوہر بھی ہم|
  block
    block |کیا خاک کیجے مے کشی اے ساقیٔ گلفام آ|
    block |گریاں ہیں مثل ابر کیا جوں برق ہیں مضطر بھی ہم|
  block
    block |کہتے ہیں وہ پاں خوردہ لب یاقوت کے ٹکڑے تو تھے|
    block |کہلائے لیکن آج سے برگ گل احمر بھی ہم|
  block
    block |اے شوخ دانتوں کا ترے یاں یہ تصور ہے بندھا|
    block |دن رات چشم تر سے یاں برساتے ہیں گوہر بھی ہم|
  block
    block |رکھتے تو ہیں گرداب یم پر ڈر ہے یہ اے چشم تر|
    block |گرداب دریا کی طرح کھاتے ہیں یاں چکر بھی ہم|
  block
    block |جو چاہے کر جور و جفا پر دل کا مہر داغ سے|
    block |روز قیامت کوسنا دکھلائیں گے محضر بھی ہم|
  block
    block |قد سے نصیرؔ اس کے سدا اک شور محشر ہے بپا|
    block |چھوٹے عذاب قبر سے کیا خاک یاں مر کر بھی ہم|