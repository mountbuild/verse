block |ଟୀକା ଗୋବିନ୍ଦ ଚନ୍ଦ୍ର|
  block
    block |ଭଜୁ କିନା ରାମ ନାମରେ ଗୋବିନ୍ଦ ବୋଲୁ କିନା ରାମ ନାମ|
    block |ଭଜି ନ ପାରିଲେ କୁଳ ଚନ୍ଦ୍ରମାରେ ବାନ୍ଧିନେବ କାଳଯମ ।|
  block
    block |ସେହି କାଳଯମ ବଡ଼ ଦାରୁଣରେ ନ ଜାଣଇ ଦୁଃଖ ସୁଖ|
    block |ବାଛି ନେବ କଞ୍ଚା ରଖିବ ପାଚିଲା ଦେବଟି ଦାରୁଣ ଦୁଃଖ ।|
  block
    block |ଭଗ୍ନୀ ରାଣୀ ତୋର କରିବେ ରୋଦନ ଆବୋରିବେ ଷଢ଼ ମାସ|
    block |ଘରର ଘରଣୀ କାନ୍ଦିବ ଯେ ବସି ଲୋଡ଼ିବ ସେ ଅନ୍ୟ ବାସ ।|
  block
    block |ମାତା ଗର୍ଭଧାରୀ ନିରତେ କାନ୍ଦିବ ମରିବାର ଯୁଗାନ୍ତର|
    block |କେ କାନ୍ଦିବ ଦିନ ଦଶରେ କୁମର କେ କାନ୍ଦିବ ଦିନ ବାର ।|
  block
    block |ମୁହିଁ ମାତା ତୋର ନିରତେ କାନ୍ଦିବି ମରିବାର ଯୁଗାନ୍ତର|
    block |ତେଣୁ ମୁଁ ବୋଲଇ ଗୋବିନ୍ଦଚନ୍ଦ୍ରରେ କାଲିଯାଅ ଯୋଗୀଘର|
  block
    block |ତୁହି ଯୋଗୀଘର ଗଲେରେ କୁମର ମୋତେଟି ପରମ ସୁଖ|
    block |ଚାରିଯୁଗେ ବଳା ହେବୁରେ ଅମର ଚାହୁଁଥିବି ତୋର ମୁଖ ।|
  block
    block |କି ବୋଲିବେ ତୋର ମାୟାସ୍ତିରୀମାନେ ମାୟାରେ ହୋଇଛୁ ଭୋଳ|
    block |ଆଜି ମଲେ କାଲି ହେବ ଦୁଇ ଦିନ ଏ ସବୁ ମିଥ୍ୟା ସଂସାର ।|
  block
    block |ପକାଇ ଆସିବେ ମଶାଣି ଭୁଇଁରେ ଦୁଆରେ ଦେବେ ଗୋବର|
    block |ମଲା ଗଲା ବୋଲି ଦି’ଘଡ଼ି କାନ୍ଦିବେ ଜଣେ ନ ଯିବେ ସଙ୍ଗର ।|
  block
    block |ଆସିବାର ବେଳେ ଏକାରେ କୁମର ଗଲାବେଳେ ଯିବୁ ଏକା|
    block |ମଲେ ତୋର ସଙ୍ଗେ ଜଣେ କେ ନ ଯିବ ଧର୍ମ ଥିଲେ ହେବ ସଖା ।|
  block
    block |ଯାହା ଦେବୁ ହସ୍ତ ଟେକିରେ କୁମର ଯାହା ଦେବୁ ହସ୍ତ ତୋଳି|
    block |ଡାହାଣ ହସ୍ତରେ ଯେ ଧର୍ମ କରିବୁ ହେବ ପଥକୁ ସଙ୍ଖାଳି ।|
  block
    block |ଲକ୍ଷେକ କପିଳା ଗୋରୁ ଦାନ ଦେଲେ ଅଙ୍ଗୁ ପାତକ ନ ଯାଇ|
    block |ଦାନ ଛଡ଼ା ପୂଣ୍ୟ ନାହିଁରେ କୁମର ମନରେ ଭାବ ୟା ତୁହି ।|
  block
    block |ଦେବୁ ଦିଆଇବୁ ଦାନହିଁ କରିବୁ ମରଣ ପଥକୁ ସେହି|
    block |ମରଣର ପଥ କେଡ଼େସେ ଜଞ୍ଜାଳ ମୁକତି ଲଭିବୁ ତୁହି ।|
  block
    block |ସେତେବେଳେ ପୁତ୍ର ଦେଉଛି ଉତ୍ତର ଶୁଣ ଗୋ ଜନନୀ ତୁହି|
    block |ତୋର ମନେ ଯେବେ ଥିଲାଲୋ ଜନନୀ ଯୋଗୀ କରିଦେବା ପାଇଁ ।|
  block
    block |ଅଜ୍ଞାନ ବେଳରେ ବାଳୁତ କାଳରେ ଯୋଗୀ ନ କଲୁ କିମ୍ପାଇ|
    block |ଏତେବେଳେ ମାତା ମୋ ସଙ୍ଗେ ଲାଗିଛୁ ରାଜା ଯିବ ଯୋଗୀହୋଇ ।|
  block
    block |ମାତା ତୁ ନୋହିଲୁ ଚଣ୍ଡାଳୁଣୀ ହେଲୁ ମୋ ପିଣ୍ଡେ ହେଲୁ ଭଗାରୀ|
    block |ତଳୁ ଲତା କାଟିଦେଇ ଲୋ ଜନନୀ ଉପରେ ସିଞ୍ଚିଲୁ ବାରି ।|
  block
    block |ପାଣି ତଳୁ ବନ୍ଧ ବାନ୍ଧରେ କୁମର ପୁରି ରହୁ ସରୋବର|
    block |ପାଣି ଶୁଖିଗଲେ ତୋ ହଂସ ଉଡ଼ିବ ପିଣ୍ଡ ନେବ ନାରଖାର ।|
  block
    block |ପାଣି ସିନା ରହେ ଗଭୀର ତଡାପେ ମୀନ ରହେ ସେହିଠାରେ|
    block |ପାଣି ସିନା ଜାଣେ ପୁତ୍ରର ବେଦନା ହୃଦ ପୋଡ଼େ ନିରନ୍ତରେ ।|
  block
    block |ଗହନ ବନସ୍ତ ପୋଡ଼ିଲେ ଧନରେ ଜସ ଜଗତ ଜ।ଣନ୍ତି|
    block |ମାତା କ୍ଷୀରବତୀ ହୃଦୟ ପୋଡ଼ିଲେ ତାହା କେହି ନ ଜାଣନ୍ତି ।|
  block
    block |ସେତେବେଳେ ପୁତ୍ର ଦେଉଛି ଉତ୍ତର ଶୁଣ ଗୋ ଜନନୀ ତୁହି|
    block |ଅପୁତ୍ରିକ ନାରୀ ସ୍ନାହାକୁ କହନ୍ତି କହ ଯେ ତାହା ବୁଝାଇ|
  block
    block |ଅପୁତ୍ରିକ ନାରୀ ସ୍ନାହାନକୁ ଗଲେ ତୁଠ ନିର୍ମଳ ନୁହଁଇ ।|
    block |ଅପୁତ୍ରିକ ନାରୀ ସୂର୍ଯ୍ୟକୁ ଚାହିଁଲେ ସୂର୍ଯ୍ୟ ପାତକ ଲଗାଇ ।|
  block
    block |ଅପୁତ୍ରିକ ନାରୀ ଦେଉଳକୁ ଗଲେ ଦେଉଳେ ଦିଅଁ ଲୁଚାଇ|
    block |ଅପୁତ୍ରିକ ନାରୀ ମୁଖ ଚାହିଁଗଲେ କାମନା ପୂର୍ଣ୍ଣ ନୁହଇଁ ।|
  block
    block |ଅପୁତ୍ରିକ ନାରୀ ଯେ ସ୍ଥାନେ ବସଇ ସେ ସ୍ଥାନ ମାରୁ ବୋଲାଇ|
    block |ଅପୁତ୍ରିକ ନାରୀ ଯେ ଡାଳେ ବସଇ ସେ ଡାଳ ଛିଡ଼ି ପଡ଼ଇ ।|
  block
    block |ଅପୁତ୍ରିକ ନାରୀ ପିତୃଶ୍ରାଦ୍ଧ ଦେଲେ ପିତୃଲୋକ ନ ଆସଇ|
    block |ଅପୁତ୍ରିକ ନାରୀ ଯେ ଦାଣ୍ଡେ ବୁଲିଲେ ବସୁଧା ତାକୁ ଡରଇ ।|
  block
    block |ଅପୁତ୍ରିକ ନାରୀ ବୃକ୍ଷମୂଳେ ବସେ ବୃକ୍ଷଗୋଟି ଜଳିଯାଇ|
    block |ସେ ବୃକ୍ଷରେ ଯେଉଁ ଫୁଲ କଷିମାନ ସେମାନେ ଛିଡ଼ି ପଡ଼ଇ ।|
  block
    block |ଲକ୍ଷ ମାଢ଼ ସ୍ୱର୍ଣ୍ଣ ଦେଲେ ବିପ୍ରେ ଦାନ ତେବେ ପାତକ ନ ଯାଇ|
    block |ଏକା ଅନ୍ନ ବସ୍ତ୍ର ଦୁଇ ଦାନ ଦେଲେ ପୁତ୍ର କଷ୍ଟ ପାର ହୋଇ ।|
  block
    block |ଅପୁତ୍ରିକ ଦୋଷ ନ ଦିଅରେ ବଳା ବ‌ହୁତ ପାତକ ସେହି|
    block |ତୋହରି ବାପର ଅନେଶ୍ୱତ ଗଣ୍ଡା ହୋଇଥିଲେ ମହାଦେଈ ।|
  block
    block |ସାତ ଗର୍ଭ ପରିଯନ୍ତେରେ କୁମର ଦୁହିତା ଜନମ ହେଲେ|
    block |କାହାରି କୋଳରେ କୁମରମଣିରେ ପୁତ୍ର ଜନମ ନୋହିଲେ ।|
  block
    block |ନ ହେବାରୁ ପୁତ୍ର ବଳା ରାଜନରେ ରାଜା କଲେ ନିମଡୋହି|
    block |ନିମଡୋହି ବୋଲି ଘର ତୋଳିଦେଲେ ନିମ‌ବନ ମଧ୍ୟେ ନେଇ ।|
  block
    block |କେଉଁଠି ରହିଲେ ନିମଡୋହି ରାଣୀ ଦିନେ ପଚାରିଲେ ନାହିଁ|
    block |ସେରକ ଚାଉଳ କଉଡ଼ି ବୋଡ଼ିଏ ନିତି ରାଜା ପଡ଼ି ଦେଇ ।|
  block
    block |ସେହି ସେରକରୁ ସେହି ବୋଡ଼ିକରୁ ଚାରିଭାଗ କରିଥାଇ|
    block |ରାତ୍ରହିଁ ପାହିଲେ ବଳାରାଜନରେ ସ୍ନହାନ ସାରି ଆସଇ ।|
    block | |
    block |ସ୍ନାହାନ ସାରିଣ ତର୍ପଣ କରିଣ ଶିବଥାଳେ ଅନ୍ନ ଦେଇ|
    block |ତ‌ହିଁରୁ ପୋଷେକ ବଳା ରାଜନରେ ବ୍ରାହ୍ମଣେ ବୈଷ୍ଣବେ ଦେଇ ।|
  block
    block |ତ‌ହିଁରୁ ପାଏକ ବଳା ରାଜନରେ ଦିଅଁ ଦେବତା ପୂଜଇ|
    block |ତିନିପା ଦେଇଣ ପାଏକ ବଳିଲେ ଆପେ ତରଣ ରାନ୍ଧଇ ।|
  block
    block |ତିଅଣ ପାଇଁକି ପିତା ତୋର ବଳା ଲୁଣ ସରି ନ ଦିଅଇ|
    block |ଲୁଣ ବୋଲିକରି ଯାହାକୁ ଦିଅଇ ଯବକ୍ଷାର ଭଣ୍ଡୁଥାଇ ।|
  block
    block |ବାସନ ନିମନ୍ତେ କୁମରମଣିରେ ଗାତ ଖୋଳି ଭାତ ଖାଇ|
    block |ଅନ୍ନର ନିମନ୍ତେ ଗୋବିନ୍ଦ ଚନ୍ଦ୍ରରେ ଉଠି ବସି ନ ପାର‌ଇ ।|
  block
    block |ଜାଳ ଜାଳିବାକୁ ଦିଏ ତୋର ବାପ ବାରି ବାଇଗଣ ଝଟା|
    block |ପରିବା ମଧ୍ୟରେ ଖଞ୍ଜାଏ ତୋ ବାପ ପୋଖରୀ କଳମଲଟା ।|
  block
    block |କାନ‌ଲୋଳି କଣ୍ଟା ବାଇଗଣ ଝଟା ଜାଳ ଜାଳିବାକୁ ଦେଇ|
    block |ତୋଡ଼ି ମାଛ ଥଣ୍ଟ ବାଇଗଣ ବେଣ୍ଟ ପରିବାରେ ଖଞ୍ଜୁଥାଇ ।|
    block | |
    block |ତେଲ ବୋଲିକରି ଯାହାକୁ ଦିଅଇ ଅଶ୍ୱମୂତ୍ର ସେ ଅଟଇ|
    block |ହଳଦୀ ବୋଲିଣ ଯାହାକୁ ଦିଅଇ ବଣ ପିପ୍ପଳୀ ଭଣ୍ଡଇ ।|
  block
    block |ଘୃତର ଅଭାବେ କୁମରମଣିରେ କେଶ ମୋ ଜଟା ବାନ୍ଧଇ|
    block |ସିନ୍ଦୁର ବିହୀନେ କୁମରମଣିରେ ମଥା ମୋ ଶୂନ୍ୟ ଦିଶଇ ।|
  block
    block |ମନ୍ଦୁରା ଅଭାବେ କୁମରମଣିରେ ତିରଣ ଶ‌ଯ୍ୟା କରଇ|
    block |ବସ୍ତ୍ରର ଅଭାବେ ବଳାରାଜନରେ ବୃକ୍ଷ ବକଳ ପିନ୍ଧଇ ।|
  block
    block |ଅତି ସୁକୁମାରୀ ରଜାଘର ଝିଅ ନ ପାରଇ ଦୁଃଖ ସ‌ହି|
    block |ମୋ ବାପ ରାଜ୍ୟକୁ ବଳା ରାଜନରେ ଦେଲି ଡଗର ପଠାଇ ।|
  block
    block |ଆରେ ତୁ ଡଗର ଶୁଣ ମୋର ଗୀର ବାବୁ ମୋ ବୋଲ କରିବୁ|
    block |ଛ ମାସର ବାଟ ଛ ଦିନେ ଚାଲିବୁ ବାରଦିନେ ପ‌ହଞ୍ଚିବୁ ।|
  block
    block |ବସିଥିବେ ବାପ ଲାଉଚନ୍ଦ୍ର ରାଜା ଶୁଭ ବାରତା କ‌ହିବୁ|
    block |ଭାଇ ବସିଥିବେ କନିଷ୍ଠ ରାଜନ ଭିଣୋଇ ଗୁଣ ଗାଇବୁ ।|
  block
    block |ମାତା ବସିଥିବେ ମଉନା ଦେଇ ଯେ ତାହାଙ୍କ ପାଖକୁ ଯିବୁ|
    block |ଗ‌ହ‌ନ ବନରେ ରହିଛନ୍ତି ଜେମା କ‌ହି ଦୁଃଖ ଜଣାଇବୁ ।|
  block
    block |ଯେବଣ ଝିଅକୁ ବିଭା କରିଥିଲା ବଙ୍ଗ ବଜାରରେ ନେଇ|
    block |ସେହି ଝିଅ ତୋର ପାଉଅଛି କଷ୍ଟ ଘୋଡ଼ା ବନ୍ଦୀଶାଳେ ରହି ।|
  block
    block |ବାଉନ ହଜାର ତେପନ ଅଶ୍ୱର ଲଣ୍ଡି ଯେ ନିତି କାଢ଼ଇ|
    block |ଲଣ୍ଡିମାନ କାଢ଼ି କାଢ଼ି ଜନନୀ ଗୋ ଅଣ୍ଟାରେ ବିଣ୍ଡି ବସଇ ।|
  block
    block |ସତର ମହଣ ପଥର ଲୋ ମାତା ବୁକୁରେ ତାର ଲଦଇ|
    block |ବାରବିଶା ଲୁହା ଶିକୁଳି କରିଣ ବେନି ପାଦ ତା ଛନ୍ଦଇ ।|
  block
    block |ଏତେକ ଶୁଣିଣ ଗର୍ଭଧାରୀ ମାତା ବ‌ହୁତ ରୋଦନ କଲେ|
    block |ବିଧାତା ଯେ ଏତେ ଦୁଃଖ ଦେଇଦେଲା ଜଗତ ଜନ ଶୁଣିଲେ ।|
  block
    block |ଜନମ ଦେଇଛି ବୋଲିରେ କୁମର କରମ ତ ଦେଇ ନାହିଁ|
    block |ବିଧାତା ଲ‌ଲାଟ ପଟରେ ସେ ପୁଣି ଷଠୀ ଯାହା ଲେଖିଥାଇ ।|
  block
    block |ବିଧାତାର ଯେଉଁ ଲଲାଟ ଲିଖନ କେ କରି ପାରିବ ଆନ|
    block |ମାତା ପିତା ଦୁହେଁ ଦେଲୁ ଜନମରେ ପୋଡ଼ିଯାଉ ତା କରମ ।|
  block
    block |ଲାଉଚନ୍ଦ୍ର ରାଜା ବୋଲେ ତୁ ରାଣୀଲୋ କେଭେ ଶୋକାତୁର ନୁହଁ|
    block |ଆମ୍ଭରି ଭଣ୍ଡାରେ କେଉଁ ଦ୍ରବ୍ୟ ନାହିଁ ଡଗରଙ୍କ ହସ୍ତେ ଦିଅ ।|
  block
    block |ତାହା ଶୁଣିକରି ମୌନାବତୀ ରାଣୀ ଭଣ୍ଡାର ଘରକୁ ଗଲେ|
    block |ଲକ୍ଷେ ମାଢ଼ ଥିଲା ଖଣ୍ଡିଏ ସୁବର୍ଣ୍ଣ ଡଗରଙ୍କ ହସ୍ତେ ଦେଲେ ।|
  block
    block |ଏହି ସୁବର୍ଣ୍ଣକୁ ନିଅରେ ଡଗର ନିମଡୋହି ବନେ ଯିବୁ|
    block |ବସିଥିବ ଝିଅ ଘୋଡ଼ା ବନ୍ଦୀଶାଳେ ସୁବର୍ଣ୍ଣକୁ ନେଇ ଦେବୁ ।|
  block
    block |ଆଜ୍ଞା ପାଇକରି ସୁଜ୍ଞାନୀ ଡଗର ତ୍ୱରିତେ ଗମନ କଲା|
    block |ବସିଥିଲି ମୁହିଁ ଘୋଡ଼ା ବନ୍ଦୀଶାଳେ ସୁବର୍ଣ୍ଣକୁ ନେଇ ଦେଲା ।|
  block
    block |ସୁବର୍ଣ୍ଣ ଦେଖିଣ ବଳା ରାଜନରେ ମନରେ ଆନନ୍ଦ ହେଲି|
    block |ଏତେ ଦିନକରେ କପାଳ ଫେରିଲା ତାହା ହୃଦରେ ଠାଣିଲି ।|
  block
    block |ସେହି ସୁବର୍ଣ୍ଣକୁ ଘେନିରେ କୁମର ବଙ୍ଗ ବଜାରକୁ ଗଲି|
    block |ବଙ୍ଗ ବଜାରରେ ବଣିଆ ଦୁଆରେ ସୁବର୍ଣ୍ଣକୁ ଭଙ୍ଗାଇଲି ।|
  block
    block |ହଜାର ହଜାର ଲକ୍ଷେ ଲକ୍ଷେ ହଜାରରେ ତୁଣ୍ଡେ ତୁଣ୍ଡେ ଯେ ଗଣିଲି|
    block |ଲକ୍ଷ ଲକ୍ଷ ଧାନ ଭରଣ ମୁହିଁ ଯେ ସିଂହଦ୍ୱାରେ ପୋତାଇଲି ।|
  block
    block |ତୋହରି ବାପର ନଗରକୁ ଚାହିଁ ଦୋବାଟି ନଗ୍ର ତୋଳିଲି|
    block |ସେହି ତୋ ବାପର ଦୁହାଁଳି ଗାଈରେ ଉଆସରେ ବନ୍ଧାଇଲି|
    block |ସେହି ତୋ ବାପର ପୋଇଲି ପ୍ରହରୀ ତହୁଁ ଅନେକ ରଖିଲି ।|
  block
    block |ସେହି ତୋ ବାପର ଖଣ୍ଡା ବନ୍ଧୁକରେ ସିଂହଦ୍ୱାରେ ଡେରାଇଲି|
    block |ରାଉତ ମାହୁନ୍ତ ପାଇକ ବହୁତ ସିଂହଦ୍ୱାରେ ଜଗାଇଲି ।|
  block
    block |ତୋହରି ବାପର ଶାରୀଶୁଆ ଦେଖି ତହୁଁ ହଳିଏ ପୋଷିଲି|
    block |ଯହୁଁ ତ ହଳିଏ ପୋଷିଲି କୁମର ରାମ ନାମ ପଢ଼ାଇଲି ।|
  block
    block |ଦିନେ ତୋର ପିତା ଦାନ୍ତୁଆଣି ବେଳେ ପ‌ହଣ୍ଡି କରିବା କାଳେ|
    block |ସେତିକି ବେଳରେ ଶାରୀ ରାବଦେଲା ଥାଇ ସ୍ୱର୍ଣ୍ଣ ପିଞ୍ଜରାରେ ।|
  block
    block |ମଣିମା ମଣିମା ଗୁହାରି ଶୁଣିବା ଭାସିଗଲି ଭବଜଳେ|
    block |ସେ ଶାରୀ ରାବନ୍ତେ କୁମରମଣିରେ ବାଜିଲା ପିତା କର୍ଣ୍ଣରେ ।|
    block | |
    block |ଆଜ୍ଞ ଦେଲେ ତହୁଁ ସୈନ୍ୟ ଦଳବଳେ ମୋହରି ମୁଲକେ ଯିବ|
    block |ବନସ୍ତ ମଧ୍ୟରେ କା ଶାରୀ ରାବୁଛି ତାହାକୁ ଦେଖି ଆସିବ ।|
  block
    block |ଆଜ୍ଞା ପାଇକରି ସୈନ୍ୟଦଳମାନେ ଦୂରକୁ ଗମନ କଲେ|
    block |ଛିନ୍ନ ଭିନ୍ନ କରି ବୁଲି ସେ ଦେଖିଲେ ଯାଇ କାନନ ମଧ୍ୟରେ ।|
  block
    block |ବନସ୍ତଯାକ ସେ ବୁଲିଣ ଦେଖିଲେ ମୁକୁତା ଦେଇ ନବର|
    block |ଅଷ୍ଟ ରତନରେ ନିର୍ମାଣ ହୋଇଛି ସୁବର୍ଣ୍ଣର ଚାରି ପୁର ।|
  block
    block |ଅଗୁରୁ ଚନ୍ଦନ ରୁପ କରିଅଛି ଗୟଳର ସିଂହ ଚିତା|
    block |ଗଣ୍ଠି ଗୋଟିକେତେ ଲଗାଇ ରହିଛି ଛ ଛ ଯୋଡ଼ି ଯେ ମୁକୁତା ।|
  block
    block |ଜମିଦାର ବାଡ଼ି ଲାଗିଛି ନଡ଼ିଆ ଅଛି କେତେ କେତେ ଗୁଆ|
    block |ଆମ୍ବ ବନରେ ଯେ କୋକିଳ ରାବୁଛି ତେନ୍ତୁଳିର ବନେ ଶୁଆ ।|
  block
    block |ସେହି ଦୂତମାନେ ଲେଉଟି ଯାଇଣ କ‌ହିଲେ ରାଜା ଆଗରେ|
    block |ଶିରେ ଯୋଡ଼ି ପାଣି ଅତି ଭକ୍ତି ଭରେ ଥାଇଣ ଖଣ୍ଡକ ଦୂରେ ।|
  block
    block |ଯେମନ୍ତ ରାଣୀକି ମାଣିକଚନ୍ଦ୍ର ହେ କରିଥିଲ ନିମଡୋହି|
    block |ସେହି ରାଣୀ ଏବେ ନବର ତୋଳିଛି ଦେଖି ଆସ ବେଗେ ଯାଇଁ ।|
  block
    block |ତାହା ଶୁଣିକରି ମହରାଜା ତ‌ହୁଁ ମନ ମଧ୍ୟେ ବିଚାରିଲେ|
    block |ପଡ଼ି ଖାଇ ରାଣୀ ନବର ତୋଳିଛି ଦେଖିବାକୁ ମନ କଲେ ।|
  block
    block |ବାରଶ ବଢ଼େଇ ତେରଶ ଯେ ଧୋବା ଝାଡ଼ ଜଙ୍ଗଲ କାଟିଲେ|
    block |ଝାଡ଼ଖଣ୍ଡ ନଳୀ ତୋପ ସଜକରି ବନସ୍ତକୁ ବାହାରିଲେ ।|
  block
    block |ମୁହିଁ ଶୋଇଥିଲି ରତ୍ନ ପଲଙ୍କରେ ନିଦ୍ରାରେ ସ୍ୱପ୍ନ ଦେଖିଲି|
    block |ରାଜା ଆସିଛନ୍ତି ବୋଲିରେ କୁମର ଯୋଗ ଧ୍ୟାନରେ ଜାଣିଲି ।|
  block
    block |ସୁବର୍ଣ୍ଣ ଘଟରେ ନୀର ଘେନିକରି ସିଂହ ଦରଜାକୁ ଗଲି|
    block |ବାମ ଚରଣକୁ ଧୋଇଣ ପିତାର ଶିରରେ ନହୁଡ଼ି ହେଲି ।|
  block
    block |ଡାହାଣ ଚରଣ ଧୋଇଣ ପିତାର ଜଳ ଗର୍ଭକୁ କ୍ଷେପିଲି|
    block |ହସ୍ତ ଧରିକରି କୁମରମଣିରେ ପଲଙ୍କରେ ବସାଇଲି ।|
  block
    block |ସେତିକିବେଳରେ ତୋହରି ଜନ‌କ ପଚାରୁ ଅଛନ୍ତି ରହି|
    block |ସେରକ ଚାଉଳ ବୋଡ଼ିଏ କଉଡ଼ି ପଡ଼ି ଦେଉଥିଲି ମୁହିଁ ।|
  block
    block |ସେ ପଡ଼ି ଖାଇଣ ଧନ କାହୁଁ ଏତେ ଆଣିଲୁ କ‌ହ ବୁଝାଇ|
    block |ଦୋଚାରୁଣି ପଣେ ଧନ ଅରଜିଛୁ ତୋ ମୁଖ ଚାହିଁବି ନାହିଁ ।|
  block
    block |ସେତେବେଳେ ରାଣୀ ଦିଅଇ ଉତ୍ତର ଶୁଣିମା ହେ ନରସାଇଁ|
    block |ଚୋରୀ କରିନାହିଁ ଦୋଚାରୀ ନୁହଁଇ ଧର୍ମଥିଲା ମାଲ ଏହି ।|
  block
    block |ଯେତେକ ନିୟମ କରାଇବ ରାଜା ସବୁ ନିୟମ କରିବି|
    block |ଜଳରେ ନିୟମ କରାଇଲେ ରାଜା ଜଳରେ ପରୀକ୍ଷା ଦେବି ।|
  block
    block |ସର୍ପ ବନ୍ଧନହିଁ କରାଇଲେ ରାଜା ସର୍ପମୁଖେ ହସ୍ତ ଦେବି|
    block |ଖଣ୍ଡା ଦାଢ଼େ ବାଟ ଚଳାଇଲେ ରାଜା ଖଣ୍ଡା ଦାଢ଼େ ଚାଲିଯିବି ।|
  block
    block |ଛୁଞ୍ଚି ମୁନେ ଛିଡ଼ା କରାଇଲେ ରାଜା ଛୁଞ୍ଚି ମୁନେ ଛିଡ଼ାହେବି|
    block |ଶମ୍ଭୁ ନିୟମ ଯେ କରାଇଲେ ରାଜା ଶମ୍ଭୁର ଶିର ଛୁଇଁବି ।|
  block
    block |ଅଗ୍ନିରେ ପରୀକ୍ଷା କରାଇଲେ ରାଜା ତ‌ହିଁରେ ମୁହିଁ ପଶିବି|
    block |କ୍ଷୁର ଦାଢ଼େ ଗଳା ଦିଆଇଲେ ରାଜା ଗଳାରେ କ୍ଷୁର ମୁଁ ଦେବି ।|
  block
    block |ଏ ଯେତେ ନିୟମ କ‌ହିଲୁ ଲୋ ରାଣୀ ସବୁ ନିୟମ ତ ମିଛ|
    block |ଅଗ୍ନିରେ ପରୀକ୍ଷା ଦିଅ ବେଗେ ରାଣୀ ଆଉ ସବୁ କରି ତୁଚ୍ଛ ।|
  block
    block |ତେବେ ତୋର ବାପ ପରତେ ନ ଗଲେ ମୋତେ ସଙ୍ଗତରେ ନେଲେ|
    block |ଗ୍ରାମର ବାହାରେ ମଢ଼ା ମଶାଣୀରେ ଅଗ୍ନିକୁଣ୍ଡ ଖୋଳାଇଲେ ।|
  block
    block |ଗୁଆଘୃତ ଆଣି ଚନ୍ଦନର କାଠ ତ‌ହିଁରେ ସଜାଡ଼ି ଦେଲେ|
    block |ଦୂର ଗାଆଁ ଦେଖି କୁମରମଣିରେ ଚିଟାଉ ପତ୍ର ଲେଖିଲେ ।|
  block
    block |ନିମଡୋହି ରାଣୀ କରୁଛି ନିୟମ ତୁମେ ଯେ ଆସ ଦେଖିବ|
    block |ଅସତ୍ୟର ମାଲ ଅବା ସତ୍ୟ ମାଲ ଅଗ୍ନି ମଧ୍ୟେ ଦେଖାଯିବ ।|
  block
    block |ଶୁକଳ ବସନ ପିନ୍ଧିଲିରେ ଧନ ଅର୍ଘ୍ୟ ଅଞ୍ଜୁଳିକି ବାନ୍ଧି|
    block |ହାଦେ ହାଦେ ଜଳ ତିନି ହାଦେ ଜଳ ମା ବାପାଙ୍କୁ ବାଢ଼ିଲି|
    block |ହାଦେ ହାଦେ ଜଳ ତିନି ହାଦେ ଜଳ ଗ୍ରାମ ଦେବତୀଙ୍କୁ ଦେଲି ।|
  block
    block |ହାଦେ ହାଦେ ଜଳ ସପ୍ତ ହାଦେ ଜଳ ଧର୍ମ ଦେବତାଙ୍କୁ ଦେଲି|
    block |ଜୀବନର ଆଶା ତେଜିଣ କୁମର ହୃଦେ ହରି ସୁମରିଲି ।|
  block
    block |ଧରମକୁ ସାକ୍ଷୀ ଦେଇରେ କୁମର ଅଗ୍ନିକୁ ଡେଇଁ ପଡ଼ିଲି|
    block |ସାତ ରାତି ସାତ ଦିନରେ କୁମର ଅଗ୍ନିରେ ରହଣି କଲି ।|
  block
    block |ଯେଉଁ ସାତ ଦିନ ପାହାନ୍ତା ପ‌ହର ତୋ ପିତା ବିଜୟ କଲେ|
    block |ଅଗ୍ନିକୁଣ୍ଡ ପାଶେ ଉଭାହୋଇ ବଳା ମୋତେ ବଚନ ବୋଲିଲେ ।|
  block
    block |ଯେବେ ସତୀ କନ୍ୟା ହୋଇଥିବୁ ରାଣୀ ଅଗ୍ନିରୁ ଉଠି ଆସିବୁ|
    block |ଅସତୀ ଯେବେ ତୁ ହୋଇଥିବୁ ରାଣୀ ପୋଡ଼ି ଭସ୍ମ ହୋଇଯିବୁ ।|
  block
    block |ଏତକ ଶୁଣିଣ କୁମରମଣିରେ ଅଗ୍ନିରୁ ବାହାର ହେଲି|
    block |ଚମ୍ପା ପୁଷ୍ପ ପ୍ରାୟେ ଝାଡ଼ି ଝୁଡ଼ି ହୋଇ ତୋ ବାପ ଆଗେ ବସିଲି ।|
  block
    block |ନ ପୋଡ଼ିଲା କେଶ ନ ପୋଡ଼ିଲା ବାସ ନ ପୋଡ଼ିଲା ନିଜ ଦେହ|
    block |ମାଘ ମାସ ପଶି ଜେସନେ ହେମାଳ ତ‌ହୁଁ ବଳି ମୋର କାୟ ।|
  block
    block |ସେହିଦିନଠାରୁ କୁମରମଣିରେ ତୋ ପିତା ମାନିଲେ ସତ|
    block |ସତୀ କନ୍ୟା ବୋଲି ସେହିଦିନଠାରୁ ଜଗତେ କଲେ ବିଖ୍ୟାତ ।|
  block
    block |ସମସ୍ତ ରାଣୀକୁ ପଛ କରି ବଳା ମୋତେ ପାଟରାଣୀ କଲେ|
    block |ସେହି ଦିନଠାରୁ କୁମରମଣିରେ ତୋ ପିତା ପରତେ ଗଲେ ।|
  block
    block |ତୋହରି ପାଇଁକି କୁମରମଣିରେ କେତେ କଷ୍ଟ କରି ନାହିଁ|
    block |ଦାଣ୍ଡ ଖରକଇ ଚଉରା ଲିପଇ ଶତପୁତ୍ର ହେବ ପାଇଁ ।|
  block
    block |ତୋହରି ପାଇଁକି କୁମରମଣିରେ ଚଇତ୍ର ମଙ୍ଗଳବାର|
    block |ବାର ବର୍ଷ ପରିଯନ୍ତେରେ କୁମର ବସି ଜାଳିଲି ଜାଗର ।|
  block
    block |ତୋହରି ପାଇଁକି କୁମରମଣିରେ ଦାଣ୍ଡ ପନ୍ଥାଇ ପୁଜିଲି|
    block |ତୋହରି ପାଇଁକି କୁମରମଣିରେ ଶ୍ରୀପୁରୁଷୋତ୍ତମ ଗଲି ।|
  block
    block |ତୋହରି ପାଇଁକି କୁମରମଣିରେ ଭୁବନେଶ୍ୱରକୁ ଗଲି|
    block |ଭୁବନେଶ୍ୱରରେ ମରିଚି କୁଣ୍ଡରେ ତ‌ହିଁ ସ୍ନହାନ ସାରିଲି ।|
  block
    block |ସ୍ନାହାନ ସାରିଣ କୁମରମଣିରେ ବଡ଼ଦେଉଳେ ପଶିଲି|
    block |ବଡ଼ ଦେଉଳରେ ବଡ଼ ଲିଙ୍ଗରାଜ ତାହାଙ୍କୁ ଦର୍ଶନ କଲି ।|
  block
    block |ଯୋଡ଼ା ଯୋଡ଼ା କରି ଶହେ ଯୋଡ଼ା ନୀର ଈଶ୍ୱର ଶିରେ ଢାଳିଲି|
    block |ଲକ୍ଷେ ବେଲ ପତ୍ର ଦିଲକ୍ଷ ଗୟସ ଶମ୍ଭୁ ଶିରେ ଚଢ଼ାଇଲି ।|
  block
    block |ଅରୁଆ ଚାଉଳ କଞ୍ଚା କ୍ଷୀର ନେଇ ପାର୍ବତୀଙ୍କୁ ପୂଜା କଲି|
    block |ଗୋଟି ଗୋଟି କରି କୋଟି କୋଟି ଚମ୍ପା ଶମ୍ଭୁ ଶିରରେ ମୁଁ ଦେଲି ।|
  block
    block |ଅତି ଭକ୍ତିଭରେ ଶୋଇଲଇଁ ମୁହିଁ ତାହାଙ୍କର ପାଦତଳେ|
    block |ଈଶ୍ୱର ପାର୍ବତୀ ଦେହେଁ ବର ଦେଲେ ଗର୍ଭରେ ଧଇଲି ତୋତେ ।|
  block
    block |ତିନି ମାସ କାଳ ମୋ ଗର୍ଭେ ରହିଲୁ ନିଶି ଦିବା ଗଣୁଥାଇ|
    block |ଚାରି ମାସ ଯହୁଁ ହୋଇଲା ବଳାରେ ମୁଖୁ ଉଠିଲା ଯେ ହାଇ ।|
  block
    block |ପାଞ୍ଚ ମାସ ବଳା ମୋ ଗର୍ଭେ ରହ‌ନ୍ତେ ତୁଣ୍ଡ ସୁଆଦ ଲୋଡ଼ଇ|
    block |ଷଡ଼ ମାସ ଯହୁଁ ହୋଇଲା ବଳାରେ ଉଠି ବସି ନ ପାରଇ ।|
  block
    block |ସପ୍ତ ମାସ ଯହୁଁ ହୋଇଲା ଗର୍ଭରେ ଭୂମିଶାୟୀ ମୁହିଁ ହେଲି|
    block |ଅଷ୍ଟ ମାସ ହୋଇବାରୁ ବାପଧନ ଆଣ୍ଠୋଇ ବାଟ ଚାଲିଲି ।|
  block
    block |ନବ ମାସ ଯହୁଁ ହୋଇଲା ଧନରେ ନବ ଦିନ ଯାତ୍ରା କଲି|
    block |ଏହି ପରକାରେ କେତେ କଷ୍ଟମାନ କୁମର ମୁହିଁ ପାଇଲି ।|
  block
    block |ଦଶ ମାସ ଦଶ ଦିବସ ପୁରନ୍ତେ ପୃଥୀବିରେ ଜନ୍ମ ତୋର|
    block |ତୁହି ଜେତେବେଳେ ଜନମ ହୋଇଲୁ ଚେତେ ହଜିଗଲା ମୋର ।|
  block
    block |ସେହି ସମୟରେ କୁମରମଶିରେ ପୋଇଲିମାନେ ଯେ ନେଲେ|
    block |ତାଙ୍କର ହସ୍ତରେ ସୁନା ଖଡ଼ିକାରେ ବସି ତୋ ନାଭି କାଟିଲେ ।|
  block
    block |ଚନ୍ଦନର କାଠ ଗୁଡ଼ିଏ ଆଣିଣ ଦେଲେ ଅନ୍ତୁଡ଼ି ଲଗାଇ|
    block |ତଳେ ନ ପଡ଼ୁଣୁ କୁମରମଣିରେ ସେକିସାକି ଦେଲେ ଶୋଇ ।|
  block
    block |ଷଡ଼ ଦିନେ ବଳା ଗୋବିନ୍ଦଚନ୍ଦ୍ରରେ ଷଷ୍ଠି ଘର ତୋଳାଇଲି|
    block |ସପ୍ତମ ଦିନରେ ବଳା ରାଜନରେ ଉଠିଆରି ଘର କଲି ।|
  block
    block |ବାର ରାତ୍ର ଦିନ କୁମରମଣିରେ ଧୋବାତୁଠ ଜୁର କଲି|
    block |ଏକୋଇଶ ଦିନେ କୁମରମଣିରେ ଋଷି ବାକ୍ୟ କରାଇଲି ।|
  block
    block |ଏକ ବର୍ଷ ବେଳେ କୁମରମଣିରେ ତୋହର ଜାତକ କଲି|
    block |ନାୟକ ପଣ୍ଡିତ ଦୁହିଁଙ୍କୁ ଡକାଇ ରାଶି ନାମ ଗଣାଇଲି ।|
  block
    block |ନାୟକ କ‌ହିଲା ଏକବିଂଶ ବର୍ଷେ ମରଣ ରିଷ୍ଟ ତୋହର|
    block |ଏହା ଯେଉଁକ୍ଷଣି ଶୁଣିଲି ଧନରେ ଚେତା ବୁଡ଼ିଗଲା ମୋର ।|
  block
    block |ଅଦ୍ୟାବଧି କଷ୍ଟ ପାଇଲି ଧନରେ ଧିକ ମୋ ଜୀବନ ଧିକ|
    block |ଏତେ ବୋଲି ମାତା ନେତୃ ଝର ଝର ବ‌ହି ପଡ଼ଇ ଲୋତକ ।|
  block
    block |ଅଢ଼ାଇ ବରଷ ପରିଯନ୍ତେ ଧନ ସ୍ତନ ଭାଙ୍ଗି ଦେଲି କ୍ଷୀର|
    block |ପାଞ୍ଚ ବରଷରେ କୁମରମଣିରେ ଦେଲି ଚାଟଶାଳି ଘର ।|
  block
    block |ଦଶ ବରଷରେ କୁମରମଣିରେ ରାଜନନୀତି ଶିକ୍ଷା ଦେଲି|
    block |ପନ୍ଦର ବରଷେ କୁମରମଣିରେ ରାଜ୍ୟେ ରାଜା କରାଇଲି ।|
  block
    block |ଅଠର ବରଷେ ଅନେଶ୍ୱତ ରାଣୀ ବାଛି ବିଭା କରାଇଲି|
    block |ଏକବିଂଶ ବର୍ଷେ ମରଣର ଯୋଗ ଯୋଗୀ କରିବି ପାଞ୍ଚିଲି ।|
  block
    block |ଶୁଣିକରି ତ‌ହୁଁ ଗୋବିନ୍ଦଚନ୍ଦ୍ର ଯେ ବିନୟେ ଏହା କ‌ହଇ|
    block |ଅଜ୍ଞାନ କାଳରେ ବାଳୁତ ବେଳରେ ଯୋଗୀ ନ କଲୁ କିମ୍ପାଇ ।|
  block
    block |ପୂର୍ବ ଯେ ପଶ୍ଚିମ ଉତ୍ତର ଦକ୍ଷିଣ ଚାରିଦିଗେ ଯେତେ ରାଜା|
    block |ତାଙ୍କର କନ୍ୟାରୁ ବାଛି ବିଭା ଦେଲୁ ଅନେଶ୍ୱତ ଯେ ଭାରିଜା ।|
  block
    block |ଅନେଶ୍ୱତଙ୍କର ଧବଳ ଛତ୍ର ଯେ ମୋହର ଶିରେ ଉଡ଼ୁଛି|
    block |ଶହେ କୋଶ ପରିଯନ୍ତେ ଲୋ ଜନନୀ ମଣିମା ଡାକ ପଡ଼ୁଛି ।|
  block
    block |ଅଶୀ କୋଶ ପରିଯନ୍ତେ ଲୋ ଜନନୀ ସୂର୍ଯ୍ୟ ତେଜ ନ ବାଧୁଛି|
    block |ମୋହର ନାମ ଯେ ଶତୃର ହୃଦୟେ ଭ‌ୟ ଜାତ କରାଉଛି ।|
  block
    block |ଏତେ ବଡ଼ ରାଜ୍ୟ କାହାକୁ ମୁଁ ଦେଇ ଯିବି ଏବେ ଯୋଗୀ ହୋଇ|
    block |ଗଲେ ଦେହ ଯମ ଭୁବନ‌କୁ ଯିବ ଯୋଗୀ ମୁଁ ହୋଇବି ନାହିଁ ।|
  block
    block |ଯୋଗୀକୁଳ ବଡ଼ ଦୁଃଖ ଲୋ ଜନନୀ ରାଜକୁଳ ବଡ଼ ସୁଖ|
    block |ନ ମାନନ୍ତି ଖରା ବରଷା ଯେ ଯୋଗୀ ବୁଲି ମାଗୁଥାନ୍ତି ଭିକ ।|
  block
    block |ତାଙ୍କରି ପରାୟେ କଷ୍ଟ ଲୋ ଜନନୀ ସ‌ହି ନ ପାରିବି ମୁହିଁ|
    block |ଗଲେ ଦେହ ଯମ ଭୁବନ‌କୁ ଯିବ ରାଜ ସିଂହାସନେ ଥାଇ ।|
  block
    block |ଛାର ମରଣକୁ କିମ୍ପାଇ ଡରିବି ଯୋଗୀ ଲାଉରେ ଭୁଞ୍ଜିଣ|
    block |ମାତା ବୋଲେ ଯୋଗୀ ଲାଉ ନ ବୋଲରେ ଅଟେ ଶିବଥାଳ ଜାଣ ।|
  block
    block |ସେ ଶିବ ଥାଳରେ ଅନ୍ନ ହିଁ ଭୁଞ୍ଜିଲେ ଅମର ହୋଇବୁ ତୁହି|
    block |ଯୁଗ ଯୁଗାନ୍ତରେ ଅମର ହୋଇବୁ ନ ପାରିବ ଯମ ନେଇ ।|
  block
    block |ମୋର ବୋଲ କର କୁମରମଣିରେ କାଲି ଯାଅ ଯୋଗୀ ହୋଇ|
    block |ସେତେବେଳେ ପୁତ୍ର ଦିଅଇ ଉତ୍ତର ଶୁଣ ଗୋ ଜ‌ନନୀ ତୁହି ।|
  block
    block |ଅତି ଯତନରେ ମାତା ବିଭା କଲୁ ରୋଦମା ଗୋଦମା ରାଣୀ|
    block |କନ‌କ ବେଦୀରୁ ଯୌତୁକ ଆଣିଲି ଗୋଦମା ସାନ ଭଉଣୀ ।|
  block
    block |କାହା ନାମ ହୀରା କାହା ନାମ ଲୀଳା କାହା ନାମ ଜମ୍ୱୁବତୀ|
    block |ଶଶିକା କୁନ୍ତଳା ମରୁଆ ମାଳତୀ କାର ନାମ ଯେ ଦ୍ରୌପଦୀ ।|
  block
    block |ଏହିପରି ନାମ ବ‌ହିବା ସୁନ୍ଦରୀ ବିଭା ମୋତେ କରାଇଲୁ|
    block |ଏତେ ରଜାଝିଅ ଆଣିକରି ମୋତେ ଏତେ ଦଣ୍ଡ କିମ୍ପା ଦେଲୁ ।|
  block
    block |ଯେବେ ତୁ ଜନନୀ ହାଡ଼ି ପାଶେ ପୁଣି ମୋତେ ଦେଇଥାନ୍ତୁ ବିକି|
    block |ଏମାନଙ୍କ କଷ୍ଟ ସ‌ହି ମୁଁ ନ ଥାନ୍ତି ଜଗତେ ବୋଲିବେ ଛି ଛି ।|
  block
    block |ପୁତ୍ରର ମୁଖରୁ ଏ ବଚନ ଶୁଣି ବୋଲଇ ମୁକୁତା ଦେଇ|
    block |ଅଜର ଅମର ହେବୁରେ କୁମର ମୋ ବଚନ କର ତୁହି ।|
  block
    block |ନମ ବ୍ରହ୍ମକୁ ତୁ ଭାବରେ କୁମର ଏ ଦୁଃଖ ରହିବ ନାହିଁ|
    block |ନନ୍ଦ ନନ୍ଦନ‌କୁ ଡାକ ବାର ବାର କରୁଣା କରିବେ ସେହି ।|
  block
    block |ତରକିବୁ ଯେବେ ରହିଯିବ ତେବେ ଦେବ ନାହିଁ ଯମ ଦୁଃଖ|
    block |କାରଣ ନ ମାନି ନ ଶୁଣିଲେ କଥା ବସା ହେବ କୁମ୍ଭୀପାକ ।|
  block
    block |ଜାଣି ଶୁଣି ଯେବେ ରତନ ଛାଡ଼ିବୁ କରିବୁ ଅର୍ଗଡ଼ ହାର|
    block |ଟ‌ହ ଟହ ହସିକରି ଦେଇ ଟାହି ଜାଣିବ ଯମ କିଙ୍କର ।|
  block
    block |ଯମ ନିକଟରୁ ଉଦ୍ଧାର ପାଇବୁ ଯେବେ ଭଜ ହରି ନାମ|
    block |ସେହି ହରି ନାମ ଅଟେ ବ୍ରହ୍ମ ଜ୍ଞାନ ସେ ନାମ କର ସ୍ମରଣ ।|
  block
    block |ସାତ ସମୁଦ୍ରର ପାଣି ନ ଲାଗିବ ପାଦ ନ ବୁଡ଼େ ଜଳରେ|
    block |ପୁତ୍ର ବୋଲେ ଏଡ଼େ ବ୍ରହ୍ମଜ୍ଞାନୀ ତୁହି ରହି ବଙ୍ଗ ବଜାରରେ ।|
  block
    block |ମୋହର ପିତାକୁ ଯମ ବାନ୍ଧିନେଲା ରଖି ନ ପାରୁଲୁ ତୁହି|
    block |ମାତା କ‌ହେ ମୁହିଁ ତପ କରୁଥିଲି ଜାହ୍ନବୀ ଜଳରେ ରହି ।|
  block
    block |ଏଥୁ ଯାଇକରି ଖବର କ‌ହିଲେ ସୁଜ୍ଞାନୀ ପଣ୍ଡିତ ତ‌ହିଁ|
    block |ସେହି ଓଦା ଦେହେ ସେହି ଓଦା ବସ୍ତ୍ରେ ଯମ ପୁରେ ମିଳିଲଇଁ ।|
  block
    block |ଯମ ସିଂହାସନେ କଂସାର କବାଟ ବାମ ଗୋଡ଼େ ଦେଲି ଠେଲି|
    block |ଅନାଇ ଦେଲି ମୁଁ ଧର୍ମ ମଣ୍ଡପକୁ ଯମ ବସିଛି ଦେଖିଲି ।|
  block
    block |ବାଇଶି ମହଣ ଗୋଚର୍ମ ଦଉଡ଼ି ଯମ କାନ୍ଧରେ ପଡ଼ିଛି|
    block |ବାର ବିଶା ଲୁହା ଶାଙ୍କୁଳି ବାଡ଼ି ଯେ ଯମ ଆଗରେ ରହିଛି ।|
  block
    block |ଅଶି ବିଶା ଲୁହା ଶାଙ୍କୁଳି ବାଡ଼ି ଯେ ଯମ କାନ୍ଧରେ ରହିଛି|
    block |ଚିତ୍ରଗୁପତକୁ ପଚାରୁଅଛି ଯେ କି କି ଧର୍ମ କରିଅଛି ।|
  block
    block |କରିଥିଲେ ଦାନ କରିଥିଲେ ପୁଣ୍ୟ ବୈକୁଣ୍ଠପୁରକୁ ଦେବି|
    block |କିଛି ଯେବେ ଧର୍ମ ପୁଣ୍ୟ କରିନାହିଁ ନର୍କ କୁଣ୍ଡେ ବୁଡ଼ାଇବି ।|
  block
    block |ଏହା ଶୁଣିକରି କୁମରମଣିରେ ମୁହିଁ କୋପଭର ହେଲି|
    block |ଗୋରେଖଙ୍କ ମନ୍ତ୍ର ସୁମରି ଯମକୁ ବ୍ରହ୍ମ ଚାପୋଡ଼େ ମାଇଲି ।|
  block
    block |କାହିଁକି ମାଇଲୁ ମୁକୁତା ଦେଇଲୋ ଯମ ରାଜନ ବୋଲଇ|
    block |ମୋହର କି ଦୋଷ ଏଥିରେ ଅଛି ଯେ କ‌ହ ମୋ ଆଗେ ବୁଝାଇ ।|
  block
    block |ତୋହ ତପସ୍ୟାରେ ବଞ୍ଚେଇ ରଖିଲି ଶହେ ଷାଠିଏ ବରଷ|
    block |ଆହୁରି ଯଦ୍ୟପି ପରମାୟୁ ଅଛି ପାଞ୍ଜି ପତ୍ର ଦେଖିଆସ ।|
  block
    block |ଆବର ଆଯୁଷ ଥିଲେ ଲୋ ଜନନୀ ଶହେ ବରଷକୁ ଦେବି|
    block |ଯଦ୍ୟପି ଆଯୁଷ ନ ଥିବ ଜନନୀ କାହୁଁ ଆଣି ପୁରାଇବି ।|
  block
    block |ଯମ ହସ୍ତୁ ପାଞ୍ଜିପତ୍ର ଛଡ଼ାଇଣ ଆପଣା ହସ୍ତେ ପଢ଼ିଲି|
    block |ଏକବିଂଶ ବର୍ଷେ ମରଣ ପୁତ୍ରରେ ପାଞ୍ଜିରେ ତ‌ହୁଁ ଦେଖିଲି|
    block |ସେହି ଦିନୁ ପୁତ୍ର ଯାଉ ଯୋଗୀଘର ମୁହଁ ମନରେ ପାଞ୍ଚିଲି ।|
    block | |
    block |ଛାର ସମ୍ପତ୍ତିକି ମନ କରୁ ତୁରେ ବିପତ୍ତି ନ ନେବେ କେହି|
    block |ସମ୍ପତ୍ତି ତୋହର ବାଣ୍ଟିକୁଣ୍ଟି ନେବେ ବିପତ୍ତିକି ନେବେ ନାହିଁ ।|
  block
    block |ଇଚ୍ଛା ହେଉଅଛି ଗୋବିନ୍ଦଚନ୍ଦ୍ରରେ ନିଅ ଭଣ୍ଡାର ତୁ ବୋହି|
    block |ପୁତ୍ର ବୋଲେ ଏକ କଥା କ‌ହିବି ଲୋ ରୋଷ ନ କରିବୁ ତୁହି ।|
  block
    block |ଯୋଗୀର ଯେତେକ ସମ୍ପଦ ମାଆଲୋ କାଲି ଆଣିଦେବୁ ମୋତେ|
    block |ରୁଦ୍ରାକ୍ଷର ମାଳା ଢାଉରଙ୍ଗ ପାଗ ଦେବୁ ତୁ କାଲି ସକାଳେ ।|
  block
    block |କର୍ଣ୍ଣର କୁଣ୍ଡଳ ଦେହ କନ୍ଥାମାଳ ତୁହି ଆଣି ରଖିଥିବୁ|
    block |ମୃଗଛାଲ ଆଦି ଆଣିଣ ଯେ ତୁହି ସେ ସମସ୍ତ ମୋତେ ଦେବୁ ।|
  block
    block |ଜନନୀ ବୋଇଲେ ନୁହଁଇ ଏପରି ଶୁଣ ତୁହି ମନ‌ଦେଇ|
    block |ଗୁରୁ ବିନା କାହୁଁ ହୋଇବଟି ସିଦ୍ଧ ଗୁରୁପାଦେ ଥିବୁ ଧ୍ୟାୟୀ ।|
  block
    block |ପୁତ୍ର ବୋଲେ ଗୁରୁ କ‌ହିଦିଅ ମୋତେ ଭଜିବି ତାହାର ପାଦ|
    block |ତାହା ଶୁଣି ମାତା ବୋଲନ୍ତି ବଚନ ଧ୍ୟାୟିବୁ ହରି ଗୋବିନ୍ଦ ।|
  block
    block |ଗୋବିନ୍ଦ ତୁହି ଶୁଣ ଯେବଣ ହାଡ଼ିପା ଖଟୁଅଛି ବାଡ଼ି ତାଟି|
    block |ନିରନ୍ତର ତୁହି ତାଙ୍କୁ ସେବାକର ଚରଣ ତଳରେ ଲୋଟି ।|
  block
    block |ସେହି ଯଦି ତୋତେ ପ୍ରସନ୍ନ ହୋଇବେ ଛାଡ଼ିବ କାଳ ସମନ|
    block |ଯମର ପାଶରୁ ମୁକତ ହୋଇବୁ ହରିପଦେ ହେବୁ ଲୀନ ।|
  block
    block |ନୃପତି ବୋଲନ୍ତି ସିଦ୍ଧ ସେ ପୁରୁଷ କିମ୍ପା ହୀନ କୁଳେ ଜନ୍ମ|
    block |ପ୍ରଭାତରୁ ଉଠି ମୋର ବାଡ଼ି ତାଟି ଖଟଇ କେଉଁ କାରଣ|
  block
    block |ନୀଚ ଜାତି ହୋଇ ମଇଳା କାଢ଼ଇ ଗୁରୁ କେସନେ କରିବି|
    block |ଅକାରଣେ ମାତା ଜଞ୍ଜାଳେ ପଡ଼ିବି ପ୍ରାଣକୁ ନିଶ୍ଚେ ତେଜିବି ।|
  block
    block |ମୁକୁତା ବୋଲଇ ଶୁଣ ବାପ ବ୍ରହ୍ମ ଶାପରୁଟି ସେହି ଜନ୍ମ|
    block |ମର୍ତ୍ତ୍ୟ ଯୁଗେ ସେହି କରିଲାରେ ବାପ ବ୍ରହ୍ମାଙ୍କ ପାଦରେ ଧ୍ୟାନ ।|
  block
    block |ତ‌ହୁଁ ବେଦବର ପ୍ରସନ୍ନ ହୋଇଣ ବଚନ ତାଙ୍କୁ ହୋଇଲେ|
    block |ସତେ ଧୂଳି ମାଂସ କରାଇବୁ ଦେହୀ ଅଗ୍ନିରେ ଲୀନ ନୋହିଲେ ।|
  block
    block |ବ୍ରହ୍ମାଙ୍କ ବଚନେ ଋଷିଙ୍କ ନନ୍ଦନ ଘୋର ଅନଳେ ପଶିଲା|
    block |ଅଗ୍ନି ଯେ ତାହାର ନାଭିରେ ଲାଗନ୍ତେ ଆତ୍ମା ଛଟପଟ ହେଲା ।|
  block
    block |ବେଦବର ବୋଲେ ନୋହିଲା ନୋହିଲା ଅକାରଣ ତପ ତୋର|
    block |ଘେନ ଘେନ ଶାପ ବୋଇଲା ବିଧାତା ଜନ୍ମ ହେବୁ ହାଡ଼ି ଘର ।|
    block | |
    block |ମୁକତ କାରଣ କ‌ହ ବେଦବର ହୀନ କୁଳେ ହେବି ଜନ୍ମ|
    block |ବେଦବର ଭଣି ଶୁଣ ମହାମୂନି ଘେନ ମନ୍ତ୍ର ମହାଜ୍ଞାନ ।|
  block
    block |ବେତାଳ ହସ୍ତରେ ଗୋବିନ୍ଦଚନ୍ଦ୍ରର ମଇଳା କାଢ଼ି ଖଟିବୁ|
    block |ସେ ଗୋବିନ୍ଦଚନ୍ଦ୍ର ରାଜା ଆଗେ ବ୍ରହ୍ମ ଜ୍ଞାନ କ‌ହି ମୁକ୍ତ ହେବୁ ।|
  block
    block |ତ‌ହିଁ ପରେ ତୋର ଆସିବରେ ସିଦ୍ଧି ପୁଣି ଆସିବୁ ବ‌ହ‌ନ|
    block |ଦେବତାଙ୍କ ସଙ୍ଗେ ନିଶ୍ଚ‌ୟ ରହିବୁ ମନରେ ତୁ କର ଜ୍ଞାନ ।|
  block
    block |ବେଦବରଙ୍କର ବଚନେ ଜନ୍ମିଲା ସେହି ହାଡ଼ିଘରେ ଯାଇ|
    block |ତୁ ଯେ ବୋଲୁ ମୋର ମଇଳା ଖଟଇ ଏଣୁ ପାପୀ ହୋଇ ସେହି ।|
  block
    block |ଜନନୀ ମୁଖରୁ ଶୁଣିଣ କୁମର ଭିତର ପୁରକୁ ଗଲା|
    block |ମଣୋହି ସାରିଣ ଚଉରାଶି ଫୁଲ ପଲଙ୍କରେ ପ‌ହୁଡ଼ିଲା ।|
  block
    block |ରାତି ଗତ ହୋଇ ହୁଅନ୍ତେ ପ୍ରଭାତ ରାଜା କଠଉ ମାଡ଼ିଣ|
    block |ମରଡ଼ା ଶାଳରେ ଗୁପ୍ତେ ବିଜେ କଲେ ଜାଣିବେ ବୋଲି କାରଣ ।|
  block
    block |ଏମନ୍ତ ସମୟେ କାକ ରାବ ଶୁଣି ହାଡ଼ିପା ଯେ ତ‌ହିଁ ମିଳି|
    block |ତାହାର କୁମର କାନ୍ଦି ଆସିଣ ସେ ପିତାକୁ କରଇ ଅଳି ।|
  block
    block |ଏହି ବୃକ୍ଷରୁ ତୁ ଫଳ ଗୋଟି ଦେବୁ ଏ କିସ ଫଳ ଫଳଇ|
    block |କୁମରର ବାଣି ହାଡ଼ିପା ଯେ ଶୁଣି ପଇଡ଼ ବୋଲି ବୋଲଇ ।|
  block
    block |ରାଜାଙ୍କର ଏହି ବଗିଚା ଅଟଇ ଫଳ କିପରି ଆଣିବା|
    block |ତୋଟାଳିଆମାନେ ବାନ୍ଧିକରି ନେବେ ସେଠରେ ଦଣ୍ଡ ପାଇବା ।|
  block
    block |ପୁତ୍ରର କ୍ରନ୍ଦନ ସ‌ହି ନ ପାରିଣ ଫଳ ବୃକ୍ଷକୁ ଡାକିଲେ|
    block |ଆକାଶରୁ ଯହିଁ ମଞ୍ଚକୁ ଆସିଲା ତ‌ହୁଁ ଗୋଟିଏ ତୋଳିଲେ ।|
  block
    block |କୁମରକୁ ନେଇ ସେ ଫଳକୁ ଦେଇ ବୃକ୍ଷକୁ ଯାଅ ବୋଇଲେ|
    block |କୁମର ଲେଉଟି ଘରକୁ ଚଳିଲା କୋଦାଳେ ତ‌ହୁଁ କ‌ହିଲେ ।|
  block
    block |ବେଗେ ଯାଇ ତାଟି ବାଡ଼ି ତୁ ଖଟରେ ନିର୍ମଳ କରିଣ ମହୀ|
    block |ଆଜ୍ଞା ପରମାଣେ କୋଦାଳ ଯାଇଣ ସବୁ ନିର୍ମଳ କରଇ ।|
  block
    block |ନ‌ଗର ବାହାରେ ପକାଇଲା ପାଣି ହାଣ୍ଡି ଗୋମ‌ୟ ଢାଳଇ|
    block |ନ ବୋଲୁ ପ‌ହଁରା ପ‌ହଁରିଣ ନେଲା ଯେଝା ଠାବରେ ରହଇ ।|
  block
    block |ହାଡ଼ିପା ଯେ ଗଲେ ନିଜ ସଦନ‌କୁ ଗୋବିନ୍ଦ ଏହା ଦେଖିଲେ|
    block |ହାଡ଼ିପା ଚରିତ ନୟନରେ ଦେଖିଣ ମାତା ପାଶରେ ମିଳିଲେ ।|
  block
    block |ଦେଇଥିଲେ ଆଜ୍ଞା ତୁମ୍ଭେ ଗୋ ଜନନୀ ନୟନେ ମୁହିଁ ଦେଖିଲି|
    block |ହାଡ଼ିପାର ପୁତ୍ର ସଙ୍ଗତରେ ଥିଲା ଫଳ ମାଗିଲା ଶୁଣିଲି ।|
  block
    block |ତକ୍ଷଣେ ହାଡ଼ିପା ଆଜ୍ଞା ଯେ ଦେଲାକ ଗଛ ନୁଆଁଇ ଆସିଲା|
    block |ଫଳ ଏକ ତୋଳି କୁମରକୁ ଦେଲା କୁମର ପଳାଇଗଲା ।|
  block
    block |ସେହି ବୃକ୍ଷ ଯାଇ ଆକାଶେ ଲାଗିଲା ଆଜ୍ଞା ମାତ୍ରକେ ତାହାର|
    block |କୋଦାଳ ଟୋକେଇ ଖଟେ ବାଡ଼ି ତାଟି ପ‌ହଁରା ଓଳାଏ ଦ୍ୱାର ।|
  block
    block |ଜନନୀ ବୋଲଇ ଦେଖିଲୁ ପ୍ରତ୍ୟକ୍ଷେ ସଦଗୁରୁ ପୂଜା କଲେ|
    block |ପିଣ୍ଡମୋକ୍ଷ ତୋର ହୋଇବ କୁମର ତୁହି ତାହାଙ୍କୁ ସେବିଲେ ।|
  block
    block |ନାମ ବ୍ରହ୍ମ ଶୁଣି କାରଣ ପାଇବୁ ଜଉ ଅଗ୍ନି ପାଶେ ଜାଳି|
    block |ପୁରୁଷ ଦେହକୁ ସଂସାର ମଧ୍ୟରେ ଅଗ୍ନି ପରାୟେ ତରୁଣୀ ।|
  block
    block |ବ୍ରହ୍ମା ବିଷ୍ଣୁ ହର ନ ତରନ୍ତି ତାର ମାୟା ଜଞ୍ଜାଳରେ ପଡ଼ି|
    block |ପୁନଃ ପୁନଃ ସେହୁ ଜନମ ଲଭନ୍ତି ସଂସାର ମାୟାରେ ଜଡ଼ି ।|
  block
    block |ବିଜୁଳି ପବନ ପ୍ରାୟେକ ଜୀବନ ଘଟ ମଧ୍ୟେ ଅବସ୍ଥିତି|
    block |ସର୍ବ ଜ୍ଞାନ ଯହିଁ ଗୋବିନ୍ଦର ନାମ ଭଜିଲେ ମୁକତି ଗତି ।|
  block
    block |କୌଶଲ୍ୟା ଗର୍ଭରେ ରାମ ଜନ୍ମ ହେଲେ ବାଳକ ସମୟେ ମାତା|
    block |କ୍ଷୀରପାନ ଦେଇ ସନ୍ତୋଷ କରାଇ ପ୍ରଭୁ ହେଲେ ଜଗଜ୍ଜିତା ।|
  block
    block |ଆକାଶୁ ଓହ୍ଲାଇ ଚଉଷଠି ସିଦ୍ଧ ପଛେ ଗୋରେଖ ଗୋସାଇଁ|
    block |ହୋଇଣ ଚଞ୍ଚଳ ନିମିଷେ ଅନ୍ତର ଆସୁଛନ୍ତି ବେଗେ ଧାଇଁ ।|
  block
    block |ଭୁମିରେ ଆଣ୍ଠୁକୁ ପକାଇଣ ସେହି ବ୍ରହ୍ମକୁ ଯେ ଲୟ କଲେ|
    block |ଅଜ୍ରାମର ହୋଇ ଯୁଗ ଯୁଗାନ୍ତର ଜୀବିତ ହୋଇ ରହିଲେ ।|
  block
    block |ଗୋବିନ୍ଦର ନାମ ମହାମନ୍ତ୍ର ବୋଲ ସଂସାରରେ ସାର ଜାଣି|
    block |ସେହି ନାମ ଗୋଟି ଘୋଷିଲେ ପାଇବୁ ମୁକତି ପସରା ପୁଣି ।|
  block
    block |ବରଷାର ପାଣି ଯେସନେ ଉତ୍ପନ୍ନ ଶରୀର ଅଟଇ ଜାଣ|
    block |ଫୋଟକାର ଜଳ ମୁହୁର୍ତ୍ତେ ରହଇ ଜୀବନ ତ‌ହିଁରୁ କ୍ଷୀଣ ।|
  block
    block |ସେହିମତି ଦେଖି ଶରୀର ଗୋଟିଏ ଅକାରଣେ ପାପେ ଜଡ଼ି|
    block |ସଂସାର ମାୟାରେ ଜଡ଼ି ହେଉଥାଏ ଅନ୍ଧ କୁପରେଣ ପଡ଼ି ।|
  block
    block |ସର୍ବାଙ୍ଗେ ବିଭୁତି ବୋଳି ହୋଇଥିବୁ କନ୍ଧେ ତ୍ରିଶୁଳ ଘେନିବୁ|
    block |ଢ଼ାଉ ରଙ୍ଗ ଲୁଗା ତ୍ରିକଚ୍ଛ ପିନ୍ଧିବୁ ଲା‌ଉ ଥାଳରେ ମାଗିବୁ ।|
  block
    block |ନ‌ଗ୍ରରେ ପଶିଣ ଗୋବିନ୍ଦଚନ୍ଦ୍ରରେ ମାଗିବୁ ଯାଇଣ ଭିକ୍ଷା|
    block |ଦେଉ କି ନ ଦେଉ ମନରେ ତୋହର କେବେ ନ ଧରିବୁ କକ୍ଷା ।|
  block
    block |ପାଇଲେ ଆନନ୍ଦ ନ ପାଇଲେ ତୋର ମନେ ନ ଧରିବୁ ରୋଷ|
    block |ଜାଗିଲା ଜାଗିଲା ମାତା ବୋଲିକରି ଶଙ୍ଖ ନାଦେ ତୁହି ଘୋଷ ।|
  block
    block |ଭିକ୍ଷା ଦେଲା ସ୍ତିରୀ ବଦନ ନ ଚାହିଁ ମାତୃଜ୍ଞାନରେ ଚଳିବୁ|
    block |ପୁରୁଷମାନଙ୍କୁ ପିତୃ ତୁଲ୍ୟ ତୁହି ନିରନ୍ତରେ ଭାବୁଥିବୁ ।|
  block
    block |ସର୍ବ ଭୁତେ ବାବୁ ଦୟା ରଖିଥିବୁ ଅହିଂସାକୁ ଥିବୁ ଧରି|
    block |ଗୋ ବିପ୍ରମାନଙ୍କୁ ଦେଖିଲେ ନୟନେ ତାଙ୍କ ପ୍ରତି ଦୟା ବ‌ହି ।|
  block
    block |ବାଳୁତେ କାଟିବୁ ହିଂସା ଅହଂକାର ତାଙ୍କପ୍ରତି ଦୟା ବ‌ହି|
    block |ପଞ୍ଚମ ନିଶ୍ୱାସୁ ଅଧିକ ରହିଲେ ଧରମ ତ‌ହିଁ ନୁହଁଇ ।|
  block
    block |କାମ କ୍ରୋଧ ନିଦ୍ରା ତ୍ୟାଗ ତୁ କରିବୁ ସଂସାରେ ହୋଇ ଉଦାସୀ|
    block |ଚଉରାଶୀ କାଠି ସିନ୍ଧୁର ଗଭୀର ପାର ହେବୁ ନାବେ ବସି ।|
  block
    block |ଷୋହଳ ଡମ୍ୱରୁ ସରୋବର ପରି ମନ କରିବୁ ଲହରୀ|
    block |ତେବେ ହେ ତରିବୁ ବିଷ୍ଣୁ ମାୟା ଘୋର ଏହା ଥିବୁ ହେତୁ କରି ।|
  block
    block |ଏବେ ଚାଲ ବାବୁ ଗୁରୁଙ୍କୁ ଦେଖିବା କିପରି ଅଛନ୍ତି ସେହି|
    block |ଏତେ ବୋଲି ମାତା ପୁତ୍ରକୁ ଘେନିଣ ରାତ୍ରରେ ବାହାର ହୋଇ ।|
  block
    block |ସଙ୍ଗତରେ ଆଉ କାହାକୁ ନ ନେଇ ଫୁଲ ଚାଙ୍ଗୁଡ଼ି ଧଇଲେ|
    block |ଚନ୍ଦନ କର୍ପୁର ଗୋଳା ହୋଇଅଛି ହାଡ଼ିପା ଦ୍ୱାରେ ମିଳିଲେ ।|
  block
    block |ଜାଣିଣ ହାଡ଼ିପା ଘରୁ ବାହାରିଲେ ମିଳିଲେ ତାହାଙ୍କ ପାଶ|
    block |ଦେଖିଣ ଗୋବିନ୍ଦ ଫୁଲ ଚାଙ୍ଗୁଡ଼ିକୁ ଥୋଇ ହୋଇଲେ ହରଷ ।|
  block
    block |ହାଡ଼ିପା ଚରଣ ଧରି ଓଳଗିଣ ବୋଇଲେ ତୁମ୍ଭ ଶରଣ|
    block |ଦେଖିଣ ହାଡ଼ିପା ମନରେ ଯେ ଭୀତି ଜାତ ହୋଇଲା ତକ୍ଷଣ ।|
  block
    block |କୋଳାଗ୍ରତ କରି ବୋଲନ୍ତି ହାଡ଼ିପା ଏ କର୍ମ କିମ୍ପା ରାଜନ|
    block |ନୀଚ କୁଳେ ମୁହିଁ ଜନମ ଲଭିଛି କିମ୍ପା ଧର ମୋ ଚରଣ ।|
  block
    block |ଛରିଶ ପାଟକ ଜାତି ମଧ୍ୟେ ସାର ବୈଶ୍ୟ କ୍ଷତ୍ରିୟ ବ୍ରାହ୍ମଣ|
    block |ସବୁଠାରୁ ପାପୀ ହୀନ ହାଡ଼ି ଜାରି ତୁମ୍ଭେ କ୍ଷତ୍ରିୟ ରାଜନ ।|
  block
    block |ବାଡ଼ି ତାଟି ତୋର ଖଟେ ନିରନ୍ତର ନ ସରଇ ମୋର ଦିନ|
    block |ପ୍ରଭାତରୁ ଉଠି ମୋତେ ଦେଲେ ଦୃଷ୍ଟି ନ ମିଳଇ ତାକୁ ଅନ୍ନ ।|
  block
    block |ମୁକୁତା ଦେଈଙ୍କ ମୁଖକୁ ଚାହିଁଣ ହାଡ଼ିପା ଯେ ମହାଯତି|
    block |ଜାଣୁ ଜାଣୁ ତୁମେ ଏହା ବିଚାରିଲ ଅଜ୍ଞାନ ହେଲା କି ମତି ।|
  block
    block |ବୋଲନ୍ତି ମୁକୁତା ଶୁଣ ମହାଜ୍ଞାତା ଗୋବିନ୍ଦକୁ ଶିଷ୍ୟ କର|
    block |ମନ୍ତ୍ର ଦିଅ ତାକୁ ମହାମାୟା ଫାସ ଛେଦି ହେଉ ଅଜ୍ରାମର ।|
  block
    block |ହାଡ଼ିପା ବୋଲଇ ଏକଇ କୁମର ଅଟଇ ତ ତୋର ପୁଣି|
    block |ରାଜ୍ୟକୁ ଶାସନ କିଏ ସେ କରିବ ମନେ କର ତୁ ଭାଳେଣି ।|
  block
    block |ଅନେଶ୍ୱତ ରାଣୀ ମଧ୍ୟେ ପାଟରାଣୀ ଦୁଇ ଯେ ହୋଇଛି ସାର|
    block |ଅନାଥ ହୋଇଲେ କିଏ ସମ୍ଭାଳିବ ସେହି ରତନ ଭଣ୍ଡାର ।|
  block
    block |ମୁକୁତା ବୋଲନ୍ତି ଛାଡ଼ି ସର୍ବ ମତି ସଦଜ୍ଞାନ ତୁମ୍ଭେ ଦିଅ|
    block |ଅଜର ଅମର ହୋଇ ମୋ କୁମର ରଖୁ ଶ୍ରୀହରିରେ ଲୟ ।|
  block
    block |ହାଡ଼ିପା ବୋଲନ୍ତି ଶୁଣ ଗୋବିନ୍ଦାଇ କଷ୍ଟ ତୁ ସ‌ହ୍ୟ କରିବୁ|
    block |ମନ ଦୃଢ଼ କରି ରାଜ୍ୟକୁ ପାଶୋରି ଯେବେ ତୁ ସବୁ ଛାଡ଼ିବୁ ।|
  block
    block |ଲହୁଣୀରଠାରୁ ଶରୀର କୋମଳ ଅଟଇ ତୋହର ପୁଣି|
    block |ଶ୍ମସାନ ଭୂମିରେ ଏକାନ୍ତେ ବୁଲିବୁ ଏହା ମୋହର ଭାଳେଣି ।|
  block
    block |ଗ୍ରାମେ ନ ଭୁଞ୍ଜିବୁ ଯାନେ ନ ଚଢ଼ିବୁ ଶୋଷେ ନ ଭକ୍ଷିବୁ ନୀର|
    block |ଯେଉଁ ହରି ନାମ ମୁକତି ପଶରା ଲଭିଲେ ହୋଇବ ଚିର ।|
  block
    block |ପବନ ନିରୋଧି ବାଟମାନଙ୍କରେ ନିଶ୍ୱାସ ଛାଡ଼ି ଉଚ୍ଚାଟେ|
    block |ନବ ଦ୍ୱାର ତୋର ରୁନ୍ଧିଣ ରଖିବୁ ଚଳିବୁ ଦଶମ ବାଟେ ।|
  block
    block |ନାଭିର ପାଖରେ ନାସାଟି ତୋହର ଯେବେ ଲାଗିଣ ରହିବ|
    block |ତେବେ ତୋର ପିଣ୍ଡ ଅଜ୍ରାମର ହୋଇ ଯୁଗ‌ଯୁଗାନ୍ତରେ ଥିବ ।|
  block
    block |ଏହା ଶୁଣିକରି ଗୁରୁଙ୍କ ଚରଣେ ନମି ଯେ ଭକତି ଭରେ|
    block |ଖଣ୍ଡେ ଦୂରେ ଧୀରେ ଉଭା ହୋଇକରି ହସ୍ତ ନିବେଶି ଶିରରେ ।|
  block
    block |ବୋଲନ୍ତି ଗୋବିନ୍ଦ ଶୁଣ ମହାଗୁରୁ ପାଇବି ପରମ ଗତି|
    block |ଶ୍ରୀଚରଣ ତଳେ ଶରଣ ପଶିଲି ରଖ ତୁମ୍ଭେ ମହାଯତି ।|
  block
    block |ସାଧିବି ମୁଁ ଯେ ଲଭିବି ସୁଯୋଗ କର୍ଣ୍ଣ ପଥରେ ଶୁଣିଣ|
    block |ଛାଡ଼ିଲି ସମ୍ପତ୍ତି ତେଜ୍ୟ କଲି ପୃଥ୍ୱୀ ଲଭି ତମର ଚରଣ ।|
  block
    block |ହାଡ଼ିପା ତାହାର ମନ ମଧ୍ୟେ ସାର ବୁଝି ବୋଲନ୍ତି ବଚନ|
    block |ଆସ ଗୋବିନ୍ଦାଇ ମନ୍ତ୍ର ଦେବି କ‌ହି କର୍ଣ୍ଣ ବିବର ମଧ୍ୟେଣ ।|
  block
    block |ତାହାର ଦକ୍ଷିଣ କର୍ଣ୍ଣରେ ମନ୍ତ୍ରକୁ ହାଡ଼ିପା ଦେଲେକ କ‌ହି|
    block |ତୋହର ଶରୀର ଅଜର ଅମର କରିବେଟି ଭାବଗ୍ରାହୀ ।|
  block
    block |କର୍ଣ୍ଣରେ ମୁଦୁରା ବୋଲି ନାଦ ଦେଲେ ଅକ୍ଷ୍‌ୟ ହୋଇଣ ଥାଅ|
    block |ଆନନ୍ଦ ମନରେ ନିର୍ମଳ ଜଳରେ ଗୁରୁପାଦେ କଲା ଲୟ ।|
  block
    block |ଆନନ୍ଦ ମନରେ ନିର୍ମଳ ଜଳରେ ଗୁରୁପାଦ ପଖାଳିଲା|
    block |କ୍ଷେପିଣ ଅର୍ଦ୍ଧେକ ସିଞ୍ଚି ଦେହ‌ଯାକ ଆତ୍ମଶୁଦ୍ଧି ସେହୁ କଲା ।|
  block
    block |ସତ୍ୱର ଉଠିଣ ମାତାଙ୍କ ଚରଣ ଧରିଣ ଓଳଗି ହୋଇ|
    block |ଯାଅ ଗୋ ଜନନୀ ମୋର ବୋଲ ମାନି ପାଳ ରାଜ୍ୟ ଏବେ ତୁହି ।|
  block
    block |ଆସନ ସଞ୍ଚିଣ ଗୁରୁ ସୁମରିଣ ଉର୍ଦ୍ଧ୍ୱକୁ ଦୃଷ୍ଟି ଟେକିଲା|
    block |ଲୟ ଲଗାଅନ୍ତେ ଦେଖିଣ ସାକ୍ଷାତେ ବ୍ରହ୍ମଜ୍ଞାନ ଦୃଶ୍ୟ ହେଲା ।|
  block
    block |ତେଜ୍ୟ କରି ସୁତ ବୋଇ ବ୍ୟାକୁଳିତ କାନ୍ଦନ୍ତି ମୁକୁତା ଦେଈ|
    block |ଗୃହକୁ ମୁଁ ଗଲେ ବନ୍ଧୁଙ୍କୁ ଦେଖିଲେ କିସ ପ୍ରବୋଧିବି କ‌ହି ।|
  block
    block |କିମ୍ପା ଏହି କର୍ମ କଲଇଁରେ ଧର୍ମ ଏକୋଇର ବଳା ମୋର|
    block |ଗୃହେ ନ ରହିଲା ରାଜ୍ୟ ଶିରି ଗଲା ପୁତ୍ର ଗଲା ଦେଶନ୍ତର ।|
  block
    block |ଦଇବ ପୁରୁଷ କଲେ ଏ ଭବିଷ୍ୟ ମାତି ପୁତ୍ର ଭିନ୍ନ ଭିନ୍ନ|
    block |ବଙ୍ଗ ରାଜ୍ୟ ମୋର କଲା ନାରଖାର ପୁତ୍ରକୁ କଲି ଉଚ୍ଛନ୍ନ ।|
  block
    block |ସୁଣ ସୁଜ୍ଞ ଜନ ହୋଇ ଏକମନ ହାଡ଼ିପା ତାଙ୍କୁ କ‌ହିଲେ|
    block |ଅନେକ ପ୍ରକାରେ ବୁଝେଇ କ‌ହିଲେ ଗୃହେ ଯାଅ ଏବେ ଭଲେ ।|
  block
    block |ମନେ କି ପାଞ୍ଚିଲ ପୁତ୍ର ଯୋଗୀ କଲ ଏବେ ବ୍ୟାକୁଳ କିମ୍ପାଇଁ|
    block |ରୋଦିଲେ କି ହେବ ଆଉ କି ଫେରିବ ଗୃହେ ଯାଅ ତୁନି ହୋଇ ।|
  block
    block |ମାତାଙ୍କର ମନ ଜାଣିଣ ରାଜନ ଅନେକ ପ୍ରବୋଧ କଲେ|
    block |ଅଳ୍ପଦିନେ ମାତା ଫେରିବି ତ୍ୱରିତ ତୁମ୍ଭର ସୁଦୟା ଥିଲେ ।|
  block
    block |ରିପୁଚନ୍ଦ ରାଣୀ ସ୍ଥରି ହୋଇ ପୁ୍ଣି ଘରକୁ ଯେ ଫେରିଗଲେ|
    block |ଗ୍ରାମ ପଣ୍ଡପରେ ବସିଣ ସତ୍ୱରେ ଜ୍ଞାନେ ଲୟ ଲଗାଇଲେ ।|
  block
    block |ରାଣୀଙ୍କର ମନ ହୋଇଲା ଉଚ୍ଛନ୍ନ ରାଜ୍ୟ ଲୋକ ମୁଖୁ ଶୁଣି|
    block |ବାଟ ଚାହିଁଥିଲେ ଶାଶୁଙ୍କୁ ଦେଖିଲେ ଏକା ଲେଉଟିଲେ ରାଣୀ ।|
  block
    block |ଚାହିଁ ଶାଶୁ ମୁଖ ହୋଇଣ ବିମୁଖ କାନ୍ଦନ୍ତି ରୋଦମା ଦେଈ|
    block |କନ୍ୟା ଅନେଶ୍ୱତ ହୋଇଲେ ଅନାଥ ଏହା କଲ କାହିଁପାଇଁ ।|
  block
    block |ପ୍ରାଣନାଥ ମୋର ଛନ୍ତି କେଉଁଠାରେ ଦେଖାଇ ଦିଅଲୋ ସ‌ହି|
    block |ଏସନ ଭାରତୀ କ‌ହିଣ ଶ୍ରୀମତୀ ସଙ୍ଗେ ସଖିମାନ ନେଇ ।|
  block
    block |ରାଜାଙ୍କ ସାକ୍ଷାତେ ମିଳିଲେ ତ୍ୱରିତେ ଆକୁଳ ହୋଇ ବୋଲନ୍ତି|
    block |ଆମ୍ଭେ କି କରିବୁ କା ମୁଖ ଚାହିଁବୁ କ‌ହ ଆହେ ପ୍ରାଣପତି ।|
  block
    block |ଯୋଗୀ ହେବା ଯେବେ ପାଞ୍ଚିଥିଲ ପୁର୍ବେ କିମ୍ପାଇ ବିବାହ କଲ|
    block |କେତେ ଦିନ ପାଇଁ ଅନେଶ୍ୱତ ରାଣୀ ଭସାଇ ଦେଇଣ ଗଲ ।|
  block
    block |ଆହେ ପ୍ରାଣନାଥ ତୁମ୍ଭକୁ ଏସନ କିଏ ବାଇ କରାଇଲା|
    block |କାହାଠାରୁ ତୁମ୍ଭେ ହୀନବୁଦ୍ଧି ପାଇ ସଂସାର ତେଜିଲ ଭଲା ।|
  block
    block |ନବ ଲକ୍ଷ ବଙ୍ଗ ଅନେଶ୍ୱତ ରାଣୀ ଷୋଳଶତ ହସ୍ତୀ ଘୋଡ଼ା|
    block |ଚାରିଦେଗେ ସିନ୍ଧୁ ମଧ୍ୟରେ ନବର ଘର ତ‌ହିଁ ହୀରା ଯଡ଼ା ।|
  block
    block |ହସ୍ତୀର ଉପରେ ଦଣ୍ଡ ସିଂହାସନେ ବିଜୟ କରନ୍ତୁ ଯାଇ|
    block |ଏଡ଼େ ବଡ଼ପଣ ଛାଡ଼ି ଦେଶାନ୍ତର ଯିବ କ‌ହ କାହାପାଇଁ ।|
  block
    block |କାନ୍ଧରୁ ମନ୍ଦୁରା ଢ଼ାଉ କନ୍ଥା ଯୋଡ଼ା ସକଳ ପକାଇ ଦିଅ|
    block |ବିନୟେ କ‌ହୁଛି ପାଟ ଯୋଡ଼ା ନେଇ ନିଶ୍ଚିନ୍ତ ହୋଇଣ ଥାଅ ।|
  block
    block |ମେଦିନିକି ଚାହିଁ ରାଜା ବୋଲେ ତୁମ୍ଭେ ଶୁଣ ଏବେ ବେନି ରାଣୀ|
    block |ମାୟା ମୋହ ତେଜି ଦେଶାନ୍ତରେ ଯିବୁ ଅକ୍ଷୟ ହୋଇବୁ ପୁଣି ।|
  block
    block |କୋଟିଏ ପୁରୁଷ କାଋଣ ହୋଇବେ ଯମ ମୁଖେ କାଲି ଦେବୁ|
    block |ଦଣ୍ଡସିଂହାସନ ନ ରୁଚଇ ପୁଣି ଅନ୍ୟାୟ କିମ୍ପାଇ ଭାବୁ ।|
  block
    block |ମାତାଙ୍କ ବଚନ କରିବି ପାଳନ ହାଡ଼ିପା ମୋହର ଗୁରୁ|
    block |ଏ ପାପୀ ଶରୀର ମୁକ୍ତ ହୋଇଯିବ ଭଜିଲେ କଳପତରୁ ।|
  block
    block |ମନରୁ ମୁରୁଛି ଧଇର୍ଯ୍ୟକୁ ଧର ଅଥୟ ନୁହେଁ ମୋ ବାଳି|
    block |ମୁକୁତା ଦେଈଙ୍କୁ ସେବା କରୁଥାଅ ନିରନ୍ତରେ ଭଜ ହରି ।|
  block
    block |ରୋଦମା ଗୋଦମା ବଚନ ବୋଲନ୍ତି ଶୁଣ ଆହେ ମହୀପାଳ|
    block |ମୁଖ ଟେକିକରି ଚାହିଁଲେ ଆମକୁ ହୋଇଯିବ ଦୁଃଖ ଦୂର ।|
  block
    block |ଷୋଳ ବରଷର ଦୁଇ ରାଣୀ ଆମେ ତୁମକୁ ବିଂଶ ବର୍ଷର|
    block |ଏ ଯୁବା ବୟଷ ବ୍ୟର୍ଥ ହୋଇଯିବ ତୁମ୍ଭେ ଯିବ ଦେଶାନ୍ତର ।|
  block
    block |ଏମନ୍ତ ବଚନ ଶୁଣିଣ ଗୋବିନ୍ଦ ରାଣୀମାନଙ୍କୁ କ‌ହଇ|
    block |ନ ଚାହିଁବି ମୁଖ ନିଶ୍ଚୟ ଯିବଇ ଗୁରୁ ଆଜ୍ଞା ନ ଲଙ୍ଘଇ ।|
  block
    block |ଦଇବ ବଚନ କେ କରିବ ଆନ ଏପରି ଅଛି ଭିଆଣ|
    block |ମଦନର ବାଣ ନ ସ‌ହିଲେ ପୁଣ କର ମନ୍ଦ ଆଚରଣ ।|
  block
    block |ଯୋଗୀ ହୋଇ ମୁହିଁ ଲାଉ ତୁମ୍ବା ନେଇ ସଂସାର‌ଯାକ ବୁଲିବି|
    block |ଭିକ୍ଷାକୁ ମାଗିଣ ପ୍ରାଣକୁ ପୋଷିଣ ଯୋଗରେ ଲୟ ରଖିବି ।|
  block
    block |ଏ ବଚନ ଶୁଣି ମହାଦେଈ ପୁଣି ତଟସ୍ଥ ହୋଇ ରହିଲେ|
    block |କିଛିକ୍ଷଣ ପରେ ରାଜାଙ୍କୁ ଅନାଇ ବଚନ ପୁଣି ବୋଲିଲେ ।|
  block
    block |ଏହି ମଣ୍ଡପରେ କୁଟୀର ମଧ୍ୟରେ ଯୋଗ ଧ୍ୟାନ ଏବେ କର|
    block |ସୁବର୍ଣ୍ଣ ଥାଳିରେ ମାଗୁଥିବ ଭିକ୍ଷା ଲୋକ ଖଟିବେ ଅପାର ।|
  block
    block |ଅଗୁରୁ ଚନ୍ଦନ ହୀରା ମୋତି ହାର ଶେଯେ କରିଣ ଛାଉଣୀ|
    block |ଏକାନ୍ତେ ଶୟନ କରିବାଟି ଜାଣି ଭିକ୍ଷା ଆଣିଦେବୁ ପୁଣି ।|
  block
    block |ବଡ଼ ଯୋଗୀବର ତ୍ରିଲୋଚନ ସାରା ସଂସାର ଏହା ପ୍ରମାଣ|
    block |ପାର୍ବତୀ ତାହାର ଖଟେ ନିରନ୍ତର ଏ କଥା ଅଟେ କି ଆନ ।|
  block
    block |ଏକ ନେତ୍ର ତାଙ୍କ ଯୋଗରେ ରହଇ ଆନ ରହେ ସ୍ତିରୀଠାର|
    block |ଏହି କଥା ଗୋଟି ଆହେ ନୃପମଣି ହୃଦରେ କର ବିଚାର ।|
  block
    block |ଜଗତର ହୀନ କପାଳୀ ଆମେ ତ ପୋଡ଼ା କରମ ଆମ୍ଭର|
    block |ବୋଲନ୍ତି ବଚନ ଶୁଣ ବାମାମାନେ ଏହୁ ମାୟାର ସଂସାର ।|
  block
    block |ବୋଇଲେ ଯେ ମଠ କରିଦେବୁ ଏଥି ଏହା ଉଚିତ ନୁହଁଇ|
    block |ମଣ୍ଡପ କୋଣରେ ମୋହର ଇଛାରେ ଗୁପ୍ତରେ ଭକ୍ଷିବି ଯାଇ ।|
  block
    block |ପ୍ରଜ୍ଜ୍ୱଳିତ ହୋଇ ମହାଦେଈମାନେ ହାଡ଼ିପାକୁ ଗାଳିଦେଲେ|
    block |ହୀନ ହାଡ଼ି ବର ଅଟୁରେ ଚାଣ୍ଡାଳ ଅଜ୍ଞାନୀ ତୁହି ବୋଇଲେ ।|
  block
    block |ତୋହର ମୁଣ୍ଡରେ ବଜ୍ର ପଡ଼ୁ ବାରେ ତାହା ତୁ ସ‌ହ ପାମର|
    block |ନର୍କଗତି ତୋତେ ହୋଇବଟି ଅନ୍ତେ ଲଭିବୁ ତୁ ଯମ ଘର ।|
  block
    block |ଏ ଯୁବା ବୟସେ କଷ୍ଟ ଦେଲୁ ତୁହି ରାଜାଙ୍କୁ ଆମର ନେଇ|
    block |କି ମନ୍ତ୍ର ଶିଖାଇ କି ଯେ କଲୁ ବାଇ ଛାଡ଼ିଲେ ରାଜ୍ୟର ଭୁଇଁ ।|
  block
    block |କୁଳର ଦୀପକୁ ଲିଭାଇ ଦେଇଣ ଏଡ଼େ କରମ ତୁ କଲୁ|
    block |ରାଜା ଥାଉ ଥାଉ ରାଣୀମାନଙ୍କର ହସ୍ତର ଚୁଡ଼ିକି ନେଲୁ ।|
  block
    block |ଏତେ ବୋଲି ରାଣି ପାଷାଣରେ ପୁଣି କଚାଡ଼ି ହୋଇ ପଡ଼ିଲେ|
    block |ପୋଇଲିଏ ଧାଇଁ ଯାଇ ତୋଳି ଧରି ସାଷ୍ଟାମରେ ବସାଇଲେ ।|
  block
    block |ରାଣୀଏ ବୋଲନ୍ତି ଶୁଣ ମହାରାଜା କପାଳ ଲିଖନ ଏହି|
    block |ସ୍ୱାମୀ ଥାଉ ଥାଉ ବିଧବା ହୋଇଲୁ କ‌ହିବୁ କାହାକୁ ଯାଇ ।|
  block
    block |ମହୁରା ପିଇବୁ ବିଷ କି ଖାଇବୁ ଏହା ଆମ୍ଭର ବିଚାର|
    block |ନୃପତି ବୋଇଲେ ହାଡ଼ି ଘର ଗଲେ ଏବେ କି ଅଛି ମୋହର ।|
  block
    block |ତୁମ୍ଭକୁ ଆମର ଯୋଗ ନାହିଁ ଚିତ୍ତେ ଇଚ୍ଛା ହେଲେ ରହ ଘର|
    block |ସମ୍ପଦ ଭଣ୍ଡାର ନିଅ ନିରନ୍ତର ତ‌ହିଁରେ ନାହିଁ ଆଦର ।|
  block
    block |ଏଠାରୁ ବ‌ହ‌ନ ବାହାରି ଯାଅ ଗୋ ନ କର ଗୋଳ ଆବର|
    block |ସମସ୍ତ ଯୁବତୀ ବେଢ଼ି ବସିଛନ୍ତି ଚନ୍ଦ୍ରକୁ ତାରା ପ୍ରକାର ।|
  block
    block |ଗୋବିନ୍ଦଚନ୍ଦ୍ର ଯେ ଶୋଭା ପାଉଛନ୍ତି ସେହୁ ଯୁବତୀ ରତନ|
    block |ଦିନ ନ ସରିବ ଭାଳି ମରିବଟି ଏବେ ସେ ନାରୀର ମନ ।|
  block
    block |ରାଣୀଏ ବୋଇଲେ ଯୋଗୀ ଯେବେ ହେବ ଘେନ ଆମ୍ଭର ବଚନ|
    block |ଷଡ଼ମାସ ରହି ଏ ଠାବରୁ ଯାଇ କର ଅନ୍ୟରେ ଭ୍ରମଣ ।|
  block
    block |ପଲଙ୍କେ କଟାଅ ଦେହ ହେ ଆବର ପାଟ ଯୋଡ଼େ ନିରନ୍ତର|
    block |ତୁଳିକା ଶେଯରେ ଶୋଇ ନ ଆସଇ ଶୋଇବ ଧୂଳି ଉପର ।|
  block
    block |ଆମ୍ଭେ ବେନି ନାରୀ ପରିବ୍ରତା ପାଳି ନୋହିଲା ଆମ୍ଭ କାରଣ|
    block |ଏଡ଼େକ ନିରାଶ କିମ୍ପାଇ କରୁଛ ଜ୍ଞାନୀ ହୋଇଣ ରାଜନ ।|
  block
    block |ତୁମ ସଙ୍ଗତରେ ନିଅ ବେନି ଜନେ ନ ଭାଙ୍ଗିବୁ ତୁମ ତପ|
    block |ସଙ୍ଗତରେ ରହି ନେତ୍ରେ ଦେଖୁଥିବୁ ହରିବୁ ସକଳ ପାପ ।|
  block
    block |ଗୋବିନ୍ଦ ବୋଲନ୍ତି ଶୁଣ ମହାଦେଈ ଯୋଗ ଯେ ଭାଙ୍ଗିବ ମୋର|
    block |ହେବ ପାପ ଘୋର ପଡ଼ିବ ନର୍କର ଜୀବନ ହେବ ଅସାର ।|
  block
    block |ସକଳେ କାନ୍ଦିଲେ ରାଜାଙ୍କୁ ଅନାଇ ଆଚରଣେ ଭୋଳ ହୋଇ|
    block |ଶାଶୁ ଯେ ଆମ୍ଭର ଏହା ଭିଆଇଛି କ‌ହିବୁ କାହାକୁ ଯାଇ ।|
  block
    block |ଜଗତେ ତାଙ୍କର ଦୂଷଣ ହେଉଛି ମନେ ନ ଭାଳନ୍ତି ସେହି|
    block |ସ୍ତିରୀଙ୍କ ଲକ୍ଷଣ ସ୍ତିରୀଏ ଜାଣନ୍ତି ଅନ୍ୟ ଜାଣିବାକୁ ନାହିଁ ।|
  block
    block |ପୁତ୍ର ଏକୋଇର ନନ୍ଦନ ତାଙ୍କର ପୃଥ୍ୱୀକି ଭୁଷଣ ସେହି|
    block |ତାହାଙ୍କୁ ଯେ ଯୋଗୀ ଭେକ ଦିଆଇଲେ କାହାଠାରୁ ଜ୍ଞାନ ପାଇ ।|
  block
    block |ସମୁଦ୍ରେ ଭାଷିଲୁ ଭେଳା ବୁଡ଼ାଇଲୁ କ‌ହିବୁ କାହା ଆଗରେ|
    block |ମାଆ ପୁଅ ଦୁହେଁ ଏମନ୍ତ ବିଚାରି ଛୁରୀ ଦେଲେ ଯେ ଗଳାରେ ।|
  block
    block |ନୁହଇ ଯେମନ୍ତେ କ‌ହ ତା କେମନ୍ତେ ସଂସାରେ ନ କରେ କେହି|
    block |ଆମ୍ଭ କର୍ମ ମନ୍ଦ ଆହେ ନୃପଚନ୍ଦ୍ର ତୁମ୍ଭର ତ ଦୋଷ ନାହିଁ ।|
  block
    block |ଶୁଣିଣ ଗୋବିନ୍ଦ ହୋଲନ୍ତି ବଚନ ଶୁଣ ତୁମ୍ଭେ ଆଗୋ ରାଣୀ|
    block |ଆଜିଯାଏ ତୁମ୍ଭେ ଭାର୍ଯ୍ୟା ରୁପେ ଥିଲା ଏବେ ହୋଇଲ ଜନନୀ ।|
  block
    block |ଏମନ୍ତେ ନାରୀଏ ନିରାଶ ହୋଇଣ ରାଜାଙ୍କଠାରୁ ରହିଲେ|
    block |ରାଜ୍ୟ ଲୋକ‌ଯାକ ଆସି ମିଳି ତ‌ହିଁ କୋଳାହଳ ଧ୍ୱନୀ କଲେ ।|
  block
    block |ବସିଲେ ମଣ୍ଡପ ତଳରେ ସକଳେ ହୋଇଣ ବିରଷ ମନ|
    block |କ୍ରନ୍ଦନ ଶବଦ ଉଠେ ଘନ ଘନ ପୂରଇ ବ୍ରହ୍ମାଣ୍ଡ ଜାଣ ।|
  block
    block |କେ ବୋଲେ ରାଜନ କିମ୍ପାଇ ଏସନ ବାଇ ପ୍ରାୟେକ ହୋଇଲେ|
    block |କେଉଁ ଗୁରୁ ଦୀକ୍ଷା ପାଇ ମନ୍ତ୍ର ଶିକ୍ଷା ଯୋଗୀ ବେଶକୁ ଧଇଲେ ।|
  block
    block |ଯୋଗୀ ହେଲେ ତୁମ୍ଭେ କି କରିବୁ ଆମ୍ଭେ ମହୀ କିଏ ସେ ପାଳିବ|
    block |ଏ ବଙ୍ଗ ବଜାର ଅରାଜକ ହୋଇ ନିଶ୍ଚେ ନରକେ ବୁଡ଼ିବ ।|
  block
    block |ରାଜନ ବୋଲନ୍ତି କି କରିବି ମୁହିଁ ମୋହର ଆୟତ୍ତ ନାହିଁ|
    block |ଲ‌ଲାଟରେ ଧାତା ଯାହା ଲେଖିଛନ୍ତି ତାହା ସିନା ଭୁଞ୍ଜିବଇଁ ।|
  block
    block |ରାଣୀ ବା ନ‌ଗର ନ ରୁଚଇ କିଛି କ‌ହିଲି ତୁମ୍ଭ ଆଗରେ|
    block |ମାତାଙ୍କ ସେବିଣ ଥିବ ଯେ ସକଳେ ଆନ ନ ଧର ମନରେ ।|
  block
    block |ଦଳବଳମାନେ ହୋଇଣ ନିରାଶ ଶିରରେ କରକୁ ଦେଲେ|
    block |ଯୋଗୀ ହୋଇଯିବ ଆମର ପାଉଣା କିଏ ସେ ଦେବ ପଛରେ ।|
  block
    block |ଶୁଣିଣ ରାଜନ ବୋଲନ୍ତି ବଚନ କେତେ ପାଉଣା ତୁମର|
    block |କରଣକୁ ଯାଇ ଡାକି ଘେନିଆସ ବୁଝିବ ସବୁ ଖବର ।|
  block
    block |ତ‌ହୁଁ ତାର ଘରେ କରଣ ଛାମୁରେ ଜଣାଇଲେକ ଡଗର|
    block |ରାଜନ ଡାକନ୍ତି ଆସନ୍ତୁ ଝଟତି ପାଞ୍ଜି ପତ୍ର ଧରି କର ।|
  block
    block |ଆଜ୍ଞା ପରମାଣେ ଆସିଣ କରଣ ରାଜା ସନ୍ନିଧେ ମିଳିଲେ|
    block |ଗୋବିନ୍ଦ ଦେଖିଣ କରଣ ବଦନ ଜମା ଖର୍ଚ୍ଚ ପଚାରିଲେ ।|
  block
    block |ଦଳବଳଙ୍କର କାହାର କି ଅଛି ବୁଝାଇ ଆଣିଣ ଦିଅ|
    block |ପାଞ୍ଜିକି ଫେଡ଼ିଣ କରଣ ତକ୍ଷଣ ମନ‌କୁ କରିଣ ଥୟ ।|
  block
    block |ବୁଝାଇ କରଣ ଯାହାର ଯେ ଗୁଣ କାହାଣ ପର୍ଯ୍ୟନ୍ତ ହେଲା|
    block |ମୋଟରେ ସତର ପଦ୍ମ କୋଟି ତେର କଉଡ଼ି ହେଲା କ‌ହିଲା ।|
  block
    block |ଶୁଣଣ ସନ୍ତୋଷ ବୋବିନ୍ଦ ରାଜନ ମାତାଙ୍କୁ କୁହ ବୋଇଲା|
    block |ଶ୍ରୀକରଣ ଯାଇ ରାଣୀଙ୍କି କ‌ହଇ ଶୁଣ ତୁମେ ରାଜବାଳା ।|
  block
    block |କୁମର ତୁମ୍ଭର ହିସାବ କରିଲେ ପାତ୍ରମାନଙ୍କ ବେତନ|
    block |ହୋଇଛି ବେତନ ସତର ଯେ ପଦ୍ମ ତୋର ତେର କୋଟି ଯେ ପ୍ରମାଣ ।|
  block
    block |ଭଣ୍ଡାରକୁ ଯାଅ କଞ୍ଚି ବେଗେ ନିଅ ଆଣି ଦିଅ ହେ ବ‌ହ‌ନ|
    block |ମୁକୁତା ଶୁଣିଣ ଆନନ୍ଦ ହୋଇଣ ବିଜେ ଭଣ୍ଡାର ପାଶେଣ ।|
  block
    block |ଭଣ୍ଡାର ନାୟକ ଶୁଣରେ ପାଏକ ଭଣ୍ଡାରକୁ ତୁ ଫିଟାଅ|
    block |ଶୁଣିଣ ତକ୍ଷଣେ ଭଣ୍ଡାର ବ‌ହ‌ନ ଫେଡ଼ିକଲା ସବୁ ଥୟ ।|
  block
    block |କଉଡ଼ିକି ସଂଖ୍ୟା କରିକି ଥୋଇଲା ହେଲା ସତର ଯେ ପଦ୍ମ|
    block |ତେର କୋଟି ସଂଖ୍ୟା ଗଣିକରି ଦେଲା ରାଣୀ ଘେନିଗଲେ ପଦ୍ମ ।|
  block
    block |ମଣ୍ଡପ ତଳରେ କୁଢ଼ାଇ ରଖିଲେ ସକଳେ ଅଛନ୍ତି ଯହିଁ|
    block |ବୋଲନ୍ତି ଗୋବିନ୍ଦ ଶୁଣ ପାତ୍ରଦଳ ବୁଝି ନିଅ ସର୍ବେ ଯାଇ ।|
  block
    block |ଏକ‌କୁ ଆରେକ ଚାହିଁଣ ବୋଲନ୍ତି ଶୁଣ ତୁମ୍ଭେ ଭାଇମାନେ|
    block |ଏପରି କରିବେ ରାଜନ ଆମର ଭାବି ନ ଥିଲୁ ତ ମନେ ।|
  block
    block |ମାଗିଲେ ବେତନ ରହିବେ ରାଜନ ବିଚାରିଥିଲୁ ମନର|
    block |ଏବେ ଗଣି ଦେଲେ ନେବା ଚାଲ ସର୍ବେ ପୋଡ଼ା କରମ ଆମ୍ଭର ।|
  block
    block |କରଣ ଦିଅନ୍ତି ସମସ୍ତେ ନିଅନ୍ତି ରାଜାଙ୍କର ସନ୍ନିଧାନ|
    block |ଏମନ୍ତ ସମୟେ ମୁକୁତା ଦେଈ ଯେ ରାଜାଙ୍କ ପାଶେ ମିଳିଣ ।|
  block
    block |ସୁବର୍ଣ୍ଣ ଥାଳିରେ ଅନ୍ନ ପୁରାଇଣ ଭି୍କ୍ଷାକୁ ଭୁଞ୍ଜ ବୋଇଲେ|
    block |ଖାଅ ତୁରେ ବାବୁ ମନ ହୃଷ୍ଟ କରି କପାଳରେ ତୋର ଥିଲେ ।|
  block
    block |ଗୋବିନ୍ଦ ବୋଲନ୍ତି ସୁବର୍ଣ୍ଣ ଥାଳିରେ କିପରି ମୁହିଁ ଭକ୍ଷିବି|
    block |ଲାଉର ତୁମ୍ବାରେ ଦିଅ ତ‌ହିଁ ଅନ୍ନ ବୃକ୍ଷ ମୂଳରେ ଭୁଞ୍ଜିବି ।|
  block
    block |ଗୁରୁଙ୍କ ବଚନ କଲେକ ଲଙ୍ଘନ ପାପୀ ହୋଇଣ ପଡ଼ିବି|
    block |ନର୍କ କୁଣ୍ଡେ ଯାଇ କୀଟ ପୋକ ହୋଇ ଯୁଗ ଯୁଗାନ୍ତର ଥିବି ।|
  block
    block |ଶୋକ ଗଦଗଦ ଗର୍ଭଧାରୀ ମାତା ଲାଉ ଥାଳେ ଅନ୍ନ ଦେଲେ|
    block |ଭୁଞ୍ଜ ହେ ଗୋବିନ୍ଦ ବୋଲନ୍ତି ଜନନୀ ଅନ୍ତର ହୋଇ ରହିଲେ ।|
  block
    block |ରାଜନ ଭୁଞ୍ଜିଣ ସନ୍ତୋଷ ହୋଇଣ ମଣ୍ଡପରେ ବିଜେ କଲେ|
    block |ଦେଖି ସୈନ୍ୟଦଳ ହୋଇଣ ବିକଳ ଏକୁ ଆରେକ କାନ୍ଦିଲେ ।|
  block
    block |ସୈନ୍ୟଦଳ ତ‌ହୁଁ ଆକୁଳ ହୋଇଣ ରାଜାଙ୍କୁ ବଚନ ଭାଷି|
    block |ଅପୁତ୍ରିକ ତୁମ୍ଭେ ଯିବ ଦେଶାନ୍ତରେ କେଉଁ ଶାସ୍ତ୍ରେ ଏହା ଅଛି ।|
  block
    block |ସନ୍ତାନ ତୁମ୍ଭର ନୋଇଛି ନିକର ଯିବାରଟି ଏହୁ ନୋହି|
    block |କୁମରକୁ ରଖି ରାଣୀଙ୍କ ପାଶରେ ଯାଅ ଯୋଗୀବେଶ ହୋଇ ।|
  block
    block |ଗୋବିନ୍ଦ ଚନ୍ଦ୍ର ଯେ ବୋଲନ୍ତି ବଚନ ପୁତ୍ରେ ମୋର କାର୍ଯ୍ୟ ନାହିଁ|
    block |ଅପୁତ୍ରିକ ଦୋଷ ସଂସାରେ ଘଟିଲେ ପାପର ଯେ ଲୟ ନାହିଁ ।|
  block
    block |ମୂଳ ଥିଲେ ଡାଳ ପଲ୍ଲବେ ସକଳ ଏହାତ ସଂସାରେ ଅଛି|
    block |ମୂଳ ଗଲେ ଡାଳ ରହେ କି ପ୍ରକାରେ ଏହା କ‌ହିଲେ ସେ ବାଛି ।|
  block
    block |ଆହେ ସୈନ୍ୟଦଳ ତୁନି ହୋଇଯାଅ ମାତାଙ୍କ ଚରଣେ ସେବ|
    block |ତାହାଙ୍କ ଆଦେଶ ପାଳଣ କରିଣ ତୁମ୍ଭେ ପଡ଼ି ଘେନୁଥିବ ।|
  block
    block |ଏମନ୍ତ ବଚନ ଶୁଣି ଦଳବଳ ତ‌ହୁଁ ବାହୁଡ଼ିଣ ଗଲେ|
    block |ମାତାଙ୍କୁ ଚାହିଁଣ ଗୋବିନ୍ଦଚନ୍ଦ୍ର ଯେ ମେଲାଣି ଦିଅ ବୋଇଲେ ।|
    block | |
    block |ଏହି ଦୁଇ ରାଣୀ ଲାଗିଲେ ତୁମକୁ ରାଜ୍ୟକୁ ଭଲେ ପାଳିବ|
    block |ଦେଶରାଷ୍ଟ୍ର ପାଳି ରାଜ୍ୟ ପାଳୁଥିବ ପରରାଷ୍ଟ୍ରକୁ ବୁଝିବ ।|
  block
    block |ମନର ଖୁସିରେ ମୋହଠାରେ ମାତା କଲ୍ୟାଣ ଯେ କରୁଥିବ|
    block |ବ‌ହ‌ନ ମେଲାଣି କର ତୁ ଜନନୀ ମନରେ ଆନନ୍ଦ ଭାବ ।|
  block
    block |ମାତା ଯେ ବୋଇଲେ ସିଦ୍ଧି ହେବ ତୋର ଗୁରୁ ବଚନ ପାଳିଲେ|
    block |କ‌ହିଣ ମୁକୁତା ମନ ମଧ୍ୟେ ଚିନ୍ତା ବୋହୁଙ୍କ ପାଶେ ମିଳିଲେ ।|
  block
    block |ଦୁଇରାଣୀ କର ଧରିଣ ସତ୍ୱର ଘର ଭିତରକୁ ନେଲେ|
    block |କର୍ଣ୍ଣେ ମହାମନ୍ତ୍ର ବୋହୁଙ୍କୁ ଦେଇଣ ଅଜ୍ଞାନତା ଛଡ଼ାଇଲେ ।|
  block
    block |ସଦ୍‌ବୁଦ୍ଧି ହେଲା କାମ ଚେଷ୍ଟା ଗଲା ହରିରେ ଲୟ ରହିଲା|
    block |ଯାଆନ୍ତୁ ରାଜନ ଲଭନ୍ତୁ କାରଣ ସାହା ହୋଇ ଚକାଡୋଳା ।|
  block
    block |ଅନଳେ ରଖନ୍ତୁ ବୈଶ୍ୱାନର ତାଙ୍କୁ ଜଳେ ବରାହ ରଖିବେ|
    block |ଗମନ କାଳରେ ବାମନ ଦେବତା ତାଙ୍କୁ ସାହା ହୋଇଥିବେ ।|
  block
    block |ଶୟନ କାଳରେ ପଦ୍ମନାଭ ତାଙ୍କ ଅଙ୍ଗକୁ ରକ୍ଷା କରିବେ|
    block |ପ୍ରବାସ କାଳରେ ତ୍ରିବିକ୍ରମ ମୁର୍ତ୍ତି ତାହାଙ୍କୁ ସ‌ହାୟ ହେବେ ।|
  block
    block |ଯୁଦ୍ଧ ସମୟରେ ଦେବ ଚକ୍ରଧର ରକ୍ଷା କରନ୍ତୁ ସତ‌ତ|
    block |ପ୍ରିୟଜନ ସଙ୍ଗତରେ ହେ ଶ୍ରୀଧର ରଖନ୍ତୁ ତାଙ୍କୁ ନିରତ ।|
  block
    block |ଜଳର ମଧ୍ୟରେ ଜଳଶାୟୀ ପୁଣି ପର୍ବତେ ରଘୁନନ୍ଦନ|
    block |ସର୍ବ ଦେବତାଏ ସର୍ବାଙ୍ଗ ରଖନ୍ତୁ ସର୍ବ ପରେ ନାରାୟଣ ।|
  block
    block |ସର୍ବଜନ ତ‌ହୁଁ ନିରାଶ ହୋଇଣ ତୁନି ହୋଇଣ ରହିଲେ|
    block |ଏଥୁ ଅନନ୍ତରେ ଆନ ସମାଚାର ରାଜାଙ୍କୁ ଋଷି କ‌ହିଲେ ।|
  block
    block |ବାଳ ବୃଦ୍ଧ ଯୁବା ସମସ୍ତେଣ ଗଲେ ଯେ ଯାହାର ନିଜ ପୁର|
    block |ଏହି ସମୟରେ ଗୁରୁ ଯେ ତାଙ୍କର ମିଳି ଗୋବିନ୍ଦ ପାଶର ।|
  block
    block |ବିଶେଷରେ ଜ୍ଞାନ ବୁଝାଇ କ‌ହିଲେ ଗୋବିନ୍ଦଚନ୍ଦ୍ର ଝଟତି|
    block |ମୁକତି ଲଭିଣ ବୋଲିଣ ଗୋବିନ୍ଦ ଗୁରୁପାଦେ ଶିର ଦ୍ୟନ୍ତି ।|
  block
    block |ଚାଲ ହେ ଗୋବିନ୍ଦ ନ‌ଗ୍ର ବୁଲିଯିବା ନିର୍ମଳ ରହିବ ମନ|
    block |ବନସ୍ତ କନ୍ଦରେ ନ‌ଦୀମାନଙ୍କରେ ରହି ଯେ କରିବା ସ୍ନାନ ।|
  block
    block |ତୀର୍ଥ ବ୍ରତ କରି ପାପକୁ ନିବାରି ଲଭିବାକୁ ସଦଜ୍ଞାନ|
    block |ନୃପତି ବୋଇଲେ ତୁମ୍ଭର ଯେ ଇଚ୍ଛା ଆଜ୍ଞା କରନ୍ତୁ ବ‌ହ‌ନ ।|
  block
    block |ଗୁରୁ ଯେ ବୋଇଲେ ଦୀକ୍ଷା ଆମ୍ଭେ ଦେଲୁ ଦକ୍ଷିଣା ଦିଅ ଇଚ୍ଛାଏ|
    block |ଦକ୍ଷିଣାକୁ ନେଇ ବଙ୍ଗ ବଜାରକୁ ରକ୍ଷାକର ମହାଶୟେ ।|
  block
    block |ବୋଇଲେ ହାଡ଼ିପା ଦେଲ ଯେଉଁ ଭିକ୍ଷା କି କରିବୁ ଆମ୍ଭେ ନେଇ|
    block |ରାଜ୍ୟକୁ ମାଗୁଣି ନାହିଁ ମୋର ପୁଣି ଧନେ ମତି ନ ବଳଇ ।|
  block
    block |ଛଡ଼ାଇଲେ ଠୁଳମଣ୍ଡପେ ନିକର ରହିଣ ତ‌ହିଁ ବସିବା|
    block |ବୋଇଲେ ଗୋବିନ୍ଦ କି କରୁଛ ଆଜ୍ଞା ସଂଶୟ ମୋର ଫେଡ଼ିବା ।|
  block
    block |ହାଡ଼ିପା ବୋଇଲେ ପାଇଲୁ ଯେ ଦିକ୍ଷା ପଞ୍ଚଦ୍ୱାରେ ଭିକ୍ଷା ନିଅ|
    block |ଏ ନ‌ଗର ବୁଲି ଲଜ୍ଜ୍ୟା ତ୍ୟାଗକରି ଭିକ୍ଷା ଆଣିକରି ଥୁଅ ।|
  block
    block |ସୁଖ ଛାଡ଼ିକରି ଦୁଃଖକୁ ଆବୋରି ପାରିବୁ ତୁ ଯେବେ ନିତ୍ୟେ|
    block |ପଞ୍ଚୁକୋଳି ଅନ୍ନ ଭୁଞ୍ଜିଣ ରହିବୁ କାମ କ୍ରୋଧ ତେଜି ଚିତ୍ତେ ।|
  block
    block |ନିଦ୍ରାକୁ ତେଜିବୁ ଯୋଗୀ ତୁ ହୋଇବୁ ଅଳ୍ପେ ଆହାଅର ତୁଟିବ|
    block |ଚଉଷଠି ରୋଗ ଦେହେ ନ ପଶିବ ସଦଜ୍ଞାନେ ଚିତ୍ତ ଥିବ ।|
  block
    block |ଶ୍ମଶାନ ଭୁମିରେ ଅମଡ଼ା ବାଟରେ କିଛି ନ ବାଧିବ ତ‌ହିଁ|
    block |ଏହାକୁ ନ କଲେ ବଳ ପୁର୍ବ କଲେ ଘୋଟି ରହିବେକ ଯାଇଁ ।|
  block
    block |ଯେଉଁ ଲାଉଥାଳ ଦେଇଥିଲୁ ବାବୁ ନିତ୍ୟେ ସୁତ ଏ ଘୋରିବୁ|
    block |ତ‌ହିଁରେ ଯେତେକ ଅନ୍ନ ସମ୍ଭାଳିବ ତାହା ଆହାର କରିବୁ ।|
  block
    block |ଲବଣ ତିଅଣ ପାଶକୁ ନ ଯିବୁ ଲାଉ ତୁମ୍ବାଟି ତୁଟିଲେ|
    block |ଅନ୍ନ ନ ଖାଇବୁ ଆମ୍ବିଳ ଯେ ଶାକ ଆମିଷ ନ ଭୁଞ୍ଜି ଭଲେ ।|
  block
    block |ଏକମାତ୍ର ତୁହି ଦୁଗ୍‌ଧ ଅନ୍ନ ଖାଇ ତରୁଣ କରିବୁ ଅଙ୍ଗ|
    block |ସବୁବେଳେ ତୋର ଏହିପାରି ଥିବ ନୋହିବ କଦାଚ ଭଙ୍ଗ ।|
  block
    block |ଚିତ୍ତେଇଣ ତୁହି ଏହି କଥା ଗୋଟି ମନରେ ରଖିଣ ଥିବୁ|
    block |ଅଥିରୁ ଅନ୍ୟଥା କରିଲେଣ ଜାଣ ବିପଦେ ନିଶ୍ଚେ ପଡ଼ିବୁ ।|
  block
    block |ବଙ୍ଗ ମହିପାଳ ତେଜିଲେ ସକଳ ମନରେ ହୋଇ ସନ୍ତୋଷ|
    block |ଗୁରୁଙ୍କ ବଚନ ନ କଲେ ପାଳନ ନ‌ଦୀ ବିନା ଯେହ୍ନେ ଝାସ ।|
  block
    block |ଏତେ ଭାଳି ମନେ ମେଖଳା କନାକୁ ଦକ୍ଷ କାନ୍ଧରେ ପକାଇ|
    block |ଲାଉ ତୁମ୍ବା ହସ୍ତେ ଧରିଣ ତ୍ୱରିତେ ପୁରବେ ପାଦ ଲମ୍ୱାଇ ।|
  block
    block |ଜାଗିଲାରେ ମାତା ବୋଲିଣ ନ‌ଗରେ ଦ୍ୱାରେ ଦ୍ୱାରେଣ ବୁଲଇ|
    block |ଭିକ୍ଷା ଦିଅ ମାତା ଅତି ସତ୍ୱରରେ ମୁଁ ତ ଯୋଗୀ ଆସିଲଇଁ ।|
  block
    block |କାଇ ବସ୍ତ୍ର ଦେଖି କୁକୁରେ ବେଢ଼ନ୍ତି ଦେଖିଣ ରାଜା କାତର|
    block |ବାଡ଼ି ଧରି କରି ହାଁ ହାଁ ସେ କରନ୍ତି ଚିତ୍ତ ରଖି0ହରିଠାର ।|
  block
    block |ରାଜାଙ୍କ ବେଭାର ନ‌ଗ୍ରଲୋକେ ଦେଖି କରୁଛନ୍ତି ହାହା କାର|
    block |ବାଳ ବୃଦ୍ଧ ତ‌ହିଁ ରୋଦନ କରନ୍ତି ରାଜାଙ୍କ ପଛ ଭାଗର ।|
  block
    block |ଆହେ ନରପତି କି ସୁଖ ଛାଡ଼ିଲ ଭିକ୍ଷା କଲ ଦ୍ୱାର ଦ୍ୱାର|
    block |ଏବେ ହୋ ତୁମ୍ଭଙ୍କୁ କ‌ହୁଅଛୁ ଆମ୍ଭେ ଶୁଣ ତୁମ୍ଭେ ନୃପବର ।|
  block
    block |କର୍ଣ୍ଣରୁ ମୁଦୁରା ଝୁଲା କନ୍ଥା ଯୋଡ଼ା ଏମାନଙ୍କୁ ଦୂର କର|
    block |ଗୁରୁ ଯେ ତୁମ୍ଭର କି କରି ପାରିବେ ଆମ୍ଭେ ବଧିବୁ ନିକର ।|
  block
    block |ଗୁରୁ ହାଡ଼ି ଟୋକା କି ଜ୍ଞାନ‌କୁ ଦେଲା କାହୁଁ ସେ ଜ୍ଞାନ ପାଇଲା|
    block |ବାଇ ପ୍ରାୟ କରି ଆମ୍ଭ ରାଜନ‌କୁ ଦ୍ୱାରେ ଦ୍ୱାରେ ବୁଲାଇଲା ।|
  block
    block |ଏ ବାଣୀ ସକଳ କର୍ଣ୍ଣେ ନ ଶୁଭିଲା ଭିକ୍ଷାରେ ରହିଛି ମନ|
    block |ଭିକ୍ଷା ଦିଅ ମାଏ ବୋଲିଣ ବୁଲନ୍ତି ବଙ୍ଗ ଦେଶର ରାଜନ ।|
  block
    block |ପଞ୍ଚ ଦ୍ୱାରେ ଭିକ୍ଷା ଘେନିଣ ଚଳିଲେ ତୁମ୍ୱା ହୋଇଅଛି ପୁର୍ଣ୍ଣ|
    block |ଲେଉଟି ଆସିଲେ ଗୁରୁପାଦେ ଦେଲେ ମଣ୍ଡପ ପୁର୍ବଭାଗେଣ ।|
  block
    block |ଛିଡ଼ା ହୋଇ ତ‌ହିଁ ଗୁରୁଙ୍କୁ ପୁଛିଲା କିସ କରିବି ଗୋସାଇଁ|
    block |ହାଡ଼ିପା କ‌ହିଲେ ଦୁଇଭାଗ କରି ଚୁଲ୍ଲୀ ଖୋଳିଦିଅ ଯାଇଁ ।|
  block
    block |ଅଗ୍ନି ଦେବ ଆଣି ଲଗାଅ ଏକ୍ଷଣି ହାଣ୍ଡିରେ ପୁରାଅ ନୀର|
    block |ଚାଉଳ ଅଧୁଆ ପୁରାଇଣ ଦିଅ ଅନ୍ନ‌କୁ କର ସଞ୍ଚାର ।|
  block
    block |ଏ ବାଣୀ ଶ୍ରବଣ କରିଣ ରାଜନ ସେହି ରୁପରେ କରିଲେ|
    block |ଶ୍ରୀଗୁରୁ ତାଙ୍କର ଅନ୍ନ ରାନ୍ଧିବାର ମନ୍ତ୍ରକୁ କର୍ଣ୍ଣରେ ଦେଲେ ।|
  block
    block |ଶୁଣ ବାବୁ ତୁହି ମନ ଥୟ ହୋଇ ବିଷ୍ଣୁ ଯୋଗାଡ଼ିଲେ ପାଣି|
    block |ଅଗ୍ନି ଆଣି ବ୍ରହ୍ମା ସଜାଡ଼ିଲେ ପାକ ରାନ୍ଧିଲେ ସ୍ୱୟଂ ରୁଦ୍ରାଣୀ ।|
  block
    block |ଆଦିତ୍ୟ ଦେବତା ଥାଳ ଗୋଟି ଦେଲେ ବିଷ୍ଣୁ ଦେଲେକ ବିଭୁତି|
    block |କୁମ୍ଭ ଗୋଟି ଆଣି ଅନାଦି ଗୋରେଖ କରିଥିଲେ ତାହା ସ୍ଥିତି ।|
  block
    block |ଦଶ ପନ୍ଥ ସନ୍ଥ ଶତ ପନ୍ଥ ଛନ୍ତି ନିରନ୍ତରେ ହୋଇ ଯୋଗୀ|
    block |ଗୁରୁ ଆଜ୍ଞା ପାଇ ଗୋବିନ୍ଦ ରାଜନ ବେଦମନ୍ତ୍ରେ ଅଗ୍ନି ଭୋଗୀ ।|
  block
    block |ତ‌ତକ୍ଷଣେ ପାଦ ସିଦ୍ଧ ଯେ ହୋଇଣ ଓହ୍ଳାଇ ରଖିଲେ ପୁଣି|
    block |ହାଡ଼ିପା କ‌ହିଲେ ଗାତ ଖୋଳି ତ‌ହିଁ ଘୋଡ଼ାଇ ଦିଅ ଢାଙ୍କୁଣୀ ।|
  block
    block |ଅକଟା ଅବଟା ଅଖାଦ୍ୟ ଅଭକ୍ଷ ଫଳକୁ କରିଣ ଥୟ|
    block |ବିନା ଲବଣରେ ବ୍ୟଞ୍ଜନ ରାନ୍ଧିଲେ ରିପୁଚନ୍ଦ୍ରଙ୍କର ପୁଅ ।|
  block
    block |ଖଣତିକୁ ଧରି ଗର୍ତ୍ତ ତ‌ହିଁ କରି ଖୋଳିଲେ ଚବିଶ ମୁଠି|
    block |ଗୁରୁଙ୍କ ଆଦେଶେ ହାଣ୍ଡି ତ‌ହିଁ ଭରି ଘୋଡ଼ାଇ ଦେଲେକ ମାଟି ।|
  block
    block |ବଟ ବୃକ୍ଷ ଯହିଁ ବ୍ରହ୍ମା ବିଷ୍ଣୁ ତ‌ହିଁ ବାସକଲେ ନିରନ୍ତର|
    block |ତାହାର ପାଖରେ ଚିହ୍ନ ତ‌ଥ୍ୟ କରି ବାହାରିଲେ ସେ ସତ୍ତ୍ୱର ।|
  block
    block |ତିନି ଯେ ପ୍ରହର ରଜନୀ ଅନ୍ତର ଚନ୍ଦ୍ର ପଶ୍ଚିମକୁ ସ୍ଥିତି|
    block |ଗ୍ରାମର ମୁଣ୍ଡରେ ପୁଷ୍କରିଣୀ ତୀରେ ବିଭୁତି ବୋଳି ହୁଅନ୍ତି ।|
  block
    block |ଭବ ରବ ଶବ୍ଦ ଶଙ୍ଖ ଘଣ୍ଟା ନାଦ ଦେବ ଆଳୟେ ବାଜିଲା|
    block |ମୁକୁତା ଦେଈଙ୍କ କର୍ଣ୍ଣ ବିବରରେ ଶବ୍ଦ ଯାଇ ପ୍ରବେଶିଲା ।|
  block
    block |ଧାତିକେରେ ତ‌ହୁଁ ବାହାର ହୋଇଲେ ରଜନୀ ହୋଇଛି ଶେଷ|
    block |ଏକା ହୋଇ ରାଣୀ ଗମନ କରଇ ମିଳିଲେ ଯୋଗୀଙ୍କ ପାଶ ।|
  block
    block |ମାତାଙ୍କୁ ଦେଖିଣ କୁମରମଣି ଯେ ପଡ଼ିଲେ ଚରଣ ତଳେ|
    block |ବିନୟେ ପୁଛନ୍ତି କେଉଁ କାରଣରେ ବିଜୟ ଆସିଣ ହେଲେ ।|
  block
    block |ଛାଡ଼ିଲ ଯାହାକୁ ଲୋଭକର ତାକୁ ଏ କଥା କର କିମ୍ପାଇ|
    block |ମଲା ଗଲା ସରି ଦୁଇତ ଏପରି ଜନନୀ ହେଲ କି ବାଇ ।|
  block
    block |ପୁତ୍ର ବାଣୀ ଶୁଣି ପାଟ ମହାଦେଈ ମନେ ସନ୍ତୋଷ ଲଭିଲେ|
    block |ଜଳ ସ୍ଥଳେ ତୋତେ ରଖନ୍ତୁ ଅନାଦି ମନରେ ଏହା ବାଞ୍ଛିଲେ ।|
  block
    block |ନିରାକାର ବିଷ୍ଣୁ ଶରୀର ରଖନ୍ତୁ ଅଜୟ କରନ୍ତୁ ଅଙ୍ଗ|
    block |ଜଗତ ଯାକରେ ଭ୍ରମିଣ ଆସିବୁ ଶରୀର ନୋହିବ ଭଙ୍ଗ ।|
  block
    block |ହାଡ଼ିପା ବୋଇଲେ ମୁକୁତ ଦେଈଙ୍କୁ କିମ୍ପା ଆସିଲ ରାତ୍ରର|
    block |ତୁମ୍ଭର ପୁତ୍ରକୁ ନେବାକୁ କି ଅବା ମନେ କରୁଛ ବିଚାର ।|
  block
    block |ମାତା ପୁତ୍ର ଦୁହେଁ ଚାରି ଚକ୍ଷୁ ହେଲେ ତ‌ହୁଁ ଉପୁଯିବ କୋହ|
    block |ଅତିହିଁ ନିରାଶ ପନ୍ଥାରେ ଭବିଷ୍ୟ ଜାଣିଣ ତେଜିଲେ ମୋହ ।|
  block
    block |ପୁତ୍ରକୁ ନେଇଣ ଯୋଗୀରେ ଦେଇଣ ସଦମାର୍ଗକୁ କ‌ହିଲ|
    block |ଛାଡ଼ିଲ ମୁହାଁଶ କିମ୍ପା ହେଲ ବଶ ଜଗତେ ନୋହିବ ଭଲ ।|
  block
    block |ତୁମ୍ଭ ଗୁରୁ ପୁଣି ଗୋରେଖ ଅଟନ୍ତି ଆମ୍ଭ ଗୁରୁ ଯେ କାହ୍ନୁପା|
    block |ସେବାରେ ତୁମ୍ଭର ଲେଖାରେ ଆମ୍ଭର ଅର୍ଦ୍ଧସଖା ପରି ମ‌ପା ।|
  block
    block |ଜାଣୁ ଜାଣୁ ତୁମ୍ଭେ ଅଧର୍ଯ୍ୟ ହେଉଛ ମନରେ ଲୋଡ଼ୁଛ ଦୁଃଖ|
    block |ମୁକୁତା କୁହଇ ଗର୍ଭଧାରୀ ମୁହିଁ ନ ହୁଅ ତୁମ୍ଭେ ବିମୁଖ ।|
  block
    block |ଏକୋଇର ବଳା ଯୋଗୀ କରିଦେଲି ଚକ୍ଷୁ ପୁରାଇ ଦେଖିବି|
    block |ବଙ୍ଗ ଦେଶ ମୋର ଶୂନ୍ୟ ହେଲା ସିନା କାହା ମୁଖକୁ ଚାହିଁବି ।|
  block
    block |ଛାର ଏ ଜୀବନ ଅକାରଣେ ରହେ ତେଜିବି ମୋର ପରାଣ|
    block |କୁମର ମୁଖକୁ ଚାହିଁ ଶୋକ କରେ ଅଥୟ କରିଣ ମନ ।|
  block
    block |ବୋଲନ୍ତି ଗୋବିନ୍ଦ ଶୁଣ ଗୋ ଜନନୀ ଯିବାବେଳେ ଏ ବେଭାର|
    block |ଜ୍ଞାନ ବାଟ ଦେଇ ଗୁରୁ ଭେଟାଇଲ ମନେ ନ କର ବିଚାର ।|
  block
    block |ନବରକୁ ଯାଅ ମନ କରି ଥୟ ଦିଅ ଗୋ ମୋତେ ମେଲାଣି|
    block |ପୁତ୍ରର ଭାରତୀ କର୍ଣ୍ଣପଥେ ଶୁଣି ମନରେ ତୃପ୍ତ ଯେ ରାଣୀ ।|
  block
    block |ଚାଲଇ ରାଜନ ହୋଇ ହୃଷ୍ଟ ମନ ପଛକୁ ନ ଚାହିଁ ପୁଣି|
    block |ପୁତ୍ରର ବେଭାର ହୃଦରେ ଜାଣିଣ ଗୃହେ ଲେଉଟିଲେ ରାଣୀ ।|
  block
    block |ନବରୁ ବାହାର ହୋଇଲେ ଯେ ଦିନେ ଦୋଳପୂର୍ଣ୍ଣମୀ ଅଟଇ|
    block |ବ‌ହୁତ ଯେ ବାଟ ଗମନ କରିଣ ଶୋଣିତ ରାଜ୍ୟେ ଭେଟଇ ।|
  block
    block |ଗୋବିନ୍ଦକୁ ଚାହିଁ ଗୁରୁ ଯେ ବୋଲନ୍ତି ଭିକ୍ଷା ଆଣ ପଥୁ ବାବୁ|
    block |ଯାଅ ନ‌ଗ୍ର ଫେରି ଆଣ ଭିକ୍ଷା କରି ଭାବ ବୁଝାଅ ଏ ସବୁ ।|
  block
    block |ଗୁରୁଙ୍କ ବଚନ ଗୋବିନ୍ଦ ରାଜନ ଭିକ୍ଷା କାରଣେ ଗମନ|
    block |ପଞ୍ଚଦ୍ୱାରୁ ଭିକ୍ଷା ଘେନିଣ ଆସିଲେ ଗୁରୁଙ୍କର ସନ୍ନିଧାନ ।|
  block
    block |ଜାଗିଲାରେ ମାତା ଥୋଇ ଗୁରୁପାଶେ ଛିଡ଼ା ହୋଇଣ ରହିଲେ|
    block |ହାଡ଼ିପା ବୋଇଲେ ଶୁଣ ହେ ରାଜନ ଭୁଞ୍ଜ ଆତ୍ମ ସନ୍ତୋଷରେ ।|
  block
    block |ଗୋବିନ୍ଦଚନ୍ଦ୍ର ଯେ ବୋଲନ୍ତି ବଚନ ନ ଭୁକ୍ଷିବି ଆଗେ ମୁହିଁ|
    block |ଭୁଞ୍ଜ ତୁମେ ଗୁରୁ ଯାହା କି ବଳିବ ଭକ୍ଷଣ କରିବି ଯାଇ ।|
  block
    block |ହାଡ଼ିପା ଜାଣିଲେ ଗୋବିନ୍ଦର ମନ ତ‌ହୁଁ କଲେ ଅର୍ଦ୍ଧ ଭାଗ|
    block |ଅର୍ଦ୍ଧେକ ଭକ୍ଷିଣ ଅର୍ଦ୍ଧେକ ରଖିଲେ ଭୁଞ୍ଜ ତୁ ଗୋବିନ୍ଦ ବେଗ ।|
  block
    block |ଭୁଞ୍ଜଇ ଗୋବିନ୍ଦ ରଉଦିଗେ ଚାହିଁ ଲବଣ ତିଅଣ ନାହିଁ|
    block |ନ ଭୁକ୍ଷିଣ ତାହା ଫୋପଡ଼ାଇ ଦେଲେ ଭୁଞ୍ଜିବାକୁ ଇଚ୍ଛା ନାହିଁ ।|
  block
    block |ଆଚମନ ସାରି ଗୁରୁପାଶେ ମିଳି ଆସନ ମାଡ଼ି ବସିଲେ|
    block |ଗୁରୁଙ୍କ ପୟର ପ୍ରକ୍ଷାଳନ କରି ଉଜାଗରରେ ରହିଲେ ।|
  block
    block |ଚତୁର୍ଥ ପ‌ହର ଅଟେ ନିଶିଥର ଏହିପରି ବ‌ହିଯାଏ|
    block |ରାତ୍ର ଶେଷ ପରେ ନିଦ୍ରା ଆସି ହୁଏ ହୋଇଲେ ସୂର୍ଯ୍ୟ ଉଦୟେ ।|
  block
    block |ଉଠି ଗୁରୁ ପୁଣି ମୁଖକୁ ଧୋଇଣ ଚେଲାକୁ ଉଠାଇ ଦେଲେ|
    block |କେତେ ନିଦ୍ରା ଯାଅ ଗୋବିନ୍ଦରାଜନ ଗୃହ କି ମଣିଛ ଭଲେ ।|
  block
    block |ସେଠାରୁ ଉଠିଣ ଗୁରୁ ଚେଲା ଦୁହେଁ ନ‌ଦୀରେ କୁଳେ ମିଳିଲେ|
    block |ସ୍ନାହାନ ପ୍ରକାର ସାରିଣ ତ‌ତ୍ପର ହାଡ଼ିପା ଶିବ ଜପିଲେ ।|
  block
    block |ସେ ସ୍ଥାନେ କୋମଳ ପତ୍ରକୁ ପିନ୍ଧନ୍ତି ଭକ୍ଷଣ ତ‌ହିଁ ଗୋରସ|
    block |ସେ ରାଜ୍ୟେ ରାଜନ ଭିକ୍ଷା ନ ପାଇଣ ଆସି କ‌ହିଲେ ସନ୍ଦେଶ ।|
  block
    block |ଦୁଗ୍‌ଧ ଭିକ୍ଷା ଆଣି ଶିଷ୍ୟ ଗୁରୁ ପୁଣି ଭୁଞ୍ଜିଲେ ମନରେ ତୋଷ|
    block |ଅମଳ କମଳ ଦେଶମାନ ବୁଲି ଗଲେ ସଉରାଷ୍ଟ୍ର ଦେଶ ।|
  block
    block |ଚଉର ତସ୍କର ବିଶେଷ ସେଠାରେ ବ୍ୟାଘ୍ର ଭୟ ଯେ ପ୍ରବଳ|
    block |ନିତ୍ୟ ଉଜାଗର ଗୁରୁ ଚେଲା ଦୁହେଁ ରହି କାଟୁଛନ୍ତି କାଳ ।|
  block
    block |ମନେ ମନେ ଗୁରୁ ବିଚାର କରନ୍ତି ରାଜାଙ୍କୁ ଯେ ଯୋଗୀ କଲି|
    block |କାମ ଚେଷ୍ଟା ୟାର କି ରୁପରେ ଅଛି ମୁହିଁ ଜାଣି ନ ପାରିଲି ।|
  block
    block |କୋଡ଼ିଏ ବରଷ ହୋଇଛି ରାଜନ ସ୍ତିରୀରେ ଯେ ସ୍ନେହ ଥିଲା|
    block |ରତ୍ନ ପାଲଙ୍କରେ ଶୟନ କରିଣ ଦିବା ନିଶି ହରୁଥିଲା ।|
  block
    block |ମଦନର ଶର ଅଛିକି ତାହାର ଜାଣିବା ଏହା କିଭଳି|
    block |ଏହା ଭାବି ଊଷି କାଞ୍ଚିପୁରେ ଆସି ରମ୍ଭା ବେଶ୍ୟା ଘରେ ମିଳି ।|
  block
    block |ଦେଖିଣ ଗଣିକା ହୋଇଲା ତାଟକା ଯତିର ପାଦେ ଲମ୍ବଇ|
    block |ଆହେ ଯତିବର କେଉଁ ଦେଶେ ଘର ଦେଖିଲେ ମନ ଡରଇ ।|
  block
    block |କ‌ହ‌ନ୍ତି ହାଡ଼ିପା ଶୁଣ ଗୋ ଗଣିକା ଦେଶ ଭ୍ରମଣେ ଆସିଲୁ|
    block |ବୁଲି ବ‌ହୁ ଦେଶ ପାଇ ବ‌ହୁ ତ୍ରାସ ତେଣୁ ତୋ ପୁରେ ମିଳିଲୁ ।|
  block
    block |ଏହି ଚେଲା ଗୋଟି କଷ୍ଟରେଣ ପୁଣି ପଥ ଚାଲିବା ବ୍ୟଥାରେ|
    block |ରଖି ତୋର ପୁର ଯିବି ମୁଁ ନିକର ପାଳିବୁ ୟାକୁ ସତ୍ତ୍ୱରେ ।|
  block
    block |ବୋଲଇ କାମିନୀ ଶୁଣ ମହାମୁନୀ ଦୁହେଁ ରହ‌ନ୍ତୁ ମୋ ପୁରେ|
    block |ଯେ ହେବ ଚରଚା କରିବି ଚରଚା କିଛି ନ ଭାଳ ମନରେ ।|
  block
    block |ଶୁଣି ଯତିବର ବୋଲନ୍ତି ଉତ୍ତର ଆମ୍ଭେ ତପସ୍ୟାକୁ ଯିବୁ|
    block |ଚତୁର୍ମାସ୍ୟା ରହି ଫେରିଣ ଆସିଲେ ଏହାକୁ ଘେନି ଚଳିବୁ ।|
  block
    block |ଏହାକୁ ଯେ ଭିକ୍ଷା ଦେଉଥିବୁ ଏକା ଏହାର ବୁଝିବୁ ମନ|
    block |ସେହି ବେଶ୍ୟା ଗୋଟି ପୁର୍ବରୁ ଋଷିଙ୍କୁ କରିଣ ଅଛଇ ଧ୍ୟାନ ।|
  block
    block |ଇନ୍ଦ୍ର ଶାପେ ସେହି ଗନ୍ଧର୍ବ ବନିତା ମଞ୍ଚେ ବେଶ୍ୟା ରୁପେ ଜାତ|
    block |ନୃତ୍ୟ କରୁଥିଲା ଅନ୍ୟେ ମନ ଦେଲା କରିଦେଲେ ବ‌ହିଷ୍କୃତ ।|
  block
    block |ବୋଲେ ବଜ୍ରପାଣି ଶୁଣ ଗୋ କାମିନୀ ଭଗ୍ନ ତୁ କଲୁ ନୃତ୍ୟକୁ|
    block |ବେଶ୍ୟା ହୋଇକରି ମର୍ତ୍ତ୍ୟ ମଣ୍ଡଳରେ ଭୋଗକର ସେ ପାପକୁ ।|
  block
    block |ଏକ ଯତିବର ଭେଟିବେ ସେଠାରେ ଚେଲା ରଖାଇ ତୋ ପୁରେ|
    block |ସେହିଟି ଗୋବିନ୍ଦ ରାଜନ ଅଟଇ ମନ ବଳାଇବୁ ତାରେ ।|
  block
    block |ତାହାର ମତି ଯେ ପରୀକ୍ଷା କରିଣ ଆସିବୁ ସ୍ୱର୍ଗର ଆଳେ|
    block |ଏ କଥା ସୁମରି ଅଛଇ ଯେ ବାଳି ମିଳିଲା ଏସନ କାଳେ ।|
  block
    block |ଚେଲାକୁ ସେଠାରେ ରଖି ତପୀବର କଇଳାଶ ପୁର ଗଲେ|
    block |ଗୋବିନ୍ଦ ରାଜନ ବେଶ୍ୟାର ଭବନେ ଗୁରୁ ଆ୍ଜ୍ଞାରେ ରହିଲେ ।|
  block
    block |ରହି ମତି ତ‌ହିଁ କେତେଦିନ ଯାଇ ବେଶ୍ୟା ଭାବଇ ମନର|
    block |ଏହାର ଯେ ମତି ପରୀକ୍ଷା କରିବି ଇନ୍ଦ୍ର ଦେଇଥିଲେ ବର ।|
  block
    block |ଏହା ବିଚାରିଣ ସୁବେଶ ହୋଇଣ ବସିଲା ରାଜା ପାଶରେ|
    block |ଏପରି ସୁବେଶ ହୋଇଛି ଯେ ବେଶ୍ୟା ନ ଥିବେ ତିନି ପୁରରେ ।|
  block
    block |ରାଜାଙ୍କର ଜ୍ୟୋତି ଦେଖିଣ ଯୁବତୀ ଅଜ୍ଞାନ ହୋଇ ପଡ଼ନ୍ତି|
    block |ପ୍ରତିଦିନ ସେହି ଲାଉଥାଳ ନେଇ ଭାଷିଲେ ଅନ୍ନ ଭୁଞ୍ଜନ୍ତି ।|
  block
    block |ମଦନର ଶର ରାଜାଙ୍କ ଶରୀରେ କେବେ ବ୍ୟଥା ନ କରଇ|
    block |କାମିନୀ ରୁପକୁ ଦେଖିଣ ଗୋବିନ୍ଦ ମୁଖ ତଳକୁ କରଇ ।|
  block
    block |ବୋଲେ ବେଶ୍ୟା ନାରୀ ଶୁଣ ତପଚାରୀ ଜଗତ ମଧ୍ୟେ ସୁନ୍ଦର|
    block |ଏହି ତୁମ୍ଭ ରୁପ ନିନ୍ଦଇ କନ୍ଦର୍ପ ନୟନର ଅଗୋଚର ।|
  block
    block |ତୁମ୍ଭକୁ ଭେଟିଲା ଦିନରୁ ମୋହର ଦେହ ସଫଳ କରିଛି|
    block |କରିବି ବିବାହ ଆହେ ତପୀବର ମନ ମଧ୍ୟରେ ପାଞ୍ଚିଛି ।|
  block
    block |ଜୀବନ ସଫଳ ଅଟଇ ମୋହର ବର କରି ପାଇଅଛି|
    block |ପତି ଅଟ ତୁମ୍ଭେ ପତ୍ନୀ ଅଟୁ ଆମ୍ଭେ ପୂର୍ବୂ ବିଧାତା ଲଭିଛି ।|
  block
    block |ଗୁରୁ ଯେ ତୁମ୍ଭର ମୋଠାରେ ଛାଡ଼ିଲେ ଏହି ସ୍ଥାନେ ଥିବ ରହି|
    block |କୌଣସି ଆଡ଼କୁ ଫେରିଯିବ ନାହିଁ ଗୁରୁ ଅଛନ୍ତି ଯେ କ‌ହି ।|
  block
    block |କାକରେ ନ ବୁଲି ଖରା ଯେ ବରଷା ନ ସ‌ହିବ ତୁମ୍ଭ ଦେହୀ|
    block |ମୁହିଁ ନିରାଧାର ବଚନ କ‌ହୁଛି ବିବାହ କରିବା ଦୁଇ ।|
  block
    block |ଲାବଣ୍ୟ ମାଧରୀ ସ୍ୱର୍ଗର ନାଗରୀ ଶଚୀ ନୋହିବେକ ସରି|
    block |ମଞ୍ଚପୁରେ କେହି କାମିନୀ ନାହାନ୍ତି ପାର୍ବତୀଙ୍କଠାରୁ ବଳି ।|
  block
    block |ଈଶ୍ୱର ଘରଣୀ ଜଗତମୋହିନୀ ନାମ ତାହାର କାମାକ୍ଷୀ|
    block |ରୁପ ଗୁଣରେ ସେ ମୋତେ ସରି ନୁହେଁ ଦେଖ ତୁମ୍ଭେ ଏହା ବାଛି ।|
  block
    block |ପାତାଳ ଭୁବନେ ନାଗବର ସ୍ଥାନେ ବିଷ୍ଣୁ କରନ୍ତି ଆସନ|
    block |ସେହି ଭୁବନରେ କମଳା ଅଛନ୍ତି ରୁପ ଗୁଣ ନୋହେ ସମ ।|
  block
    block |ସେହୁ ମୋର ପାଖେ ଛିଡ଼ା ହେଲେ ଜାଣ ଦିଶିବ କଳାବଦନ|
    block |ଆହେ ତପୀବର ହରି ପରେ ମୋହ ହରିରେ କର ଶୟନ ।|
  block
    block |ଯାଇ ଯୁଇ ମଲ୍ଲୀ ସଜାଇ ରଖିଛି ଚନ୍ଦନ କର୍ପୂରମାନ|
    block |ପକାଇଛି ଟୀକା ବୋଳି ବୋଳିହୋଇଥିବ ମନେ ନ ବିଚାରି ଆନ ।|
  block
    block |ମୋର ଭୁବନରେ ଅପୁର୍ବ ଯେ କିସ ସଜାଇ ସବୁ ରଖିଛି|
    block |ଜୀବ ଥିବାଯାଏ ଭୁଞ୍ଜୁଥିବ ବସି ଏପରି ପଦାର୍ଥ ଅଛି ।|
  block
    block |ଆହେ ତପୀବର କନ୍ଥାମାଳା ତୋର ବେଗେ ପକାଇଣ ଦିଅ|
    block |ଲାଉ ତୁମ୍ବା ନେଇ ଜଳରେ ବୁଡ଼ାଇ ନିଶ୍ଚିନ୍ତରେ ବସିଥାଅ ।|
  block
    block |ପାଟଲୁଗା ପିନ୍ଧି ଆନନ୍ଦେ ରହିବ ଦେହେ ଚନ୍ଦନ ବୋଳିଣ|
    block |କାଇମାଟି ଛାଡ଼ି ଅଙ୍ଗ ସଜକରି ସୁବର୍ଣ୍ଣ ପାତ୍ରେ ଭୋଜନ ।|
  block
    block |ଏ ସବୁ କଥା ଯେ ଗୁରୁ ନ ଜାଣିବେ ଆସିଲେ କ‌ହିବି ମୁହିଁ|
    block |ତୁମ୍ଭ ଶିଷ୍ୟ ଥିଲେ କେଉଁ ଦେଶ ଗଲେ ଏହା ମୁହିଁ ନ ଜାଣଇ ।|
  block
    block |ଗୁପତ ମୋହର ଅଛି ଏକ ପୁର ରଖିବି ଚାଲ ସେଠାରେ|
    block |ଚନ୍ଦ୍ର ସୂର୍ଯ୍ୟ ଭିନ୍ନ ଆନ ନ ଯାଣଇ ଏହି ଜଗତ ମଧ୍ୟରେ ।|
  block
    block |ଉଠ ତପୀବର ଧରୁଅଛି କର ଚାଲ ଭୁବନ ଭିତରେ|
    block |ଶୁଣିଣ ରାଜନ ତଳକୁ ଆନନ ବଚନ କ‌ହ‌ନ୍ତି ଧୀରେ ।|
  block
    block |ହୀନ କୁଳେ ମୁହିଁ ଜନମ ଲଭିଛି ନ ଛୁଅଁ ମୋର ଶରୀର|
    block |ଅପାଣ୍ଡୁକ ପଣେ କୁଟୁମ୍ବ ପୋଷଣେ ବୁଲୁଅଛି ଦେଶାନ୍ତର ।|
  block
    block |ତୁ ମୋର ଜନନୀ ଅନ୍ନ ଦେଉ ପୁଣି ପାପ ନ ଧର ତୁଣ୍ଡର|
    block |ସୁପକ୍ୱ ଆହାର କିସ କରିବଇଁ ପଞ୍ଚୁକୋଳି ଅନ୍ନ ସାର ।|
  block
    block |ପଞ୍ଚୁକୋଳି ଅନ୍ନ ଯେ ଯୋଗୀ ଭୁଞ୍ଜଇ ତାକୁ ଯେ ଭୁଲାଏ ଲୋକ|
    block |ମହାପାପୀ ହୋଇ ନରକେ ପଡ଼ଇ ବୁଝ ମନେ ସୁବିବେକ ।|
  block
    block |ପଲଙ୍କ ସୁପାତି ଶେଯେ ମୋର କିଛି କାର୍ଯ୍ୟ କାରଣ ନୋହିବ|
    block |ଗୃହ ଆଦିକରି ସକଳ ସମ୍ପତ୍ତି ବିଅର୍ଥରେ ଦିନ ଯିବ ।|
  block
    block |କାହାର ମେଲାରେ ଧୂନି ଲଗାଇବୁ କାକର କୁହୁଡ଼ି ସହି|
    block |କର୍ମରେ ମିଳିଲେ ତାହା ଯେ ଭୁଞ୍ଜିବୁ ଗୁରୁପାଦେ ମନ ଦେଇ ।|
  block
    block |କର୍ମ ଦୋଷେ ମୁହିଁ ହୀନ ହୋଇଅଛି ଜଗତ ଯାକ ବୁଲଇ|
    block |ଯେତେ ସ୍ତିରୀ ଜାତି ସଂସାରେ ଅଛନ୍ତି ମାତୃ ତୁଲ୍ୟରେ ଭାବଇ ।|
  block
    block |ମନରେ ତୋହର ଆନ ନ ବିଚାର ପୁତ୍ରତୁଲ୍ୟ ଭାବ ମୋତେ|
    block |ଜନନୀ ଯେପରି କଲ୍ୟାଣ କରନ୍ତି ତାହା ଲଭନ୍ତି ଯେମନ୍ତେ ।|
  block
    block |ବୋ‌ଲଇ ସୁନ୍ଦରୀ ଶୁଣ ତୁମ୍ଭେ ନାଥ ପିଇଣ ପବନ ପାଣି|
    block |ଜଗତ ମୋହିନୀ ଲୋଭରେ ପଡ଼ନ୍ତି ଜନ‌କ ସନ‌କ ପୁଣି ।|
  block
    block |ଏ ଦେହ ଘେନିଣ ଭୋଗ ଯେ କରଇ ଜୀବ ଗଲେ କି ଲଭିବ|
    block |ମୋର ବଦନ‌କୁ ଚାହିଁ ଦିଅ ଯଦି ସେଥିରୁ ବି ଲାଭ ହେବ ।|
  block
    block |ମୋତେ ତୁ ଭୁଲାଉ ନ ଭୁଲିବି ମୁହିଁ ମନ ନିଶ୍ଚଳ ରଖିଛି|
    block |ବଙ୍ଗ ଦେଶେ ମୋର ଅନେଶ୍ୱତ ରାଣୀ ଗୁରୁ ଆଜ୍ଞାରେ ଛାଡ଼ିଛି ।|
  block
    block |ଏମାନେ ଛାଡ଼ିଲି ମାତାଙ୍କର ବୋଲେ ହାଡ଼ିପାକୁ କରି ଗୁରୁ|
    block |ତୁହି ବେଶ୍ୟା ନାରୀ କି ଅଟୁ ସୁନ୍ଦରୀ ଜଗତକୁ ନିନ୍ଦା କରୁ ।|
  block
    block |ପୁଣି ସେହି ବାମା ମନରେ ଆନନ୍ଦ ମୁକ୍ତି ଲଭିବି ଏଥର|
    block |ପାପରୁ ତରିବି ସ୍ୱର୍ଗକୁ ମୁଁ ଯିବି ରକ୍ଷା କଲେଣି ଈଶ୍ୱର ।|
  block
    block |ଏହା ଭାବି ମନେ ଉଠି ତ‌ହୁଁ ଗଲା ଗୃହେ ରହିଲା ସ୍ୱଚ୍ଛେଣ|
    block |ଚତୁର୍ମାସ୍ୟା ଶେଷ ହୋଇଲାକ ତ‌ହୁଁ ହାଡ଼ିପା ବିଚାର ମନ ।|
  block
    block |କୈଳାସ ତେଜିଣ ଆସନ୍ତି ବ‌ହ‌ନ ସେହି ଯେ ମହତ ଯୋଗୀ|
    block |ବେଶ୍ୟାର ଦ୍ୱାରରେ ତକ୍ଷଣେ ମିଳିଲେ ହୋଇଛନ୍ତି ଅନୁରାଗୀ ।|
  block
    block |ହାଡ଼ିପାକୁ ଦେଖି ଗୋବିନ୍ଦ ରାଜନ ସାଷ୍ଟାଙ୍ଗରେ ଯେ ଶୋଇଲେ|
    block |ତାଜା ରହ ବୋଲି ବୋଲନ୍ତେ ହାଡ଼ିପା ସତ୍ୟ ପଥେ ମନ ଦେଲେ ।|
  block
    block |ତ‌ହୁଁ ବାରନାରୀ ଗୃହରୁ ବାହାରି ଗୁରୁ ଚେଲା ପାଦେ ପଡ଼ି|
    block |ଇନ୍ଦ୍ରର ଶାପରୁ ମୁକତି ଲଭିବି ଯିବି ମର୍ତ୍ତ୍ୟପୁର ଛାଡ଼ି ।|
  block
    block |ହାଡ଼ିପା ବୋଲନ୍ତି ଶୁଣ ବେଶ୍ୟା ନାରୀ କିପରି ବୁଝିଲ ମନେ|
    block |ସତ୍ୟ କରି ତାହା ମୋ ଆଗରେ କ‌ହ ମନେ ନ ବିଚାରି ଆନେ ।|
  block
    block |ଶୁଣିଣ ସୁନ୍ଦରୀ ହାଡ଼ିପାକୁ ଚାହିଁ ବଚନ ଧୀରେ ଭାସଇ|
    block |ଦେଇଅଛ ଯେଉଁ ମନ୍ତ୍ରକୁ ଶିଖାଇ ରାଜା ଚିତ୍ତ ନ ଟଳଇ ।|
  block
    block |ଏତେ କ‌ହି ବାଳି ଶରୀର ଛାଡ଼ିଲା ଦିବ୍ୟ ରୁପକୁ ଧଇଲା|
    block |ଗୁରୁ ଚେଲା ଦୁହେଁ ଅନାଇ ଅଛନ୍ତି ସ୍ୱର୍ଗକୁ ସେ ଚଳିଗଲା ।|
  block
    block |ସେଠାର ହାଡ଼ିପା ଚେଲାକୁ ଘେନିଣ ବାହାର ତ‌ହୁଁ ହୋଇଲେ|
    block |ଉତ୍ତର କୋଶଳ ଭ୍ରମି ଭ୍ରମି ଯାଇ କାଶୀ ନ‌ଗରେ ମିଳିଲେ ।|
  block
    block |ନାନା ତୀର୍ଥ ତ‌ହିଁ ବିଶ୍ୱନାଥ ଯହିଁ ଅଛନ୍ତି ତାଙ୍କୁ ଦେଖିଲେ|
    block |ତୀର୍ଥମାନଙ୍କରେ ସ୍ନାନ ସନ୍ଧ୍ୟା ସାରି ପାପମାନ ଛଡ଼ାଇଲେ ।|
  block
    block |ସେ ସ୍ଥାନରେ କିଛି ଦିନ କଟାଇଣ ଭୈରବ ପୁରେ ମିଳିଲେ|
    block |ପଥ ବୁଲି ବୁଲି ଗୁରୁ ଚେଲା ଦୁହେଁ ବୃକ୍ଷ ମୂଳରେ ବସିଲେ ।|
  block
    block |ସେ ଦେଶର ଲୋକ ଦୁର୍ଗାଙ୍କୁ ପୁଜନ୍ତି କେବଳ ମାଂସ ଭକ୍ଷନ୍ତି|
    block |ଭିକ୍ଷୁକ ସେ ଦେଶେ ଭିକ୍ଷା କରିଗଲେ ମାଉଁସ ମାଗି ଆଣନ୍ତି ।|
  block
    block |ଗୁରୁଙ୍କୁ ସେଠାରେ କ୍ଷୁଧା ଯେ ଲାଗିଲା ଚେଲାଙ୍କୁ ଦେଲେ ଆଦେଶ|
    block |ଶୁଣି ଗୋବିନ୍ଦାଇ ନ‌ଗ୍ର ବୁଲି ଫେରି ଆସି ହୋଇଲେ ନିରାଶ ।|
  block
    block |ଦେଖିକରି ଗୁରୁ କ‌ହ‌ନ୍ତି ବଚନ କି ଭିକ୍ଷା ଆଣିଲ ପୁଣି|
    block |କ‌ହଇ ଗୋବିନ୍ଦ ଶୁଣ ମହାଗୁରୁ ମାଂସ ଭକ୍ଷନ୍ତି ଯେ ପ୍ରାଣୀ ।|
  block
    block |ଶୁଣିଣ ହାଡ଼ିପା ଦେଖାଇଣ ଦେଲେ ମହତ ଚନ୍ଦନ ବୃକ୍ଷ|
    block |ଏହାର ବକଳ ଘେନିଆସ ବାବୁ ଆଜି ହେବ ଆମ ଭକ୍ଷ ।|
  block
    block |ବୃକ୍ଷର ବକଳ ଆଣିଲେ ଗୋବିନ୍ଦ ଗୁରୁଙ୍କ ଆଗରେ ଦେଲେ|
    block |ଦୁଇଭାଗ କରି ଭକ୍ଷଣ କରିଲେ ଦିନେକ ତ‌ହିଁ ରହିଲେ ।|
  block
    block |ତ‌ହିଁ ଆରଦିନ ଉଠିଣ ସେ ଦୁଇ ଚଳିଣ ଗଲେ ବ‌ହ‌ନ|
    block |ମାଳବ ଦେଶରେ ପ୍ରବେଶ ହୋଇଲେ ଗୁରୁ ଶିଷ୍ୟ ଦୁଇ ଜଣ ।|
  block
    block |ସେ ନ‌ଗର ଭଲ ମନ୍ଦ କଥାମାନ ବୁଝିଲେକ ସବୁ ଗୁରୁ|
    block |ଧନୀ ଶୁଣ୍ଢୀ ଦ୍ୱାରେ ପ୍ରବେଶ ହୋଇଣ ଡାକନ୍ତି କଳପତରୁ ।|
  block
    block |ଏକାନ୍ତ କରିଣ ତାହାକୁ କ‌ହ‌ନ୍ତି ଶୁଣ ଆହେ ଧନେଶ୍ୱର|
    block |ମଠକୁ ଆମ୍ଭର ଯିବାର ସକାଶେ କିଛି ହିଁ କର ବିଚାର ।|
  block
    block |ଚେଲା ଗୋଟି ଆମ୍ଭେ ବନ୍ଧା ଦେଉଅଛୁ ମନେ ଦୁଃଖିତ ନ ହେବ|
    block |ତୁମ୍ଭର ସେ କାର୍ଯ୍ୟ ସମସ୍ତ କରିବ ତୁମ୍ଭ କଥା ମାନିଥିବ ।|
  block
    block |ଗୋବନ୍ଦକୁ ଚାହିଁ ହାଡ଼ିପା କ‌ହ‌ନ୍ତି ଶୁଣ ଆରେ ମୋର ବାବୁ|
    block |ପର ସ୍ତିରୀ ମାତା ଗୁରୁଙ୍କୁ ଯେ ପିତା ଏହା ହୃଦେ ଧରିଥିବୁ ।|
  block
    block |ପର ଧନ ଟେକା ସମାନ ଅଟଇ ମନ ତ‌ହିଁ ନ ବଳାଅ|
    block |ସାହୁଙ୍କର କଥା ସବୁ ତୁ ସ‌ହିବୁ ମଠୁ ଆସୁ ଆମ୍ଭେ ଯାଇ ।|
  block
    block |ଖରଚ ଘେନିଣ ଗୁରୁ ଯେ ଚଳିଲେ ଗୋବିନ୍ଦ ତ‌ହିଁ ରହିଲେ|
    block |ରାତ୍ର ଦିନ ସେହି ମଦକୁ ବିକିଣ ଶୁଣ୍ଢୀ ମନ‌କୁ ତୋଷିଲେ ।|
  block
    block |ଶୁଣ୍ଢୀଆଣି ଅଟେ ଷୋଡ଼ଶବୟସୀ ଦେଖି ଗୋବିନ୍ଦ ରୁପକୁ|
    block |ମଦନେ ବିହ୍ୱଳ ହୋଇଣ ସେ ନାରୀ କିଛି ନ ରୁଚଇ ତାକୁ ।|
  block
    block |ଗୋବିନ୍ଦଚନ୍ଦ୍ରର ଆଶ୍ରମ ସ୍ଥାନରେ ପ୍ରବେଶିଲା ବେଶ ହୋଇ|
    block |ବ‌ହୁତ ପ୍ରକାରେ ବିନୟ କରିଣ କର ଯୋଡ଼ିଣ ଜଣାଇ ।|
  block
    block |ସଂସାରର ସୁଖ ଛାଡ଼ିଣ କିମ୍ପାଇ ଯୋଗୀ ଯେ ତୁମ୍ଭେ ହୋଇଲ|
    block |ଆସ ତୁମ୍ଭେ ଆମେ ପିରତି କରିବା ମୋର ଚିତ୍ତକୁ ମୋହିଲ ।|
  block
    block |ନ କଲେ ପିରତି ପ୍ରାଣ ମୁଁ ଦେବିଟି ଏ କଥା ଅଟେ ପ୍ରମାଣ|
    block |ଶୁଣିଣ ଗୋବିନ୍ଦ କ‌ହିଲେ ତାହାକୁ ମାତା ତୁମ୍ଭେ ମୋର ଶୁଣ ।|
  block
    block |ରୁମ୍ଭ ପତି ସେହୁ ପିତା ଯେ ଅଟଇ ଅନ୍ନ ଦେଉଛନ୍ତି ନିତି|
    block |ଏଣୁ କରି ତୁମ୍ଭ ଦୋଷ କ୍ଷମା କଲି କ‌ହିଲ ତମ୍ଭେ ଅନୀତି ।|
  block
    block |ଶାପ ଦେଲେ ନାସା ଶ୍ରବଣ ଖଣ୍ଡନ ହୋଇଣ ଯିବ ବ‌ହ‌ନ|
    block |କାହାରି ମୁଖକୁ ଚାହିଁ ନ ପାରିବି ନିନ୍ଦା କରିବେଟି ଜନ ।|
  block
    block |ଭୟରେ ସେ ନାରୀ ପଳାଇଣ ଗଲା ଗୋବିନ୍ଦ ତ‌ହୁଁ ଉଠିଲେ|
    block |ହରି ଜଗନ୍ନାଥ ଶ୍ରୀରାମ ସୁମରି ପୃଥ୍ୱୀରେ ହସ୍ତ ମାଇଲେ ।|
  block
    block |ସଙ୍କଟରୁ ମୋତେ ତାରିଲ ହେ ହରି ଧନ୍ୟ ତୁମ୍ଭର ମହିମା|
    block |ତୁମ୍ଭ ପଦ୍ମପାଦେ ଚିତ୍ତ ମୋର ରହୁ ଦୋଷ କରୁଥିବ କ୍ଷମା ।|
  block
    block |କାରଣ ହୋଇବି ଜୀବନ ପାଇବି ବସିଣ ଗୋଲକ ପୁରେ|
    block |ଯାହା କ‌ହି ଗୁରୁ ରଖି ଯାଇଛନ୍ତି ରହୁ ମନ ନିରନ୍ତରେ ।|
  block
    block |ନିଶ୍ଚିତ ମନର ତ୍ୟାଗ କଲି ସବୁ ନ ରୁଚଇ ଆନ କଥା|
    block |ଦୟାନିଧି ତୁମ୍ଭେ ସାହା ହୋଇ ସଦା ହୁଅ ମୋର ରକ୍ଷା କର୍ତ୍ତା ।|
  block
    block |ମନରେ ଗୁରୁଙ୍କୁ ସୁମରଣା କଲା ଗୋବନ୍ଦଚନ୍ଦ୍ର ଯେ ତ‌ହିଁ|
    block |ଅବିଳମ୍ବେ ଗୁରୁ ପ୍ରବେଶ ହୋଇଲେ ଧନେଶ୍ୱର ଘରେ ଯାଇ ।|
  block
    block |ପାଞ୍ଚଟଙ୍କା ତାକୁ ଲେଉଟାଇ ଦେଇ ହାଡ଼ିପା ତାକୁ କ‌ହିଲେ|
    block |ଗୁରୁ ଶିଷ୍ୟ ଆମ୍ଭେ ଦୂର ଦେଶେ ଯିବୁ ଖୁସିରେ ରହ ତୁ ଭଲେ ।|
  block
    block |ଶୁଣ୍ଢିଆଣି ଘରୁ ବାହାରି ଆସିଣ ଗୁରୁଙ୍କ ପାଦେ ପଡ଼ିଲା|
    block |ଧନ୍ୟ ଚେଲା ତୁମ୍ଭ ପିତାମାତା ତାର ଧନ୍ୟ ଗୁରୁ ତୁମ୍ଭେ ଭଲା ।|
  block
    block |ମୋଠାରୁ ବଳିଲା ମନ ନ ଟଳିଲା କି କ‌ହିବି ତାଙ୍କୁ ମୁହିଁ|
    block |ଅକ୍ଷୟ ଅତୁଟ ହୋଇଲେଣି ଏହି ଚିରକାଳ ଥିବେ ରହି ।|
  block
    block |ପ୍ରତ୍ୟକ୍ଷେ ଜାଣିଲି ଅନାଦି ଈଶ୍ୱର ଅଟଇ କି ଅବା ଏହି|
    block |ଯୁବା ବୟଷରେ କାହିଁ କେଉଁ ଜନ ସିଦ୍ଧ ଯୋଗୀ ଅଛି ହୋଇ ।|
  block
    block |ହାଡ଼ିପା ବୋଲନ୍ତି ଶୁଣ ଆଗୋ ନାରୀ ତୋ କଥା ଅଟେ ପ୍ରମାଣ|
    block |ଯୋଗେଶ୍ୱରୀ ତାର ମାତା ଯେ ଅଟଇ କେ କରି ପାରିବ ଆନ ।|
  block
    block |ସିଦ୍ଧ ହୁଅ ତୁହି ଗୋବିନ୍ଦଚନ୍ଦ୍ରରେ ଅମର ହୋଇଣ ଥାଅ|
    block |ସଂସାରେ ତୋ କଥା ବିଖ୍ୟାତ ଯେ ହେଉ ଚିତ୍ତେ ହରି ଭଜୁଥାଅ ।|
  block
    block |ଏତେ କ‌ହି ତ‌ହୁଁ ଗୁରୁ ଶିଷ୍ୟ ଦୁହେଁ ସେଠାରୁ ଚଳିଣ ଗଲେ|
    block |ଗୁଜ୍ଜର ଦେଶରେ କେଉଟୁଣୀ ଘରେ ଯାଇ ପ୍ରବେଶ ହୋଇଲେ ।|
  block
    block |କୈବର୍ତ୍ତ କୈବର୍ତ୍ତୀ ବୋଲିଣ ଡାକନ୍ତେ ଉଠିଲାକ ରାଢ଼ିଆଣୀ|
    block |ପୟରେ ପଡ଼ିଣ ତାହାଙ୍କୁ ପୁଛଇ କିଏ ତୁମ୍ଭେ କ‌ହ ପୁଣି ।|
  block
    block |କେବଣ ଦେଶରେ ଘର ହେ ତୁମ୍ଭର କାହିଁକି ଡାକ ଗୋସାଇଁ|
    block |ମୋର କେହି ନାହିଁ ଅଲକ୍ଷଣୀ ମୁହିଁ ଏକା ଅଛି ଘରେ ରହି ।|
  block
    block |ତୁମ୍ଭ ପାଦ ଲାଗି ମୋହର ମନ୍ଦିର ପବିତ୍ର ହୋଇଲା ଜାଣ|
    block |ଯେତେ ଦିନ ତୁମ୍ଭେ ଏଠାରେ ରହିବ ଖଟୁଥିବି ଭିକ୍ଷା ପୁଣ ।|
  block
    block |ଅପୁତ୍ରିକ ମୁହିଁ ପୁତ୍ର ମୋର ନାହିଁ ଧନ ମୋ କିଏ ଖାଇବ|
    block |ମଲେ ମୋର ଧନ ନେବେ ରାଜାଗଣ ତ‌ହିଁ କି ଫଳ ହୋଇବ ।|
  block
    block |ଧର୍ମ ଆଚରିଲେ ବାଟକୁ ସମ୍ବଳ ହୋଇବଟି ମୋର ସେହି|
    block |ଯୋଗୀଙ୍କର ସେବା ମୂଳ ଯେ ଅଟଇ ପଛକୁ କାରଣ ହୋଇ ।|
  block
    block |ହାଡ଼ିପା ବୋଲନ୍ତି ଆଲୋ ରାଢ଼ିଆଣୀ ତୋ କଥାକୁ କର୍ଣ୍ଣେ ଶୁଣି|
    block |ସେହି ଯୋଗୁ ତୋର ଗୃହେ ପ୍ରବେଶିଲି ଦାତାବୋଲି ମନେ ଗୁଣି ।|
  block
    block |କୈବର୍ତ୍ତ କ‌ହଇ ଆହେ ତପି ସାଇଁ ଆଉ ଯୋଗୀ ଥିଲେ ଆଣ|
    block |ଯେତେ ଜଣ ହେବେ ତାଙ୍କୁ ଚରଚିବି ଦେଇଣ ଅନ୍ନ ବ୍ୟଞ୍ଜନ ।|
    block | |
    block |ହାଡ଼ିପା ବୋଲନ୍ତି ଧର୍ମ ପ୍ରାଣୀମାନେ ସତ୍ୟ ବଚନ କ‌ହ‌ନ୍ତି|
    block |ତୁମ୍ଭ ମନ ଧର୍ମେ ଥିବା ଆମ୍ଭେ ଜାଣି ଭିକ୍ଷା ମାଗିଲୁ ଯୁବତୀ ।|
  block
    block |ଆଉ କାହୁଁ ତପୀ ଆଣିବୁ ଯେ ଆମ୍ଭେ ଚେଲା ଏକା ଯେ ରହିବ|
    block |ପାଞ୍ଚ ମୁଠା ଭିକ୍ଷା ନିତ୍ୟେ ଦେଉଥିଲେ ବ‌ହୁତ ପୁଣ୍ୟ ହୋଇବ ।|
  block
    block |ଦୁଇ ବେଳା ତାକୁ ଖଟୁଥିବୁ ତୁହି ଚିତ୍ତରେ ଆନ ନ ଧରି|
    block |ଅନ୍ନଭୋଗୀ ଆମ୍ଭେ ନୋହୁ ଆଗୋ ନାରୀ କିମ୍ପା ରହିବୁ ତୋ ପୁରୀ ।|
  block
    block |ଆମ୍ଭେ ଯେ ଆସିବା ଯାଏ ରଖିଥିବୁ ଚେଲା ଗୋଟିକୁ ଆମ୍ଭର|
    block |ଇଚ୍ଛ ସମୟରେ ଯେବେ ମୁଁ ଆସିବି ସଙ୍ଗେ ନେବି ଚେଲା ମୋର ।|
  block
    block |କ‌ହେ ତାଢ଼ିଆଣୀ ଯେତେ ଦିନେ ଇଚ୍ଛା ଆସ ଆପଣ ଗୋସାଇଁ|
    block |ସେତେଦିନ ପରିଯନ୍ତେ ରଖିଥିବି ଚେଲାକୁ ତୁମ୍ଭର ମୁହିଁ ।|
  block
    block |ଶୁଣିଣ ହାଡ଼ିପା ବୋଲନ୍ତି ତୋହର ବଚନ ପ୍ରତି ପାଳିବ|
    block |ଯହିଁକି ପେଶିବୁ ତ‌ହିଁକି ଯେ ଯିବ ଚିତ୍ତେ ଆନ ନ ଧରିବ ।|
  block
    block |ଗୋବିନ୍ଦଚନ୍ଦ୍ରକୁ ଚାହିଁଣ ହାଡ଼ିପା ବଚନ ତ‌ହିଁ ବୋଇଲେ|
    block |ମେରୁ ପ୍ରଦକ୍ଷିଣ କରି ଆସୁ ଆମ୍ଭେ ୟା କଥା ମାନିବୁ ଭଲେ ।|
  block
    block |ରାଜନ କ‌ହଇ ଶୁଣ ଆହେ ଗୁରୁ ତୁମ୍ଭ ଆଜ୍ଞା ଶିରେ ଧରି|
    block |ଯେ ଆଜ୍ଞା କରିବ ସେ ଆଜ୍ଞା ପାଳିବି ସେବକ ଅଟେ ତୁମ୍ଭରି ।|
  block
    block |ଶିଷ୍ୟକୁ ଛାଡ଼ିଣ ଗୁରୁ ଯେ ଚଳିଲେ ଗୋବିନ୍ଦ ତ‌ହିଁ ରହିଲେ|
    block |କଇବର୍ତ୍ତ ନାରୀ ଅନ୍ନ ଭିକ୍ଷା ଦେଲେ ସନ୍ତୋଷେ ତାହା ଭୁଞ୍ଜିଲେ ।|
  block
    block |ଭିକ୍ଷା ସାରି ରାଜା ଆନନ୍ଦ ମନରେ କଇବର୍ତ୍ତୀ ଘରେ ରହି|
    block |ଦିବସର ଶେଷେ ରଜନୀ ହୁଅନ୍ତେ ଭାଜେ ରାଢ଼ିଆଣୀ ଖଇ ।|
  block
    block |ଗୋବିନ୍ଦ ଛଡ଼ାନ୍ତି ତାହାକୁ ବିକନ୍ତି ଦୋକାନରେ ବସିକରି|
    block |ରାଢ଼ୀଆଣୀ କଥା ମାନିଥାନ୍ତି ସେହି ଚିତ୍ତେ ଆନ ନ ବିଚାରି ।|
  block
    block |ପ୍ରତିଦିନ ଲାଉ ଥାଳକୁ ଘଷନ୍ତି ଧରଇଟି ଯେବ ଅନ୍ନ|
    block |ସେତିକି ଭକ୍ଷିଣ ସନ୍ତୋଷ ଲଭନ୍ତି ଗୋବିନ୍ଦଚନ୍ଦ୍ର ରାଜନ ।|
  block
    block |ନିତି ବିକାକିଣା କରନ୍ତେ ରାଜନ ବୁଢ଼ୀ ପ୍ରଶଂସା କରଇ|
    block |ଭୁଞ୍ଜିବାକୁ ମୋର କ୍ଷଣେ ତର ନାହିଁ ଧନ୍ୟ ଅଟ ହେ ଗୋସାଇଁ ।|
  block
    block |ଧେନୁମାନେ ମୋର ଗୁହାଳ ଗୁହାଳ ଦେଖୁଅଛ ଯୋଗୀବର|
    block |ଧାନ ଶତ ଶତ ଭରଣ ମୋହର ପଡ଼ି ଅଛଇ ଦୁଆର ।|
  block
    block |ଦିନ ରାତି ମୋତେ ନିଦ୍ରା ନ ଆସଇ ଦିନ ନ ସରଇ ମୋର|
    block |ରାତ୍ରରେ ନିମିଷେ ନିଦ୍ରା ଯାଇକରି ତ‌ହିଁ ଉଠଇ ସତ୍ତ୍ୱର ।|
  block
    block |ସବୁବେଳେ ମନ ଚଞ୍ଚଳ ହୁଅଇ ଚାରିଶ ଭରଣ ଧାନ|
    block |ନ‌ଗରେ କରଜ ଦେଇଅଛି ମୁହିଁ ଆସେ ସେହି ଦେଢ଼ୀମାନ ।|
  block
    block |ବିକା କିଣା କଲି ସକଳ ସମୟ କ୍ଷୁଧା ମୋତେ ନ ଲାଗଇ|
    block |ତୁମ୍ଭ ଗୁଣେ ଚିତ୍ତେ ସନ୍ତୋଷ ହୋଇଲା କିସ କ‌ହିବି ଗୋସାଇଁ ।|
  block
    block |କ‌ହୁଅଛି କିଣା ବିକାର ନିୟମ ଶୁଣ ତୁମ୍ଭେ ତପୀସାଇଁ|
    block |ଧାନ ଅଢ଼ାକରେ ଦୁଇଗୁଣ ଭୁଜା ସନ୍ତୋଷେ ଦେବ ଗୋସାଇଁ ।|
  block
    block |ସାନ ବଡ଼ ଅଛି ଦୁହିଙ୍କ ଯେ ନିଅ ଯାଠାରୁ ଯେ ରୁପେ ନେବ|
    block |କେହୁ ଅଢ଼ାକରେ ଭୁଜା ଦୁଇଗୁଣ ମାପିକରି ଦେଉଥିବ ।|
  block
    block |ଗୋବିନ୍ଦ୍ରଚନ୍ଦ୍ର ଯେ ଅଟନ୍ତି ରାଜନ ଛନ୍ଦ ମନ୍ଦ ନ ଜାଣନ୍ତି|
    block |ସାନ ନେଇ ବଡ଼େ ଦିଅନ୍ତି ରାଜନ ବୁଢ଼ୀ ଦେଖିଲା ଏ ରୀତି ।|
  block
    block |ରାଢ଼ିଆଣୀ କହେ ଆହେ ଯୋଗୀବର ସାନ ବଡ଼ ନ ଚିହ୍ନିଲ|
    block |କେମନ୍ତ ପ୍ରକାରେ କିଣା ବିକା କର ମୁଳ ଲାଭ ହେବ ଠୁଳ ।|
  block
    block |ଗୋବିନ୍ଦ କ‌ହ‌ନ୍ତି ଶୁଣ ଆଲୋ ମାତା ଧନ ତୁ କିସ କରିବୁ|
    block |ଧନ୍ଦାଳି ହୋଇଣ ଯେବେ ତୁ ରଖିବୁ ରାଜାର ଭୋଗକୁ ଦେବୁ ।|
  block
    block |ଏତେକ ସମ୍ପତ୍ତି ଅଟଇ ତୋହର ଜୀବନ ଥିବା ପର୍ଯ୍ୟନ୍ତ|
    block |ଖାଇଣ ବସିଲେ କେଭେ ନ ସରିବ ଶୁଣ ଆଲୋ ତୁହି ମାତ ।|
  block
    block |ଜଗତ ମଧ୍ୟରେ ତୋହରି ପରାୟେ ଧାନ କେହୁ ସଞ୍ଚୁଅଛି|
    block |କେତେ ଧନେଶ୍ୱର ତେଜିଣ ସମ୍ପତ୍ତି ଯୋଗୀ ହୋଇଣ ବୁଲନ୍ତି ।|
  block
    block |ବଙ୍ଗ ଦେଶ କଥା ଶୁଣ ଲୋ ଜନନୀ କ‌ହିବି କାହାର ଗୁଣ|
    block |ରାଜାଗୋବିନ୍ଦାଇ ରାଜ୍ୟ କରୁଥିଲା ଛାଡ଼ି ହେଲା ଯୋଗୀ ପୁଣ ।|
  block
    block |ନବଲକ୍ଷ ଦେଶ ଅନେଶ୍ୱତ ରାଣୀ ସ‌ହସ୍ରେକ ହ‌ନ୍ତକାର|
    block |ଅଶ୍ୱଗଜମାନ ଅଗଣିତ ଥାନ୍ତି ଗଣିବଟି କେଉଁ ନର ।|
  block
    block |ଲୋଭ ମୋହ ସବୁ ସକଳ ଛାଡ଼ିଣ ଜ୍ଞାନରେ ସେହୁ ମଜ୍ଜିଲା|
    block |ସକଳ ସମ୍ପତ୍ତି ଛାଡ଼ିଣ ରାଜନ ଯୋଗୀ ହୋଇ ବୁଲିଗଲା ।|
  block
    block |ବୁଢ଼ୀ ଯେ ବୋଲଇ ଶୁଣ ଯେ ଗୋବିନ୍ଦ ସୁଜ୍ଞାନୀ ଜନଟି ସେହି|
    block |ତୋଠାରୁ ଗୋବିନ୍ଦ ତପୀ କେ ହୋଇବ ବୁଲୁଥାଇ ସାହି ସାହି ।|
  block
    block |ରାଜ ସିଂହାସନ ଛାଡ଼ିଣ ପ୍ରଜାକୁ ଆକୁଳ ସେହୁ ଯେ କଲା|
    block |କୁଟୁମ୍ୱ‌ଯାକ‌କୁ ଅନାଥ କରିଣ କେଉଁ ଯଶକୁ ଲଭିଲା ।|
  block
    block |ସ୍ତିରୀଙ୍କ ନିଶ୍ୱାସେ ଭସ୍ମ ସେ ହୋଇବ କେଉଁ ସ୍ୱର୍ଗକୁ ସେ ଯିବ|
    block |ଆପଣାର ଜ୍ଞାତି ସେହୁ ଯେ ନ ପାଳେ ନରକ ଭୋଗ କରିବ ।|
  block
    block |ମୁହିଁ ବ‌ହୁ ଦୁଃଖ କରିଣ ଯେ ଧନ ସଞ୍ଚୟ କରି ରଖିଛି|
    block |ଅନ୍ନ ବସ୍ତ୍ର ଧନ ଯେ ଯାହା ମାଗଇ ତାହା ମୁଁ ଦେଇଣ ଅଛି ।|
  block
    block |ମୋହଠାରୁ ସେହି କେଉଁ ଗୁଣେ ଶ୍ରେଷ୍ଠ କ‌ହିଲ ଯେ ମୁନିବର|
    block |ଦେବା ଦେଇବାରେ ସୁଳ୍ପତ ଲଭନ୍ତି ମନେ ତୁମ୍ଭେ ହେତୁକର ।|
  block
    block |ଗୃହକର୍ମେ ଥାଇ ସକଳ ପାରିବି ଏହି ଅଟଇ ପ୍ରମାଣ|
    block |ଦେଶ ଦେଶ ହୋଇ ଯେ ଜନ ବୁଲଇ ତ‌ହିଁରେ ନାହିଁ କାରଣ ।|
  block
    block |ହିନ‌କୁ କେବଳ କରି ମୁଁ ବଞ୍ଚଇ ଭାଜୁଥାଇ ଭୁଜାମାନ|
    block |ତେଣୁ କରି ମୋତେ ନିଦ୍ରା ନ ମାଡ଼ଇ ନ ଥାଇ ପୁରୁଷେ ମନ ।|
  block
    block |ତେରଶ ଅଶୀ ଯେ ବରସ ହୋଇଲା ଦିନେ ଅଙ୍ଗକୁ ମୋହର|
    block |ଅଳସ ନୁହଇ ସ୍ୱଚ୍ଛନ୍ଦରେ ଖାଇ ଶୁଣ ଆହେ ଯତିବର ।|
  block
    block |କଇବର୍ତ୍ତୀ କଥା ରାଜନ ଶୁଣିଣ ତାକୁ ଜିଣି ନ ପାରିଲେ|
    block |ମନ ଆନନ୍ଦରେ ଭୁଜା ବିକିକରି ଗୁରୁଙ୍କୁ ହୃଦେ ସ୍ମରିଲେ ।|
  block
    block |ସେହିଦିନଠାରୁ ଗୋବିନ୍ଦଚନ୍ଦ୍ର ଯେ ଏକ ବେଳା ଭିକ୍ଷା କଲେ|
    block |ନିଶାରେ ଭୋଜନ କରନ୍ତି ରାଜନ ଦିନ ଯାକ ଉପାସରେ ।|
  block
    block |ଏମନ୍ତ ପ୍ରକାରେ ରହ‌ନ୍ତେ ରାଜନ ତ‌ହୁଁ କେତେଦିନ ଗଲା|
    block |କଇବର୍ତ୍ତୀ ଦିନେ ବିଚାରଇ ମନେ ମୋହ ମୁଖ ନ ଚାହିଁଲା ।|
  block
    block |ହେଠମାଥ ଅବିଚ୍ଛନ୍ନେ ବସିଥାନ୍ତି ଦିନେ ମୁଁ ଆନ ନ ଦେଖେ|
    block |ବସି ବସି ବୁଢ଼ୀ ତାହାକୁ ନିରେଖି କର୍ଣ୍ଣମୂଳ ଚିହ୍ନ ଦେଖେ ।|
  block
    block |ପାଦ ପଦ୍ମେ ଚିହ୍ନ ହରସ ସେ ହୋଇ ବୋଲଇ ଏ ବଡ଼ ଜନ|
    block |କି ଅବା ରାଜନ ଅଟେ ଯୋଗୀଜନ ଭକ୍ତି ଅଂଶରେ ଜନମ ।|
  block
    block |ଏମନ୍ତ ମନରେ ଭାଳିଣ ସେ ବୁଢ଼ୀ ରାଜା ମୁଖ ଚାହିଁ କ‌ହି|
    block |ଆଜିଠାରୁ ତୁମ୍ଭେ ଭୁଜା ନ ବିକିବ କ‌ହିଲି ଆହେ ଗୋସାଇଁ ।|
  block
    block |କଇବର୍ତ୍ତୀ ବାକ୍ୟ ଶୁଣିଣ ରାଜନ ମନେ ମନେ ବିଚାରନ୍ତି|
    block |ଚିହ୍ନିଲା ଆମ୍ଭଙ୍କୁ ଆଜ ଏହୁ ନାରୀ ମନେ ଗୁରୁଙ୍କୁ ଚିନ୍ତନ୍ତି ।|
  block
    block |ସେଠାରୁ ଆସନ ପଦାରେ କରିଣ ରହିଲେକ ଗୋବିନ୍ଦାଇ|
    block |ଚାରି ବରଷ ଯେ ସମ୍ପୁର୍ଣ୍ଣ ହୁଅନ୍ତେ ଗୁରୁ ମିଳିଲେକ ତାହିଁ ।|
  block
    block |ଗୁରୁଙ୍କୁ ଦେଖିଣ ଆସନୁ ଉଠିଣ ଆଦେଶ ଆଦେଶ ବୋଲେ|
    block |ଚରଣେ ପଡ଼ନ୍ତେ ଅତି ଆନନ୍ଦରେ ଗୁରୁ କଲ୍ୟାଣ କରିଲେ ।|
  block
    block |ସିଦ୍ଧ ହୋଇ ବଇକୁଣ୍ଠରେ ବସିଣ ଅମର ହୁଅ ବୋଇଲେ|
    block |ରାଢ଼ୀଆଣୀ ଦେଖି ତକ୍ଷଣେ ଗୁରୁଙ୍କ ପାଦେ ବିନୟ ହୋଇଲା ।|
  block
    block |ଖଣ୍ଡେ ଦୂର ବୁଢ଼ୀ ଗଡ଼ି ଗଡ଼ି ଆସି ହାଡ଼ିପା ପାଦେ ପଡ଼ିଲା|
    block |ପୁଣିଆଜ୍ଞା ପାଇ ତକ୍ଷଣେ ସେ ଉଠି କର‌ଯୋଡ଼ି ଉଭା ହେଲା ।|
  block
    block |କଇବର୍ତ୍ତୀ ଚାହିଁ ହାଡ଼ିପା ଯେ କ‌ହି ଶୁଣ ଆଲୋ ନାରୀବର|
    block |କି କି ଅନ୍ୟାଚାର ଦେଖିଲ ଏହାର ଫେଡ଼ି କ‌ହ ହେ ସତ୍ତ୍ୱର ।|
  block
    block |ରାଢ଼ୀଆଣି ତ‌ହିଁ କର ଯୋଡ଼ି କରି ବଚନ ସଧିରେ କ‌ହେ|
    block |ଅନ୍ୟାଚାରୀ ଏହି କେବେ ଯେ ନୁହଇଁ କି କ‌ହିବି ମହାଶୟେ ।|
  block
    block |ପଚାରିଲେ କଥା ଉତ୍ତର ଦିଅନ୍ତି ମୁଖପୋତି ବସିଥାନ୍ତି|
    block |ସେଠାରୁ ଯେ କେଉଁଠାରେ ନ ଗମନ୍ତି ଶୁଣୁଥାନ୍ତି ଦିବା ରାତି ।|
  block
    block |ନୁହଁଇ ଅଚଳ ଚିତ୍ତ ଯେ ୟାଙ୍କର ସିଦ୍ଧ ପରୁଷ‌ଟି ଏହି|
    block |ଅନ୍ୟାଚାର କଥା କିଛି ନ ଦେଖିଲି ଫେଡ଼ି କ‌ହିଲି ଗୋସାଇଁ ।|
  block
    block |ଗୁରୁ ଶିଷ୍ୟ ଦୁହେଁ ମେଲାଣି ହୋଇଣ ସେଠାରୁ ଚଳିଣ ଗଲେ|
    block |ବାଟରେ ଯାଆନ୍ତେ ଗୋବିନ୍ଦଚନ୍ଦ୍ରକୁ ହାଡ଼ିପା ଯେ ପୁଚ୍ଛାକଲେ ।|
  block
    block |ନିଜର ରାଜ୍ୟାକୁ ଚାଲ ହେ ରାଜନ ମାତାକୁ ଦେଖିବୁ ତୁହି|
    block |ରାଜ୍ୟ ସିଂହାସନ ଭଣ୍ଡାର ସକଳ କେମନ୍ତେ ଅଛଇ ରହି ।|
  block
    block |ନୃପତି ବୋଇଲେ ତ‌ହିଁରେ ମୋହର କିସ କାର୍ଯ୍ୟ ଆଉ ଅଛି|
    block |ରାଜ୍ୟ ସିଂହାସନ ନାରୀ ଯେ ସକଳ ଏହା ମୁଁ ଅଛି ମୁରୁଛି ।|
  block
    block |ହାଡ଼ିପା କ‌ହ‌ନ୍ତି ମାତାଙ୍କୁ ତୁମର ରାଜ୍ୟରେ ଭେଟ କରାଇ|
    block |ଶୀଘ୍ର ଯେ ଆସିବି କେହି ନ ଦେଖିବେ ଚାଲ ତୁହି ଗୋବିନ୍ଦାଇ ।|
  block
    block |ଗୁରୁ ଶିଷ୍ୟ ଦୁହେଁ ସତ୍ତ୍ୱର ଆସିଲେ ନିଶିରେ ରାଜ୍ୟେ ପ୍ରବେଶ|
    block |ସିଂହଦ୍ୱାରେ ରହି ଗୋବିନ୍ଦକୁ କ‌ହି ଯାଅ ତୁହି ମାତା ପାଶ ।|
  block
    block |ନିଦ୍ରାରେ ସମସ୍ତେ ମୋହ ଯେ ଅଛନ୍ତି ଉଜାଗର କେହି ନାହିଁ|
    block |ଅନ୍ତଃପୁରେ ଯାଇ ମାତା ପୁତ୍ର ଦୁଇ ଭେଟ ହୁଅ ଶୀଘ୍ର ହୋଇ ।|
  block
    block |ରାଣୀ ମହାଦେଈ ମୁଦୁସୁଲୀମାନେ ଆଉ ଯେତେ ଛନ୍ତି ରହି|
    block |କାହାରିକୁ ଦେଖା ନ ଦେଇ ଗୋବିନ୍ଦ ଆସିବୁଟି ବେଗ ହୋଇ ।|
  block
    block |ନୃପତି ବୋଲନ୍ତି କବାଟ କିଳିଣୀ ନିଗୁଡ଼େ ବନ୍ଦ ରହିଛି|
    block |କେଉଁ ପରକାରେ କେମନ୍ତ ବାଟରେ ଯିବି ମୁଁ ଚିତ୍ତେ ଭାବୁଛି ।|
  block
    block |ଶୁଣିଣ ଯେ ଗୁରୁ କବାଟରେ କର ଲଗାଇଣ ବେଗେ ଦେଲେ|
    block |ଭିତର ବାହାର ସକଳ ଫିଟିଲା ନୃପତି ତ‌ହୁଁ ଚଳିଲେ ।|
  block
    block |ସିଂହଦ୍ୱାରେ ଗୁରୁ ମାଡ଼ିଣ ବସିଲେ ମାତାପାଶେ ଗୋବିଦାଇ|
    block |ସେଠାରେ ପ୍ରବେଶ ହୋଇଣ ଗୋବିନ୍ଦ ଜାଗିଲା ଜାଗିଲା କ‌ହି ।|
  block
    block |ରତ୍ନ ପଲଙ୍କରେ ମାତା ଶୋଇଥିଲେ ଜାଗିଲା ଜାଗିଲା ଶୁଣି|
    block |ଧାତିକାରେ ସେହୁ ପଲଙ୍କୁ ଉଠିଣ ବଚନ କ‌ହ‌ନ୍ତି ପୁଣି ।|
  block
    block |ତୁହି କି ମୋହର ଅଟୁରେ କୁମର ଗୋବିନ୍ଦଚନ୍ଦ୍ର ରାଜନ|
    block |ମାତାଙ୍କ ଚରଣ ତଳରେ ପଡ଼ିଲା ଶୁଣି ତାହାଙ୍କ ବଚନ ।|
  block
    block |ସିଦ୍ଧଲୋକ ଜପି କଲ୍ୟାଣ ବାଞ୍ଛିଲେ ତ‌ହୁଁ ସେ ମୁକୁତା ଦେଈ|
    block |ଗୁରୁ ଯେ ତୋହର କେଉଁଠାରେ ଛନ୍ତି ଆସିଲୁ ତୁ ଏକା ହୋଇ ।|
  block
    block |କୁମର କ‌ହଇ ସିଂହଦ୍ୱାରେ ଗୁରୁ ବସି ଅଛିନ୍ତି ମୋହର|
    block |ବସରେ କୁମର ବୋଲିଣ ଯେ ମାତା ଗଲେକ ଭିତର ପୁର ।|
  block
    block |ଅନ୍ନ ଆଣି ପୁତ୍ରେ ଦେଇଣ କ‌ହିଲେ ଭୁଞ୍ଜରେ କୁମରମଣି|
    block |ରାଜନ କ‌ହଇ ଲବଣ ଗୋଟିଏ ଦିଅ ଗୋ ମୋର ଜନନୀ ।|
  block
    block |ମୁକୁତା କ‌ହ‌ନ୍ତି କି ଯୋଗ ସାଧିଲୁ ବାର ବରଷ ଯେ ହେଲା|
    block |ଲୁଣ ନ ଛାଡ଼ିଲୁ ମାୟା ଚାରି ସଙ୍ଗେ ବିଅର୍ଥରେ ଦିନ ଗଲା ।|
  block
    block |ଭଲା ସେହି ଗୁରୁ କି ଜ୍ଞାନ ସେ ଦେଲେ ଏହା କ‌ହି ଲୁଣ ଦେଇ|
    block |ଭୁଞ୍ଜିଲେ ଗୋବିନ୍ଦ ବିରସ ମନରେ ଅଛନ୍ତି ଯେ ତ‌ହିଁ ରହି ।|
  block
    block |ଜନନୀ କ‌ହ‌ନ୍ତି ଶୁଣରେ କୁମର ଅନ୍ନ ଲବଣ ଛାଡ଼ିବୁ|
    block |ଦେଶେ ଦେଶେ ବୁଲି ପବନ ଆହାରେ ଅମର ପଦ ଲଭିବୁ ।|
  block
    block |ଏତେକ ବୋଲିଣ ମାତା ପୁତ୍ର ଦୁହେଁ ଚଳିଲେ ଗୁରୁଙ୍କ ପାଶ|
    block |ସିଂହଦ୍ୱାରେ ମିଳି ଆଦେଶ ଆଦେଶ କଲେ ମୁକୁତା ପ୍ରକାଶ ।|
  block
    block |ଚରଣେ ପଡ଼ିଣ ବୋଲନ୍ତି ସେ ରାଣୀ ଶୁଣ ତୁମ୍ଭେ ମହାଗୁରୁ|
    block |ଦ୍ୱାଦଶ ବରସ ହେଲା ଯେ ଗୋବିନ୍ଦ ଶିକ୍ଷାକଲା ତୁମ୍ଭଠାରୁ ।|
  block
    block |କି ଯୋଗ ସାଧିଲା କି ଜ୍ଞାନ ପାଇଲା ଲବଣ ତ ଛାଡ଼ିନାହିଁ|
    block |ଲବଣ ସକାଶେ ମାଉଁସ ଝଡ଼ିବ ଏ କଥା ପୁରାଣେ କ‌ହି ।|
  block
    block |ସର୍ବ ସ୍ୱାଦମାନ ଯେବେ ନ ଛାଡ଼ିବ କେଉଁ ସିଦ୍ଧିକୁ0ପାଇବ|
    block |ଏବେ ଏହିକ୍ଷଣି ପୁତ୍ରକୁ ମୋହର ଘେନିଯାଅ ପୁତ୍ର ଧ୍ରୁବ ।|
  block
    block |ଅନ୍ନ ଭୋଗଆଦି ସକଳ ଛାଡ଼ିବ ପବନ କରୁ ଆହାର|
    block |ତାହା ଯୋଗେ ସିଦ୍ଧ ଅଙ୍ଗ ଯେ ହୋଇବ ନ ଜାଣ କି ମୁନିବର ।|
  block
    block |ହାଡ଼ିପା କ‌ହ‌ନ୍ତି ଶୁଣ ଗୋ ମୁକୁତା ବୁଝାଇ କ‌ହିବା ତୋତେ|
    block |ଆଡ଼େ ଆଡ଼େ କରି ସିନା ଯେ ଛାଡ଼ନ୍ତି ନ ବିଚାରୁ ତୁହି ଚିତ୍ତେ ।|
  block
    block |ମାତା ତୋ ପୁତ୍ରକୁ ଭେଟାଇବା ପାଇଁ ସଙ୍ଗେ ଘେନିଣ ଆସିଲି|
    block |ପ୍ରତ୍ୟକ୍ଷେ ଜାଣିବୁ ଆର ଲେଉଟାଣି ସିଦ୍ଧ କି ଅସିଦ୍ଧ ବୋଲି ।|
  block
    block |ଗୁରୁଙ୍କ ବଚନ ଶୁଣିଣ ସେ ରାଣୀ ଭିତର ପୁରକୁ ଗଲେ|
    block |ଗୋବିଦଚନ୍ଦ୍ରକୁ ଘେନିଣ ହାଡ଼ିପା ତ‌ହିଁ ବେଗେଣ ଚଳିଲେ ।|
  block
    block |ରଜନୀ ପାହାନ୍ତେ ରୋଦମା ଆଗରେ ଗୋଦମା କ‌ହଇ ପୁଣ|
    block |ସ୍ୱପନ ଦେଖିଲି କାଲି ନିସିଥାରେ ଆସିଥିଲେ ପ୍ରାଣଧନ ।|
  block
    block |ମାତାଙ୍କ ପାଶରେ ଭେଟ ହୋଇକରି ବ‌ହ‌ନ ସେ ଚଳିଗଲେ|
    block |ନିଦ୍ରା ଯେ ଭାଙ୍ଗନ୍ତେ କାହିଁ କାହିଁ ବୋଲି ରୋଦିଲି ମୁହିଁ ଉଚ୍ଚରେ ।|
  block
    block |ରୋଦମା କ‌ହଇ ଶୁଣ ଲୋ ଜନନୀ ସେ କଥା ଅଟେ ପ୍ରମାଣ|
    block |କାଲି ରଜନୀରେ ସ୍ୱପନେ ମୋହର ପଲଙ୍କେ ଥିଲେ ରାଜନ ।|
  block
    block |କେତେକ ରହସ୍ୟ ବଚନ କ‌ହିଲେ ମୋହ ସଙ୍ଗେ ସେହି ପୁଣି|
    block |କେତେ ଉପଦେଶ ବୁଝାଇ କ‌ହିଲେ କି କ‌ହିବି ସପତଣୀ ।|
  block
    block |ଏମନ୍ତ ଯେ ତ‌ହିଁ ରୋଦନ କରନ୍ତି ପୁଣି ସର୍ବ ନାରୀମାନେ|
    block |ରୋଦନ ଶବଦ ଶୁଣିଣ ସମସ୍ତେ ଦଉଡ଼ିଲେ ପ୍ରଜାମାନେ ।|
  block
    block |ମୁକୁତା ଦେଈ ଯେ ନବରୁ ବାହାରି ବଧୁଙ୍କୁ ପ୍ରବୋଧ ଦେଲେ|
    block |ଆଉ ଚାରିମାସ ଚାହଁ କିନା ତୁମ୍ଭେ ରାଜନ ଆସିବେ ଭଲେ ।|
  block
    block |ଶୁଣି ରାଣୀମାନେ ବଚନ ବୋଲନ୍ତି ବାର ବରଷ ହୋଇଲା|
    block |କେମନ୍ତ ପ୍ରକାରେ ତାହାଙ୍କୁ ଭେଟିବୁ ଏ କଥା ମନେ ନ ଗଲା ।|
  block
    block |ମୁକୁତା ବୋଲନ୍ତି ଶୁଣ ଆଗୋ ମାଏ ନିଶ୍ଚେ କୁମର ଆସିବ|
    block |ରାଜ୍ୟ ସିଂହାସନ ସକଳ ସମ୍ପତ୍ତି ସେ ସିନା ଭୋଗ କରିବ ।|
  block
    block |ଶାଶୁଙ୍କ ବଚନ ଶୁଣି ରାଣୀମାନେ ସନ୍ତୋଷେ ତ‌ହୁଁ ରହିଲେ|
    block |ଏଥୁ ଅନନ୍ତରେ ଗୁରୁ ଶିଷ୍ୟ ଦୁହେଁ ଯେବଣ ଚରିତ କଲେ ।|
  block
    block |ବଙ୍ଗ ଦେଶ ଯାନ୍ତେ ହାଡ଼ିପା ବାଟରେ କ‌ହ‌ନ୍ତିରେ ଗୋବିନ୍ଦାଇ|
    block |ମାଆ ଯେ ତୋହର ଆମ୍ଭଙ୍କୁ ବାଛିଲା କର୍ଣ୍ଣେ ଶୁଣିଅଛୁ ତୁହି ।|
  block
    block |ବାର ବର୍ଷ ହେଲା କି ଯୋଗ ସାଧିଲୁ କି କି ଶିକ୍ଷା କ‌ହିଦେଇ|
    block |ସାଧନା ଅସାଧ୍ୟ ସେହୁ ସେ କରଇ ଗୁରୁରେ କି ଦୋଷ ହୋଇ ।|
  block
    block |ସାଧିଲେ ଅମର ନିଶ୍ଚୟ ହୋଇବୁ ଅନ୍ନ ତୁ ବେଗରେ ଛାଡ଼ି|
    block |ପବନ ଆହାର ନିତ୍ୟ ତୁ କରିଣ ବାହାର ଭିତରେ ଭିଡ଼ି ।|
  block
    block |ଏମନ୍ତ କ‌ହିଣ ମୁନିବର ତ‌ହିଁ ସିଦ୍ଧମୂଳ ଚିହ୍ନାଇଲେ|
    block |ଏହାକୂ ଖାଇଲେ ଅମର ହୋଇବୁ କ‌ହିଦେଲୁ ତୋତେ ଭଲେ ।|
  block
    block |ଯୋଗାସନ ମନ୍ତ୍ର ଯହୁଁ ସେ କ‌ହିଲେ ବାରେଣି ମନ୍ତ୍ର ସମସ୍ତ|
    block |ଉର୍ଦ୍ଧ୍ୱକୁ ଉଠିଣ ଯାଉଛି ପବନ ଉଜାଣିରେ ଦିଅ ଚିତ୍ତ ।|
  block
    block |ଗୋବିନ୍ଦ ବୋଲନ୍ତି ତୁମ ପରସନେ ମୋର ଲାଉଟି ସରିଲା|
    block |ଅଳ୍ପ ଅନ୍ନ ତ‌ହିଁ ଧରିବାକୁ ନାହିଁ ଚିତା ପରାୟେ ରହିଲା ।|
  block
    block |ଆଜ୍ଞା ଦେଲେ ତୁମ୍ଭେ ଏହାକୁ ନେଇ ମୁଁ ଜଳରେ ଭସାଇ ଦେବି|
    block |ଆଜିଠାରୁ ଜଳ ଅନ୍ନ‌କୁ ଛାଡ଼ିଣ ପବନ ମୁହିଁ ଭକ୍ଷିବି ।|
  block
    block |ଗୁରୁଙ୍କ ଆଜ୍ଞାରେ ଜଳରେ ପକାଇ ତ‌ହୁଁ ସେ ଚଳିଣ ଗଲେ|
    block |ଅରଣ୍ୟ ଡିଙ୍ଗର ପର୍ବତ ପଥରେ ରାତ୍ର ଦିନ ସେ ଗମିଲେ ।|
  block
    block |ଡାହାଣ ଆବର୍ତ୍ତ ହୋଇଣ ହାଡ଼ିପା ବେଗେ ଗମନ କରନ୍ତି|
    block |ଅନ୍ନ ଛାଡ଼ିବାର କେତେକ ଦିନରେ ଗୋଷ୍ଠେ ଯାଇଣ ମିଳନ୍ତି ।|
  block
    block |କ୍ଷୀର ପାନ‌କରି ତ‌ହୁଁ ସେ ଯାଇଣ ମିଳିଲେ ସାଗର ପାଶ|
    block |କୋମଳ ପଲ୍ଲବ ଫଳ ମୂଳ ଖାଇ ରହିଲେ କେତେ ଦିବସ ।|
  block
    block |ଗୁରୁଙ୍କୁ ଗୋବିନ୍ଦ ଚାହିଁଣ ବୋଲନ୍ତି ସ୍ୱାମୀ ଶୁଣ ମୋ ଉତ୍ତର|
    block |ଯେଉଁଦିନ ମୁହିଁ ବଙ୍ଗଦେଶେ ଥିଲି ଆସୁଥାନ୍ତି ଦ୍ୱିଜବର ।|
  block
    block |କ‌ହ‌ନ୍ତି ଯେ ସେହି ସପତ ସାଗର ସପତ ଦୀପଟି ଅଛି|
    block |କେମନ୍ତ ପ୍ରକାରେ ତାହା ମୁଁ ଦେଖିବି ପାଦେ ତୁମର ପଡ଼ୁଛି ।|
  block
    block |ଏମନ୍ତ ବୋଲିଣ ଗୋବିନ୍ଦ ଚନ୍ଦ୍ର ଯେ ଗୁରୁଙ୍କ ପାଦେ ଲୋଟଇ|
    block |ଉଠ ବାବୁ ସପ୍ତ ଦୀପ ସପ୍ତ ସିନ୍ଧୁ ଦେଖାଇ ଦେବିଟି ମୁହିଁ ।|
  block
    block |କେମନ୍ତ ବୁଲିବୁ ଆଦେଶ ନ ହେଲେ ଚୌରାଶି କାଠି ଗଭୀର|
    block |ସୁରା ଦୁଗ୍‌ଧ ଦ‌ଧି ଲବଣ ଯେ ଘୃତ ଇକ୍ଷୁ ସ୍ୱଚ୍ଛ ଯେ ଆବର ।|
  block
    block |ଆସ ଆସ ପୁତ୍ର ବୋଲିଣ ସେଠାରୁ ପାଦୁକା ମନ୍ତ୍ର କ‌ହିଲେ|
    block |ଏହି ମନ୍ତ୍ର ବଳେ ଯେଣେ ଇଚ୍ଛା ତୋର ପଥ ଚଳିବୁଟି ଭଲେ ।|
  block
    block |ଆବର ଅଞ୍ଜନ ମନ୍ତ୍ର କ‌ହିଦେଲେ ନିଶାରେ ଶତ ଯୋଜନ|
    block |ଦୃଷ୍ଟିରେ ଦିଶିବ ସନ୍ୟାସ ମନ୍ତ୍ରକୁ ଘେନ ଗୋବିନ୍ଦ ରାଜନ ।|
  block
    block |ଏ ମନ୍ତ୍ର ଜାଣିଲେ ସ୍ୱର୍ଗ ମର୍ତ୍ତ୍ୟପୁର ପାତାଳକୁ ଉଡ଼ିଯିବୁ|
    block |ଯେଣେ ଇଚ୍ଛା ତୋର ଗମ ତୁ ରାଜନ ସକଳ ତୁହି ଦେଖିବୁ ।|
  block
    block |ଆବର ମନ୍ତ୍ରେକ ଅଛଇ ରାଜନ ଶୁଣ ତୁମ୍ଭେ ମନ ଦେଇ|
    block |ଅନ୍ନପୂର୍ଣ୍ଣା ମନ୍ତ୍ର ତୋତେ କ‌ହି ଦେଲୁ ଅଳ୍ପକେ ପୂର୍ଣ୍ଣ ହୁଅଇ ।|
  block
    block |ଆପଣା ଗାତ୍ରକୁ ତୀର୍ଥ ଜଳେ ଧୋଇ ତଣ୍ଡୁଳ ଗୋଟିଏ ଦେବ|
    block |ଏ ମନ୍ତ୍ରକୁ ପଢ଼ି ଅଗ୍ନିରେ ବସାନ୍ତେ ସିଦ୍ଧ ଅନ୍ନ ସେ ହୋଇବ ।|
  block
    block |ଲକ୍ଷ ଲକ୍ଷ ଲୋକ ଖାଇଲେ ସେ ଅନ୍ନ ଭଣ୍ଡାର କେଭେ ନ ସରେ|
    block |ଏହି ମନ୍ତ୍ର ତୁହି ଦୃଢ଼ରେ ରଖିଲେ ଯଶ ହେବ ସବୁଠାରେ ।|
  block
    block |କୁହୁକ ମନ୍ତ୍ରକୁ କ‌ହୁଅଛୁ ଏବେ ଶୁଣ ତୁହି ଗୋବିନ୍ଦାଇ|
    block |ଏ ମନ୍ତ୍ର ପଢ଼ିଣ ଯେଣେତେଣେ ଗଲେ ତୋତେ ନ ଦେଖିବେ କେହି ।|
  block
    block |ଆବର ମନ୍ତ୍ରକୁ ନିଅ ହେ ଗୋବିନ୍ଦ ଅକାଟ ସେହୁ ଅଟଇ|
    block |ଖଡ଼ଗେ କାଟିଲେ ବଜ୍ରରେ ପିଟିଲେ ତୋର କିଛି ହେବ ନାହିଁ ।|
  block
    block |ଆଜିଠାରୁ ତୋର ବଜ୍ର ଅଙ୍ଗ ହେଉ ସିଦ୍ଧ ହେଉ ତୋ ତପସା|
    block |ଯେଉଁ ଉପଦେଶ ଆମ୍ଭେ ତୋତେ ଦେଲୁ ନ କ‌ହ ବେଗେ ମନିଷା ।|
  block
    block |ଏମନ୍ତ ପ୍ରକାରେ ଅନେକ ଯେ ମନ୍ତ୍ର ଗୁରୁ ତାଙ୍କୁ କ‌ହିଦେଲେ|
    block |ଗୋବିନ୍ଦ ଚନ୍ଦ୍ର ଯେ ହରଷ ମନରେ ସବୁ ମନ୍ତ୍ରକୁ ଶିଖିଲେ ।|
  block
    block |ଗୁରୁ ଶିଷ୍ୟ ଦୁହେଁ କୃଷ୍ଣାଜିନ ନେଇ ସମୁଦ୍ର ଜଳେ ମେଲିଲେ|
    block |ଦୁହିଙ୍କ ଆସନେ ଦୁଇଜଣ ବସି ସପ୍ତସିନ୍ଧୁ ଯେ ତରିଲେ ।|
  block
    block |ପବନ ଆଶ୍ରାରେ ବିଜୁଳି ପ୍ରକାରେ ଚଳଇ ସେହୁ ଆସନ|
    block |କ୍ଷଣକ ମଧ୍ୟରେ ପ୍ରବେଶ ହୋଇଲେ ସିଂହଳ ଦ୍ୱୀପରେ ଜାଣ ।|
  block
    block |ହାଡ଼ିପା କ‌ହ‌ନ୍ତି ଏ ଦ୍ୱୀପ ମହିମା ଶୁଣ ତୁହି ଗୋବିନ୍ଦାଇ|
    block |ପଞ୍ଚମ ସ‌ହସ୍ର ଆଡ଼ ଦୀର୍ଘ ଏଥି ଅନେକ ତୀର୍ଥ ଅଛଇ ।|
  block
    block |ତ‌ହିଁ ଅନ୍ତରୀକ୍ଷେ ଗମନ କରିଣ ଗୁରୁ ଶିଷ୍ୟ ଦୁହେଁ ଗଲେ|
    block |କୁଶଦ୍ୱୀପରେ ପ‌ହଞ୍ଚି ସେ ଦୁଇ ତ‌ହିଁ ସେ ଦିନ ରହିଲେ ।|
  block
    block |ଚାରି କୋଷ ସେହି କୁଶସ୍ଥଳୀ ଅଟେ ଶୁଣ ଆହେ ବୋବିନ୍ଦାଇ|
    block |ହୀରା ନୀଳା ମୋତି ମାଣିକ୍ୟ ବୈଡୁର୍ଯ୍ୟ ଏ ସ୍ଥାନେ ସବୁ ମିଳଇ ।|
  block
    block |ତ‌ହୁଁ ଯେ ପାଦୁକା ମନ୍ତ୍ରକୁ ପଢ଼ିଣ ରମ୍ୟକ ଦ୍ୱୀପେ ରହିଲେ|
    block |ଏହିପରି କ୍ରମେ କ୍ରମେ ଗୁରୁଶିଷ୍ୟ ସପ୍ତଦ୍ୱୀପକୁ ଭ୍ରମିଲେ ।|
  block
    block |ଯେତେ ଦ୍ୱୀପେ ଯେଉଁ ତୀର୍ଥମାନ ଥିଲେ ସେ ତୀର୍ଥମାନଙ୍କୁ କରି|
    block |ପୁଣି ସମୁଦ୍ରର କୂଳ ଉପସ୍ଥିତ ହେଲେ ତ‌ହୁଁ ତପଚାରୀ ।|
  block
    block |ଗୋବିନ୍ଦଚନ୍ଦ୍ର ଯେ ହରଷେ ବୋଇଲେ ନିସ୍ତରିଲି ନିସ୍ତରିଲି|
    block |ତୁମ୍ଭର ପ୍ରସାଦେ ମନ ପବନ‌କୁ ନେତ୍ର ପଥରେ ଦେଖିଲି ।|
  block
    block |ଛାଡ଼ିଲି ମୁଁ ଚିନ୍ତା ସକଳ ବ୍ୟବସ୍ଥା ମନେ ମୋର ଦୁଃଖ ନାହିଁ|
    block |କ୍ଷଣକ ଭିତରେ ସପତ ସମୁଦ୍ର ସପ୍ତଦ୍ୱୀପ ବୁଲିବଇଁ ।|
  block
    block |ମାତାଙ୍କୁ ପ୍ରଶଂସା କରନ୍ତି ଗୋବିନ୍ଦ ଧନ୍ୟ ଧନ୍ୟ ଲୋ ଜନନୀ|
    block |ତୋହ ବୁଦ୍ଧି ବଳେ ଜଗତ ମଧ୍ୟରେ ହୋଇଲି ମୁହିଁ ଅଗ୍ରଣୀ ।|
  block
    block |ଗୁରୁଙ୍କୁ ଚାହିଁଣ ଗୋବିନ୍ଦ କ‌ହଇ ଶୁଣ ଆହେ ଗୁରୁଦେବ|
    block |ଦଣ୍ଡ ସିଂହାସନ କିସ ସେ ହୋଇବ ୟାଠାରୁ କେଉଁ ଦୁର୍ଲ୍ଲଭ ।|
  block
    block |ହସ୍ତୀ ଘୋଡ଼ା ଆଦି ଧନ ଯେ ସମ୍ପତ୍ତି ମାୟା ମୋହ ଅଟେ ସେହି|
    block |ମାୟାରେ କାୟାଯେ ଭସ୍ମ ହୋଇଯିବ ଏ କଥାକୁ ବୁଝିଲଇଁ ।|
  block
    block |ଅବଶ୍ୟ ଏ କାୟା ଭସ୍ମ ହୋଇଥାନ୍ତା କି କରନ୍ତେ ପ୍ରଜା ଜନ|
    block |ରୋଦମା ଗୋଦମା ଆଦି ନାରୀମାନେ ରଖନ୍ତେ କି ମୋର ପ୍ରାଣ ।|
  block
    block |ଅସାଧ୍ୟକୁ ମୁହିଁ ସାଧ୍ୟ ଯେ କରିବି ମନପବନ ନିରୋଧି|
    block |ଦୃଢ଼ବନ୍ଧେ ତାକୁ ବାନ୍ଧି ତାକୁ ବାନ୍ଧି ରଖିଅଛି ଶୁଣ ମୋ ବଚନ ସିଦ୍ଧି ।|
  block
    block |ଗୁରୁ ଯେ ବୋଇଲେ ସିଦ୍ଧ ତୁ ହୋଇଲୁ ପାଇଲେ ବ‌ହୁ କାରଣ|
    block |ଏବେ ଦିଗେ ଦିଗେ ବିଜେ କରିଯିବା ଚାଲ ତୁହି ହେ ରାଜନ ।|
  block
    block |ସିନ୍ଧୁ କୁଳ ବୁଲି ବୁଲି ଯାଉଛନ୍ତି ଗୁରୁଚେଲା ଦୁଇଜଣ|
    block |ଯୋଗାନ୍ତ ଧାରଣେ ରାଜନ‌କୁ କିଛି କଷ୍ଟ ନ ବାଧଇ ମନ ।|
  block
    block |ଗଣ୍ଡୁକୀ ଗୋମତୀ କେଦାର ଯେ ତୀର୍ଥ ଗଉତମରେ ମିଳିଲେ|
    block |ଚିତ୍ରତ୍ପଳା ବଇତରଣୀ ସଙ୍ଗମ ଗଙ୍ଗାଠାରେ ପ‌ହ‌ଞ୍ଚିଲେ ।|
  block
    block |ସେହୁ କୁଶଭଦ୍ରା ଉତ୍ତର ବାହିନୀ ସରସ୍ୱତୀ ଯେ ନର୍ମଦା|
    block |ଅଯୋଧ୍ୟା ମଥୁରା ବୃନ୍ଦାବନ ଆଦି କାଶୀ କ୍ଷେତ୍ରେ ହେଲେ ସିଦ୍ଧା ।|
  block
    block |କପିଳାସ ଗଲେ ଗୌହାଟୀ ଦେଖିଲେ ଈଶ୍ୱର ଈଶ୍ୱରୀ ପୁଣ|
    block |ସେଠାରୁ ଦର୍ଶନ କରିଣ ଆସିଲେ ଶୁଦ୍ଧ ମନେ ଦୁଇଜଣ ।|
  block
    block |ଏହିମତେ ନାନା ତୀର୍ଥ ଯେ ଭ୍ରମିଣ ସର୍ବ ସ୍ଥାନ‌କୁ ଦେଖିଲେ|
    block |କ୍ଷଣକେ ବିଶ୍ରାମ ନାହିଁ ଦୁଇଜଣ ଦ୍ୱାଦଶ ବର୍ଷ ଭ୍ରମିଲେ ।|
  block
    block |ବୋଲନ୍ତି ହାଡ଼ିପା ଶୁଣ ଆହେ ବାପା ବଙ୍ଗ ଦେଶକୁ ଦେଖିବା|
    block |କିପରି ଅଛନ୍ତି ଜନନୀ ତୋହର ସେଠାରେ ତୋତେ ଛାଡ଼ିବା ।|
  block
    block |ଗୋବିନ୍ଦ ବୋଇଲେ ଶୁଣ ମହାଗୁରୁ ମୋହର ଯେ ଇଚ୍ଛା ନାହିଁ|
    block |ତୁମ୍ଭ ଅନୁଗ୍ରହେ ସକଳ ଦେଖିଲି ରାଜ୍ୟ ମୁଁ ଛାଡ଼ି ଅଛଇ ।|
  block
    block |ନଗର ବାହାରେ ଜଗତିରଠାରେ ପ୍ରବେଶ ହୋଇଲେ ଯାଇ|
    block |ଦେଖିଲେ ଯେ ନଗ୍ର ଅଟାଳି ମଣ୍ଡପ ଭଗ୍ନ ତ ହୋଇ ଅଛଇ ।|
  block
    block |ପ୍ରଜାଙ୍କର ଘର ନାହିଁ ଯେ କାହାର ହୋଇଛି ଶ୍ମଶାନ ପରି|
    block |ମୃଗ ବ୍ୟାଘ୍ର ଗଣ୍ଡା ଅନେକ ଅଛନ୍ତି ତହିଁରେ ଯେ ବାସ କରି ।|
  block
    block |କୂପ ବାମ୍ଫି ବାଣି ପୁସ୍କରିଣୀ ଅଛି କାହିଁରୁ ଜଳ ନ ସରେ|
    block |ଛାଡ଼ିଗଲେ ପ୍ରଜା ଗୁରୁଯେ ବୋଲନ୍ତି ଦେଖ ତ ନଗ୍ର ଭିତରେ ।|
  block
    block |କଟକ ବୁଲିଣ ଉଆସେ ପଶିବୁ ମାତାଙ୍କୁ ତୋ ପଚାରି|
    block |ସନ୍ଦେଶ ନିଝିବୁ ରାଣିମାନଙ୍କର ମାତାଙ୍କୁ ତୋର ପଚାରି ।|
  block
    block |ଗୁରୁଙ୍କ ବଚନ ପାଇଣ ରାଜନ ଶୁନ୍ୟେ କରିଣ ଗମନ|
    block |ଦେଖିଲା କଟକ ତାର ନାରଖାର ଶୁନ୍ୟ ସକଳ ଭୁବନ ।|
  block
    block |ପାଚେରୀ ଅଟ୍ଟାଳି ଆଦିକରି ଯେତେ ସବୁ ଯେ ଭଗ୍ନ ହୋଇଛି|
    block |ସିଂହଦ୍ୱାରେ ଯାଇ ପ୍ରବେଶ ହୋଇଲେ ରାଢ୍ୟାଣୀ ଗୃହ ଦିଶୁଛି ।|
  block
    block |ଜାଗିଲା ଜାଗିଲା ମାତା ବୋଲିକରି ଗୋବିନ୍ଦଚନ୍ଦ୍ର ଡାକଇ|
    block |ଘରର ଭିତରେ ଥାଇଣ ସୁମତୀ କର୍ଣ୍ଣରେ ଶୁଣିଲା ସେହି ।|
  block
    block |ହସ୍ତେ ଭିକ୍ଷା ମୁଠି ଧରି କଇବର୍ତ୍ତୀ ବାହାର ଆସି ବୋଇଲା|
    block |ଏ ବଡ଼ ଅନ୍ଧାର ଜାଗିଲା ଜାଗିଲା ଭିକ୍ଷା ନିଅ ଯେ ବୋଇଲା ।|
  block
    block |ରାଜାଙ୍କ ମୁଖକୁ ନିରୀକ୍ଷ ଚାହିଁଣ ବୋଲେ କ‌ହି କଇବର୍ତ୍ତୀ|
    block |ଯୁଗାନ୍ତର ନାଥ ଅଟ ହେ ଆପଣ କିମ୍ପା ଜଗାଇଲ ଏଥି ।|
  block
    block |ଅନ୍ଧାର ରାତିରେ ଭିକ୍ଷା ନ ନେଉଛ ମନର କି କଥା କୁହ|
    block |କୁଶଳ ବାରତା ତୁମ୍ଭର ଯେ ଅଛି ମୋଠାରୁ ବୁଝିଣ ନିଅ ।|
  block
    block |ରାଢିଆଣୀ କଥା ଶୁଣିଣ ଗୋବିନ୍ଦ ତ‌ହୁଁ ବଚନ କ‌ହ‌ନ୍ତି|
    block |ଏହି କଟକରେ ରାଜା ଗୋବିନ୍ଦାଇ ହୋଇଣ ଥିଲେ ନୃପତି ।|
  block
    block |ଚବିଶ ବରଷ ଆମ୍ଭେ ଅଛୁ ଗଣି ଯୋଗୀ ହୋଇ ସେହୁ ଗଲେ|
    block |ରାଜ୍ୟ ସିଂହାସନ ଧନ ଯେ ଭଣ୍ଡାର ସକଳ ତ୍ୟଜ୍ୟ ସେ କଲେ ।|
  block
    block |ମାତା ମହାଦେଈ ଅନେଶ୍ୱତ ରାଣୀ ଏହିଠାରେ ଥିଲେ ରହି|
    block |ସେମାନେ କେମନ୍ତ ପ୍ରକାରେ ଅଛନ୍ତି କ‌ହ ଲୋ ମାତା ବୁଝାଇ ।|
  block
    block |ରାଢୀଆଣୀ କ‌ହେ ଯାହାକୁ ଖୋଜୁଛି ତୁମ୍ଭେତ ସେହି ଆପଣ|
    block |ଏ ବଚନ ଶୁଣି ଅନ୍ତର୍ଦ୍ଧ୍ୟାନ ହେଲେ ତ‌ହୁଁ ଗୋବିନ୍ଦ ରାଜନ ।|
  block
    block |ସୁମତୀ ରାଢ୍ୟାଣି ମନେ ବିଚାରଇ ଗୋବିନ୍ଦଚନ୍ଦ୍ରଟି ଏହି|
    block |ପଚାରି ସମସ୍ୟା ନ ନେଇ ଚଳିଲେ ଆଉ ନ ଦେଖିବି ମୁହିଁ ।|
  block
    block |ଭିତର ପୁରକୁ ପ୍ରବେଶ ହୋଇଲେ ଯାଇଣ ମାତାଙ୍କ ପାଶ|
    block |ଜାଗିଲା ଜାଗିଲା ବୋଲିଣ ଗୋ ମାତା ବଚନ କଲେ ପ୍ରକାଶ ।|
  block
    block |ହସ୍ତିଦନ୍ତ ପଲଙ୍କରେ ଶୋଇଥିଲେ ତକ୍ଷଣେ ନିଦ୍ରା ଭାଜିଲା|
    block |ସତେ କି ଗୋବିନ୍ଦ ଆସିଲୁ ମୋହର ଯୋଗ ତୋର ସିଦ୍ଧ ଦେଲା ।|
  block
    block |ଏତେ କ‌ହି ରାଣୀ ପୁତ୍ରକୁ ଧରିଣ ରୋଦନ ତ‌ହୁଁ କରନ୍ତି|
    block |ବାରବରଷରେ ତୋତେ ମୁଁ ଦେଖିଲି ମୋ ନେତ୍ର ହୋଇଲା ତୃପ୍ତି ।|
  block
    block |କ‌ହୁ କ‌ହୁ ଶୋକ ଅସମ୍ଭାଳ ହେଲା ଅଶ୍ରୁ ବ‌ହେ ଅନର୍ଗଳ|
    block |ଶୋକ ଶାନ୍ତ କରି ପଚାରନ୍ତି ବାବୁ କ‌ହ ଗୁରୁଙ୍କ କୁଶଳ ।|
  block
    block |ଏତେକ କ‌ହିଣ ଖନ୍ଦାଶାଳେ ଯାଇ ଅନ୍ନ ବଞ୍ଜନ ଆଣିଲେ|
    block |ଅନ୍ନ ପରଶନ୍ତେ ଗୋବିନ୍ଦ କ‌ହଇ କି କରିବି ମାତା ନେଲେ ।|
  block
    block |ଅନ୍ନ‌କୁ ଛାଡ଼ିଣ ପବନ ଆହାର କରୁଥାଇ ନିରନ୍ତରେ|
    block |ଶୁଣିଣ ମୁକୁତା ବୋଲଇ କୁମର କ୍ଷୀରପାନ କର ବାରେ ।|
  block
    block |ଶୁଣିଣ ଗୋବିନ୍ଦ ବୋଲଇ ବଚନ ପବନ ଆହାର କରି|
    block |ବ୍ରହ୍ମାଣ୍ଡ ଯାକ ମୁଁ ଭ୍ରମଣ ଯେ କରେ ନ ଭକ୍ଷୀବି କାହା ପୁରୀ ।|
  block
    block |ଶୁଣିଣ ହରଷ ମୁକୁତା ଦେଈ ଯେ ବୋଇଲେ ହେଲୁ ଅମର|
    block |ଆଜିଠାରୁ ଅଜ୍ରାମର ହୋଇଥାଅ ଏହି କଲ୍ୟାଣ ମୋହର ।|
  block
    block |ତୁମ୍ଭର ହେ ଗୁରୁ କେଉଁଠାରେ ଛନ୍ତି ଚାଲ ବାବୁ ଯିବା ତ‌ହିଁ|
    block |ମାତା ପୁତ୍ର ଦୁହେଁ ବାହାର ହୋଇଣ ଗଲେ ଗୁରୁଙ୍କର ଠାଇଁ ।|
  block
    block |ଭଙ୍ଗା ଦେଉଳରେ ଗୁରୁଙ୍କୁ ଭେଟିଲେ ଆଦେଶ ଆଦେଶ ବୋଲି|
    block |ମାତା ପୁତ୍ର ହୁହେଁ ଚରଣେ ଲୋଟିଲେ ଗୁରୁ ଧଇଲେକ ତୋଳି ।|
  block
    block |ରାଣୀ ମୁଖ ଚାହିଁ ହାଡ଼ିପା ବୋଲନ୍ତି ତୋ ପୁତ୍ର ସିଦ୍ଧ ଏଥର|
    block |ମାତା ପୁତ୍ର ଦୁହେଁ ରାଜ୍ୟ କରୁଥାଅ ଆମ୍ଭେ ହୋଇଲୁ ବାହାର ।|
  block
    block |ବୋଲନ୍ତି ମୁକୁତା ଆରେ ଗୋବିନ୍ଦାଇ ବୃକ୍ଷ ନାରୀକେଳ ତୋଳ|
    block |ତୋ ବଚନ ମାନି ଆସିବ କି ନାହିଁ ଦେଖିବା ଯେ ତୋର ବଳ ।|
  block
    block |ଶୁଣିଣ ଗୋବିନ୍ଦ ଡାକନ୍ତେ ବୃକ୍ଷକୁ ଆସି ହସ୍ତରେ ମିଳିଲା|
    block |ଯା ଯା ବୋଲି କରି ବୋଲନ୍ତେ ତାହାକୁ ପୁଣି ନିଜସ୍ଥାନେ ଗଲା ।|
  block
    block |ବୋଲନ୍ତି ମୁକୁତା ପଥର ଖଣ୍ଡିଏ ଧରି କର ତୁ ସୁବର୍ଣ୍ଣ|
    block |ପଥର ଖଣ୍ଡିଏ ଧରନ୍ତେ ଗୋବିନ୍ଦ ହୋଇଲା ଅଷ୍ଟ ରତନ ।|
  block
    block |ମୃତ୍ତିକା ମୁଠାଏ ଧରିଣ ଗୋବିନ୍ଦ ସିଦ୍ଧ ବିଭୁତି ଯେ କଲେ|
    block |ହରଷ ହୋଇଣ ମୁକୁତା ଦେଈଯେ ଲକ୍ଷେ ଚୁମ୍ବଦାନ ଦେଲେ ।|
  block
    block |ହାଡ଼ିପା ବୋଲନ୍ତି ଗୋବିନ୍ଦଚନ୍ଦ୍ରରେ ଆଣ ପୋତାଲାଉ ଭାତ|
    block |ସିଦ୍ଧ ଅନ୍ନ ହୋଇ ରହିଅଛି ସେହି କାଢ଼ ଯାଇଣ ତୁରିତ ।|
  block
    block |ଗୁରୁଙ୍କ ବଚନ ଶୁଣି ଗୋବିନ୍ଦାଇ ଖଣତି ଘେନିଣ ଖୋଳି|
    block |ଢାଙ୍କୁଣୀ କାଢ଼ନ୍ତେ ତିଅଣ ଦେଖିଲା ପୋକ ଅଛି ମନେ ଭାଳି ।|
  block
    block |ଆମ୍ବିଳ ବାସୁଛି ଆହେ ମହାଗୁରୁ କିସ ଏହା ମୁଁ କରିବି|
    block |ଗୁରୁ ଯେ କ‌ହ‌ନ୍ତି ଶୁଣ ହେ ରାଜନ ମନରେ କିଛି ନ ଭାବି ।|
  block
    block |ଆଜ୍ଞ ପରମାଣେ ଗୋବିନ୍ଦଚନ୍ଦ୍ର ଯେ ଅନ୍ନ ବ୍ୟଞ୍ଜନ ଆଣିଲେ|
    block |ଦୁଇଗୋଟି ଭାଣ୍ଡ ହସ୍ତରେ ଘେନିଣ ଗୁରୁଙ୍କ ପାଶରେ ଦେଲେ ।|
  block
    block |ଗୋବିନ୍ଦକୁ ଚାହିଁ ହାଡ଼ିପା କ‌ହ‌ନ୍ତି ଶୁଣ ଆହେ ନୃପସାଇଁ|
    block |ତିଅଣେ ଲବଣ ଯେଉ ଜନ ଖାଇ ତାହାର ଯେ ମୃତ୍ୟୁ ହୋଇ ।|
  block
    block |କରିବ ଅସାଧ୍ୟ ଅନ୍ନଟି ସାଧନ ଲୁଣ‌ଟି ଅସାଧ୍ୟ ଜାଣ|
    block |କ୍ଷୀର ଅନ୍ନ ଦେଇ ଦୁହିଁକି ଭକ୍ଷିଲେ ସିଦ୍ଧ ହୋଇବଟି ପୁଣ ।|
  block
    block |ଏ କଥା ମାନଙ୍କୁ ଯେ ଜନ ଜାଣଇ ଚିରକାଳ ସେ ବଞ୍ଚଇ|
    block |ବସି ମାତା ପୁତ୍ର ସିଦ୍ଧାନ୍ନ ଭୁଞ୍ଜିଣ ଉଠିଲେ ଅମର ହୋଇ ।|
  block
    block |ଚବିଷ ବରଷ ଅନ୍ନ ପୋତାଥିଲା ଅଗ୍ନି ସମତୁଲ ହୋଇ|
    block |ସାମାନ୍ୟ ଅନ୍ନ‌କୁ ତିନିଜଣ‌ଯାକ ଭୁଞ୍ଜିଲେ ସନ୍ତୋଷ ହୋଇ ।|
  block
    block |ହାଡ଼ିପା ବୋଲନ୍ତି ଶୁଣରେ କୁମର ଅମର ହୋଇ ରହିଲୁ|
    block |ଏବେ ମାତା ପୁତ୍ର ରାଜ୍ୟ ଭୋଗକର ଏ କଥା ଆମ୍ଭେ କ‌ହିଲୁ ।|
  block
    block |ଏହା କ‌ହି ତ‌ହୁଁ ଅନ୍ତର୍ଦ୍ଧ୍ୟାନ ହେଲେ କେହି ନ ଦେଖିଲେ ତାଙ୍କୁ|
    block |କୈଳାସ କନ୍ଦରେ ଆମ୍ଭେ ଯାଉଅଛୁ ଇଚ୍ଛା ହେଲେ ତୋର ଯିବୁ ।|
  block
    block |କୈଳାସ କନ୍ଦରେ ପ୍ରବେଶ ହୋଇଣ ତ‌ହିଁ ନିଶ୍ଚିନ୍ତେ ରହିଲେ|
    block |ଗୋବିନ୍ଦକୁ ଚାହିଁ ମୁକ୍ତାଦେଇ ରାଣୀ ସଧୀରେ ବଚନ ବୋଲେ ।|
  block
    block |ବର୍ଷ ଶେଷ ଯାଏ କୁମରମଣିରେ ଭଙ୍ଗା ଦେଉଳରେ ଥାଅ|
    block |କୁହୁକ ଲଗାଇ ନିଶ୍ଚିନ୍ତ ହୋଇଣ ଯିବା ଆସିବାର ହୁଏ ।|
  block
    block |ମାତାଙ୍କ ଉତ୍ତର ଶୁଣିଣ କୁମର ତ‌ହୁଁ ବୋଲନ୍ତି ବଚନ|
    block |ମାୟାକୁ ଲଗାଇ ମୋତେ ଯେ ଚିହ୍ନିବେ ଏଠାରେ ସକଳ ଜନ ।|
  block
    block |ନ‌ଗ୍ର ନରନାରୀ ଚିହ୍ନିବେ ସକଳେ ମାୟାରେ ହେବି ମୋହିତ|
    block |ମାୟାଚାରୀ ହୋଇ କାହିଁକି ମୁଁ ଥିବି ଶୁଣ ଆଗୋ ମୋର ମାତ ।|
  block
    block |ତୁମ୍ଭେ ମହାଦେଇ ଏହି ନ‌ଗ୍ରେ ଥାଅ ସନ୍ତୋଷ ହୋଇ ମନରେ|
    block |ତୀର୍ଥ ବ୍ରତ କରି ସମୟେ ସମୟେ ଆସିବୁ ତୁମ୍ଭରି ପୁରେ ।|
  block
    block |ଏକାନ୍ତେ ଗୋଟିଏ ତୀର୍ଥ ମୁଁ କରିବି ସପତ ଦ୍ୱୀପ ମଧ୍ୟରେ|
    block |ସ୍ୱର୍ଗ ମର୍ତ୍ତ୍ୟ ଆଦି ପାତାଳ ଭ୍ରମିବି କ‌ହିଲି ଗୋ ମାତା ତୋରେ ।|
  block
    block |ସପ୍ତସିନ୍ଧୁ ଲଙ୍କା ଦ୍ୱୀପସ‌ହିତରେ ମେରୁ କ୍ରୋଟରକୁ ଯିବି|
    block |ଅସାଧ୍ୟ ସାଧନ କରିଣ ନ‌ଗର ନୟନରେ ମୁଁ ଦେଖିବି ।|
  block
    block |ଶୁଣିଣ ଜନନୀ ବୋଲନ୍ତି ବଚନ ଯାଅରେ ତୁହି ଗୋବିନ୍ଦ|
    block |ଏତେକ କ‌ହିଣ ଭିତର ପୁରକୁ ଚଳିଲେ ହୋଇ ଆନ‌ନ୍ଦ ।|
  block
    block |ପୃଷ୍ଠକୁ ଦେଇଣ ଚଳନ୍ତି ଜନନୀ ଗୋବିନ୍ଦ ଉତ୍ତର ମୁଖ|
    block |ପାଦୁକା ମନ୍ତ୍ରକୁ ମନରେ ସୁମରି ଚଳିଗଲେ ସେ ପ୍ରତ୍ୟକ୍ଷ ।|
  block
    block |ରୋଗ ଶୋକ ଚିନ୍ତା କିଛି ମାତ୍ର ନାହିଁ ଧୀରେ ଧୀରେ ସେ ଗମନ୍ତି|
    block |ଯେଉଁଠାଏ ଯେଉଁ ତୀର୍ଥକୁ ଦେଖନ୍ତି ତ‌ହିଁରେ ସ୍ନାନ କରନ୍ତି ।|
  block
    block |ଦିବା ରାତ୍ର ଗମି ସପତ ଦ୍ୱୀପକୁ ଭ୍ରମିଲେ ସେହୁ ରାଜନ|
    block |ଉତ୍ତର ଦକ୍ଷିଣ ପୁରୁବ ପଶ୍ଚିମ ଉର୍ଦ୍ଧ୍ୱ ପାତାଳ ଭୁବନ ।|
  block
    block |କୋଟିଏକ ତୀର୍ଥ କରିଣ ସେ ପୁଣି ଜଳଧି ପୁରକୁ ଗଲେ|
    block |କୃଷ୍ଣାଜିନ ଛାଲ ସିନ୍ଧୁରେ ପକାଇ ଗୁରୁଙ୍କୁ ସ୍ମରି ବସିଲେ ।|
  block
    block |ପବନ ଆଘାତେ ମନ୍ତ୍ର ବଳେ ଛାଲ ଅନ୍ତରୀକ୍ଷରେ ଚଳିଲା|
    block |ସପ୍ତସିନ୍ଧୁ ସାତ ଦ୍ୱୀପ ବୁଲି ବୁଲି ସିଂହଳ ଦ୍ୱୀପେ ମିଳିଲା ।|
  block
    block |ଶତ‌ଯୁଣ ଦୀର୍ଘ ଅଟଇ ସେ ପୁର କି କ‌ହିବା ତା ମହିମା|
    block |ସୁବର୍ଣ୍ଣ ପାଚେରୀ ସ୍ୱର୍ଗକୁ ଲାଗିଛି ନ ମିଳିଛି ତାର ସୀମା ।|
  block
    block |ସବୁ ପୁର‌ଯାକ ସୁବର୍ଣ୍ଣ ରଞ୍ଜିତ ପୋହଳାର ଓରାମାନ|
    block |କାହିଁ ତେଜପତ୍ର ସୁବର୍ଣ୍ଣ ଛାଏଣି ହୀରା ହୋଇଛି ବସାଣ ।|
  block
    block |ସେ ଠାବରେ ଜନ ରାମ ନାମ ଗୁଣ ଗାଉଣ ଅଛନ୍ତି ନିତି|
    block |ସେଠାରେ ରାଜନ ହରଷ ହୋଇଣ ଚଳିଲେ ହୋଇ ଝଟତି ।|
  block
    block |ରତ୍ନାକର ପୁରେ ପ୍ରବେଶ ହୁଅନ୍ତେ ଦାଣ୍ଡେ ବରୁଣ ଦେଖିଲା|
    block |ଚିହ୍ନି ଜଳପତି ବଚନ ବୋଲନ୍ତି ବଙ୍ଗ ଦେଶ ରାଜାପରା ।|
  block
    block |ଦେହତ ତୋହର ଅମର ହୋଇଲା ସିଦ୍ଧଗୁରୁ ସେବା କରି|
    block |ଜଳଧି ପୁରକୁ ଅଇଲ ରାଜନ ମାନବ ଶରୀର ଧରି ।|
  block
    block |ଯୋଗାନ୍ତ ସାଧିଲୁ ସିଦ୍ଧ ତୁ ହୋଇଲୁ ଦେବ ସଙ୍ଗେ ସଙ୍ଗୀ ହେଲୁ|
    block |ରହ ଚତୁର୍ମାସ୍ୟା ମୋହର ପୁରରେ ଗୋବିନ୍ଦ ତୋତେ କ‌ହିଲୁ ।|
  block
    block |ବୋଲନ୍ତି ଗୋବିନ୍ଦ ଶୁଣ ହେ ବରୁଣ ଲେଉଟାଣି ମୁଁ ଆସିବି|
    block |ତୁମ୍ଭ ନିକଟରେ କିଛି ଦିନ ରହି ଦେଶ ଭ୍ରମଣକୁ ଯିବି ।|

  block
    block |ଶୂନ୍ୟସ୍ଥାନେ ମନ୍ତ୍ର ପଢ଼ିଣ ଗୋବିନ୍ଦ ଅନ୍ତର୍ଦ୍ଧ୍ୟାନ ତ‌ହୁଁ ହେଲେ|
    block |ଶନ୍ୟେ ଶୂନ୍ୟେ ଭ୍ରମି ଅଳକା ଭୁବନେ ଯାଇ ପ୍ରବେଶ ହୋଇଲେ ।|
  block
    block |ନ‌ଗର ପଶ୍ଚିମେ ମଣ୍ଡପ ଦେଖିଲେ ସୁବର୍ଣ୍ଣେ ସେହୁ ନିର୍ମିତ|
    block |ଅଭୟା ଭଣ୍ଡାର କର୍ପୂର ଯେ ଅତି ଅଷ୍ଟ ରତ୍ନରେ ଜଡ଼ିତ ।|
  block
    block |ଷଡ଼ଋତୁ ଯାକ ସେଠାରେ ରହିଲେ ତାଙ୍କୁ କେହି ନ ଦେଖିଲେ|
    block |ମଣ୍ଡପ ଦୁଆରେ କୁବେର ପୁରକୁ ଆନନ୍ଦ ହୋଇ ଚଳିଲେ ।|
  block
    block |କୁବେର ଗୋବିନ୍ଦଚନ୍ଦ୍ରକୁ ଚିହ୍ନିଣ ବଚନମାନ କ‌ହ‌ନ୍ତି|
    block |ଜନମ ମରଣ ସିଦ୍ଧ କଲୁ କାୟେ ପାଇଲୁ କେତେ ବିଭୁତି ।|
  block
    block |ଆମ୍ଭପୁରେ କିଛିଦିନ ରହ ରାଜା ସେବା ଯେ ମୁହିଁ କରିବି|
    block |ମନେ କିଛି ଆନ ନ ଧର ହେ ବାବୁ ଯାହା ଚାହଁ ତାହା ଦେବି ।|
  block
    block |କୁବେର ବଚନ ଶୁଣିଣ ରାଜନ କ‌ହ‌ନ୍ତି ବିନୟ ବାଣୀ|
    block |କିଛି ଦିନ ମୁହିଁ ଭ୍ରମଣ କରିଣ ଆସିବି ଏଠାକୁ ପୁଣି ।|
    block |ଏତେ କ‌ହିକରି ଗିବିନ୍ଦଚନ୍ଦ୍ର ଯେ ବରୁଣ ପୁରେ ପ୍ରବେଶ|
    block |ବେନିମାସ ତ‌ହିଁ ରହିଣ ଗୋବିନ୍ଦ ଭୁବନେ ହେଲେ ପ୍ରବେଶ ।|
  block
    block |ଅମର ସଭାରେ ମିଳନ୍ତେଣ ସେହୁ ଇନ୍ଦ୍ର ପାଶକୁ ରାଈଲେ|
    block |ବଙ୍ଗଦେଶ ସାଇଁ ଅଟ ହୋ ଗୋବିନ୍ଦ ଶଚୀପତି ପୁଚ୍ଛାକଲେ ।|
  block
    block |କିସ କାର୍ଯ୍ୟ ଅଛି ତୁମ୍ଭର ଏଠରେ କ‌ହ ଆହେ ନୃପସାଇଁ|
    block |ଶୁଣିଣ ଗୋବିନ୍ଦଚନ୍ଦ୍ର ଯେ ବୋଲନ୍ତି ଦର୍ଶନ କରିବା ପାଇଁ ।|
  block
    block |ସ୍ୱର୍ଗ ପୁରେ ଆସି କାରଣ ପାଇଣ ଯିବି ମୁଁ ବ୍ରହ୍ମା ପୁରକୁ|
    block |ଇନ୍ଦ୍ର ଯେ ବୋଲନ୍ତି ସିଦ୍ଧ ଅଙ୍ଗ କଲୁ ଲଭିଣ ତୁ ହାଡ଼ିପାକୁ ।|
  block
    block |ପ୍ରଶଂସା ପାଇଣ ରାଜା ଯେ ଉଠିଣ ଅମରପୁର ଦେଖନ୍ତି|
    block |ସପ୍ତରାତ୍ର ତ‌ହିଁ ରହିଣ ରାଜନ ଯଶୋବନ୍ତୀ ପୁରେ ଯାନ୍ତି ।|
  block
    block |ବ୍ରହ୍ମାଙ୍କ ଭୁବନ ଦେଖିଣ ଗୋବିନ୍ଦ ମନରେ ସନ୍ତୋଷ ହେଲା|
    block |ତ‌ହୁଁ ଯେ ବାହୁଡ଼ି ଆସିଣ ଗୋବିନ୍ଦ ସଞ୍ଜିବନୀରେ ମିଳିଲା ।|
  block
    block |ଜନ୍ତୁପତି ଦେଖି ଆସନ ଉପେକ୍ଷି କ‌ହ‌ନ୍ତି ତ‌ହିଁ ରାଜାକୁ|
    block |ମହାତପ ବଳେ ମୋହ କାଳପାଶୁ ଜିଣିଲେ ଯେ ମରଣକୁ ।|
  block
    block |ନିଶ୍ଚୟ ଦେଖିଲି ସିଦ୍ଧ ଅଙ୍ଗ ହେଲୁ ବସ ବୋଲି ଠାବ ଦେଲେ|
    block |ବେନି ଦଣ୍ଡ ତ‌ହିଁ ରହିଣ ରାଜନ ମୃତ୍ୟୁ ମଣ୍ଡଳେ ଗମିଲେ ।|
  block
    block |ଶୁନ୍ୟପଥ ଦେଇ ଗମନ କରିଣ ମୁକୁତା ଦେଈର ବଳା|
    block |ଶୁନ୍ୟେ ଶୁନ୍ୟେ ଭ୍ରମି ଯାଇଣ ଦେଖନ୍ତି ତନ୍ତିପା କରନ୍ତି ଖେଳା ।|
  block
    block |ଶୂନ୍ୟରେ ଆସନ୍ତି ଲୁଗା ସେ ବୁଣନ୍ତି ତାର ଶୂନ୍ୟେ ଲାଗିଅଛି|
    block |ପଶ୍ଚିମ ଦିଗରେ ଥାଆନ୍ତି ତନ୍ତିପା ପ୍ରଭୁ ଗୋରେଖ ଆସନ୍ତି ।|
  block
    block |ଦୁଇଜଣଙ୍କର ଭେଟ ଯେ ହୋଇଲା ଶୂନ୍ୟେ ଗୋବିନ୍ଦ ଦେଖଇ|
    block |ଉଚ୍ଚବାଚ ହୋଇ ଦୁଇଜଣ‌ଯାକ ଗାଳି ଯେ କରନ୍ତି ତହିଁ ।|
  block
    block |ଗୋରେଖ କ‌ହ‌ନ୍ତି ହଇରେ ତନ୍ତିପା ମୋ ଠାରୁ ବଡ଼ ଯେ କାହିଁ|
    block |ଗର୍ବରେ ଶୂନ୍ୟରେ ଲୁଗା ବୁଣୁଛୁ ଯେ ତୋଠାରୁ ନିର୍ଲଜ ନାହିଁ ।|
  block
    block |ତନ୍ତିପା ବୋଲନ୍ତି ମୋହ ଲୁଗାବୁଣା ଛଡ଼ାଇ ନେବୁ କି ତୁହି|
    block |ତୋତେ ମୁଁ ଚିହ୍ନିଛି ଆରେରେ ଗୋରେଖ ଏଡ଼େ ବଡ଼ାଇ କିମ୍ପାଇ ।|
  block
    block |ଶୁଣିଣ ଗୋରେଖ କ୍ରୋଧରେ ବୋଇଲେ ଛିଡ଼ୁ ଆରେ ତନ୍ତ ତ‌ହିଁ|
    block |ଛିଡ଼ିବା ମାତ୍ରକେ ତନ୍ତିପା ବଚନେ ପୁଣି ସେ ଲାଗିଲା ଯାଇଁ ।|
  block
    block |ଏହି ପରକାରେ କେତେକ ଯେ ଥର ଛିଡ଼ିଣ ସେହୁ ଲାଗଇ|
    block |ଶେଷକୁ ତନ୍ତିପା ଯୋଡ଼ି ନ ପାରିଲେ ଅତି କ୍ରୋଧ୍ୱାନ୍ୱିତ ହୋଇ ।|
  block
    block |କ‌ହ‌ନ୍ତି ତନ୍ତିପା ଶୁଣରେ ଗୋରେଖ ମୋଠାରୁ ତୁ କେତେ ବଡ଼|
    block |ଅଧିକା ମୁଁ ଯେତେ ରୂପ ପ୍ରକାଶିବି ନ ଚିହ୍ନିବୁ ତୁହି ରାଢ଼ ।|
  block
    block |ଗୋରେଖ କ‌ହ‌ନ୍ତି ଶୁଣରେ ତନ୍ତିପା ତୋଠାରୁ ଯେ ବାଇ ନାହିଁ|
    block |ମୋହର ଆଗରେ ତୋହର ପ୍ରତିଜ୍ଞା କରୁଅଛୁ କାହିଁ ପାଇଁ ।|
  block
    block |ଶୂନ୍ୟପୁର ମୋର ଅଟଇ ଯେ ପୁଣି ତନ୍ତ ଖଣ୍ଡ ତୁହି ଧରି|
    block |ଆଡ଼ ହୋଇକରି ଶୂନ୍ୟ ଛାଡ଼ିଯାଅ କ‌ହିଲି ମୁହିଁ ବିସ୍ତାରି ।|
  block
    block |ଶଣିଣ ତନ୍ତିପା ବୋଲନ୍ତି ବଚନ ତୋର ଶଙ୍ଖଧ୍ୱନି ଶୁଣି|
    block |ଚମକଇ ହିଆ ହୁଏ ଦମଦମ ଭେଟ ପଡ଼ିଅଛୁ ପୁଣି ।|
  block
    block |ଚୌଷଠି ସିଦ୍ଧିରେ ମୁଁ ବରଣ ଅଟେ ମୋଠାରୁ ଅଧିକ କାହିଁ|
    block |ମନେ ଯାହା ଆସେ ସେ ରୁପ ଧରଇ କେମନ୍ତେ ଚିହ୍ନିବୁ ତୁହି ।|
  block
    block |ସ୍ଥାବର ଜଙ୍ଗମ କୀଟ ଯେ ପତଙ୍ଗ ସବୁ ସ୍ୱରୁପ ହୁଅଇ|
    block |ଦେଖିବା ଆରେରେ ଗୋରେଖ କେମନ୍ତେ ଚିହ୍ନିବୁ ମୋତେରେ ତୁହି ।|
  block
    block |ଶୁଣି ପ୍ରତ୍ୟୁତ୍ତର ଦିଅନ୍ତି ଗୋରେଖ ରୁପ ଧରି ତୁହି ଯାଇ|
    block |କେମନ୍ତ ପ୍ରକାରେ କି ରୁପ ହୋଇବୁ ତାହା ଯେ ଦେଖିବି ମୁହିଁ ।|
  block
    block |ଶୂନ୍ୟରେ ସେ ଖସି ପଡ଼ନ୍ତେ ତ‌ନ୍ତିପା ଷଣ୍ଢ ଗୋଟିଏ ହୋଇଲେ|
    block |ଗୋରେଖ ଚିହ୍ନିଣ ତାହାର ଚୁଳକୁ ବେଗେ ଯାଇଁଣ ଧଇଲେ ।|
  block
    block |ଚୁଳକୁ ଧରିଣ ବେକ‌କୁ ମୋଡ଼ନ୍ତେ ତନ୍ତିପା ଯେ ପଳାଇଲେ|
    block |ନାରିକେଳ ବୃକ୍ଷ ପଥରେ ହୋଇଣ ଗୋଟିଏ ଫଳ ଫଳିଲେ ।|
  block
    block |ଗୋରେଖ ଫଳକୁ ଚିହ୍ନିଣ ଛଡ଼ାନ୍ତେ ଅନ୍ତର୍ଧ୍ୟାନ ତ‌ହିଁ ହୋଇ|
    block |ପକ୍ଷୀ ରୁପ ଗୋଟି ଧରିଣ ତନ୍ତିପା ଆକାଶେ ଉଡ଼ିଲେ ଯାଇଁ ।|
  block
    block |ମତ୍ସ୍ୟଧର ନେଲା ଦେଖିଣ ତାହାକୁ ବଜ୍ର ବିଧାଏ ମାଇଲେ|
    block |ତ‌ହୁଁ ସେ ତନ୍ତିପା ଅନ୍ତର ହୋଇଣ ଲିଙ୍ଗ ରୁପକୁ ବହିଲେ ।|
  block
    block |ଦେଉଳ ଅଟ୍ଟାଳି ଅନେକ ହୋଇଲା ଯେସନ‌କି ଶିବପୁର|
    block |ଚିହ୍ନିଣ ଗୋରେଖ ଭାଙ୍ଗନ୍ତେ ଦେଉଳ ତ‌ହୁଁ ହୋଇଲେ ଅନ୍ତର ।|
  block
    block |ତନ୍ତିପା ପଳାନ୍ତି ଗୋରେଖ ଗୋଡ଼ାନ୍ତି ସମୁଦ୍ର କୁଳରେ ହେଲେ|
    block |ମତ୍ସ୍ୟ ପଦ‌ଧରି ସେଠାରେ ତନ୍ତିପା ଜଳ ଭିତରେ ଲୁଚିଲେ ।|
  block
    block |ଜାଲକୁ ପାତିଣ ଗୋରେଖ ହାତରେ ଧରିବାକୁ ଆରମ୍ଭିଲେ|
    block |ତନ୍ତିପା ସେଠାରୁ ଯାଇଣ ସତ୍ୱର କଙ୍କଡ଼ା ରୁପ ଧଇଲେ ।|
  block
    block |ଗାତରୁ ଗୋରେଖ କଙ୍କଡ଼ା ଆଣିଣ ଗୋଡ଼ ତାହାର ଭାଙ୍ଗନ୍ତି|
    block |ତ‌ହିଁ ଯେ ଆକାଶ ମାର୍ଗରେ ଚଳିଣ ବଉଦ ରୁପ ଧରନ୍ତି ।|
  block
    block |ଗୋରେଖ ଯେ ପୁଣ ପବନ ରୁପେଣ ଶୂନ୍ୟେ ତାକୁ ଉଡ଼ାଇଲେ|
    block |ତ‌ହୁଁ ଯେ ତନ୍ତିପା କୁହୁଡ଼ି ହୋଇଣ ଅନେକ ଯେ ବରଷିଲେ ।|
  block
    block |ସୂର୍ଯ୍ୟର କିରଣ ହୋଇଣ ଗୋରେଖ କୁହୁଡ଼ିକୁ ବିଦାରିଲେ|
    block |ତ‌ହୁଁ ସେ ତନ୍ତିପା ପଳାଇ ଯାଇଣ ଗେଣ୍ଡା ରୁପକୁ ଧଇଲେ ।|
  block
    block |ଗେଣ୍ଡାକୁ ଧରିଣ ଛେଚନ୍ତେଣ ପୁଣି ତ‌ହୁଁ ତନ୍ତିପା କ‌ହ‌ନ୍ତି|
    block |ହାରିଲି ଯେ ମୁହିଁ ଆହେ ମହାଯତି ଦେଖାଅ ତୁମ ବିଭୁତି ।|
  block
    block |ଶୁଣିଣ ଗୋରେଖ ହସିଣ କ‌ହ‌ନ୍ତି କିସ ଯେ ତୁମେ ଚିହ୍ନିବ|
    block |ଯେଉଁ ରୁପ ହେବି ଜଗତ ମଧ୍ୟରେ ମୋତେ କେ ଠାବ କରିବ ।|
  block
    block |ଶୁଣିଣ ତନ୍ତିପା ବୋଲନ୍ତି ହେ ଗୁରୁ ବାରେକ ସେ ରୁପ ଧର|
    block |ଦେଖିବି ସେ ରୁପ ଇଚ୍ଛା ଅଛି ମୋର କରିବି ସଂଶୟ ଦୂର ।|
  block
    block |ଶୁଣିଣ ଗୋରେଖ ବେଗରେ ଯାଇଣ ଜଳ ରୁପକୁ ଧଇଲେ|
    block |ଜଳରେ ସେ ମିଶି ଗୁପତ ଭାବରେ ତ‌ହିଁ ଯାଇଣ ରହିଲେ ।|
  block
    block |ତନ୍ତିପା ବ୍ରହ୍ମାଣ୍ଡ‌ଯାକ ଖୋଜିଖୋଜି କାହିଁ ଭେଟ ନ ପାଇଲେ|
    block |ସେହିଠାରେ ବସି ବିକଳ ହୋଇଣ ଗୋରେଖକୁ ସେ ଡାକିଲେ ।|
  block
    block |ହସିଣ ଗୋରେଖ ବୋଲନ୍ତି ବଚନ ତନ୍ତିପା ଶୁଣ ମୋ ଗୀର|
    block |ଏହୁ ମହାସିଦ୍ଧି ଜାଣି ତୁ ପାରିଲେ ବଜ୍ର ଅଙ୍ଗ ହେବ ତୋର ।|
  block
    block |ଏହି ସମୟର ଗୋବିନ୍ଦଚନ୍ଦ୍ର ଯେ ତ‌ହିଁ ପ୍ରବେଶ ହୋଇଲେ|
    block |ଆଦେଶ ଆଦେଶ ବୋଲିଣ ଯେ ପୁଣି ଗୋରେଖ ପାଦେ ପଡ଼ିଲେ ।|
  block
    block |ଗୋବିନ୍ଦକୁ ଚାହିଁ ଗୋରଖ କ‌ହ‌ନ୍ତି ନାତି ଯେ ଅଟୁ ଆମ୍ଭର|
    block |ତୋହର ଯେ ମାତା ଆମ୍ଭଙ୍କୁ ସେବିଣ ଜ୍ଞାନ ଲଭିଲା ସତ୍ୱର ।|
  block
    block |ସେହି ଜ୍ଞାନ ବଳେ ତୋହର ଜନନୀ ତୋତେ ବୁଦ୍ଧି ବତାଇଲା|
    block |ହାଡ଼ିପା ଗୁରୁଙ୍କୁ ଭେଟନ୍ତେଣ ପୁଣି ସବୁ ସିଦ୍ଧି ବତାଇଲା ।|
  block
    block |ଏବେ ଆମ୍ଭଠାରୁ ଉପଦେଶ ନିଅ ରାଜା ତୁହି ଗୋବିନ୍ଦାଇ|
    block |ଯେ ରୁପ ବାଞ୍ଛିବୁ ସେ ରୁପ ହୋଇବୁ ତୋତେ ବ ଚିହ୍ନିବେ କେହି ।|
  block
    block |ବଜ୍ର ବିଭୁତିକୁ ତୋତେ ମୁଁ ଦେଉଛି ତୋ ଅଙ୍ଗ ବଜ୍ର ହୋଇବ|
    block |ଅଗ୍ନିରେ ଜଳରେ କାହିଁରେ ତୋ ଅଙ୍ଗ କେଭେହେଁ ନଷ୍ଟ ନ ହେବ ।|
  block
    block |ସୃଷ୍ଟିରୁ ପ୍ରଳୟ ପର୍ଯ୍ୟନ୍ତ ରହିବୁ ଦୁଃଖ ସୁଖ ତ‌ହିଁ ନାହିଁ|
    block |ଏ ରୁପେ ବିଷ୍ଣୁଙ୍କୁ ଭଜି ତୁ ପାରିଲେ ପ୍ରଳୟ ପାରିବୁ ସ‌ହି ।|
  block
    block |ସେହୁ ନିରାକାର ଅନାଦି ଈଶ୍ୱର ରୁପରେଖ ତାଙ୍କ ନାହିଁ|
    block |ଭକତ ଭାବରେ ରୁପକୁ ଧରନ୍ତି ଦୀନବାନ୍ଧବ ଗୋସାଇଁ ।|
  block
    block |ବ୍ରହ୍ମ ରୁପ ଧରି ସୃଷ୍ଟିକି ସୃଜନ୍ତି ବିଷ୍ଣୁ ରୁପରେ ପାଳିଣ|
    block |ଶିବ ରୁପ ଧରି ସଂହାର କରନ୍ତି ସେହି ପ୍ରଭୁ ନାରାୟଣ ।|
  block
    block |ସକଳ ଘଟରେ ପୁରିଣ ଅଛନ୍ତି ତାଙ୍କୁ ନ ଦେଖନ୍ତି କେହି|
    block |ନୟନ ନାହିଁ ସେ ସକଳ ଦେଖଇ କର୍ଣ୍ଣ ନାହିଁ ଶୁଣୁଥାଇ ।|
  block
    block |ଶୁଣିଣ ଗୋବିନ୍ଦ ଚଣେ ପଡ଼ିଣ କ‌ହଇ ହେ ମହାଗୁରୁ|
    block |ସଂଶୟ ମୋହର ଗୋଟିଏ ଯେ ଅଛି ଦୂର କର ମୋ ମନରୁ ।|
  block
    block |ବ୍ରହ୍ମୁ କୀଟ ଯାଏ ପୁରିଣ ଯେ ଥାନ୍ତି ସେଇ ବ୍ରହ୍ମାଣ୍ଡ ଗୋସାଇଁ|
    block |କିମ୍ପା ଅଣାକର ପଦକୁ ଲଭିଲେ ମୋତେ କ‌ହ‌ନ୍ତୁ ଭୁଝାଇ ।|
  block
    block |ଗୋରେଖ କ‌ହ‌ନ୍ତି ଶୁଣ ଗୋବିନ୍ଦାଇ ଏକ ଅପୂର୍ବ ଚରିତ|
    block |ସଚରାଚରରେ ପୁରି ରହିଛନ୍ତି ସେହୁ ଅଲେଖ ଅଚ୍ୟୁତ ।|
  block
    block |ନିରାକର ରୂପ ଆକାର ତ ନାହିଁ ତୋତେ ଥିଲି ଆଗେ କ‌ହି|
    block |ଶୁଣିବାକୁ ଯେବେ ତୋ ଇଚ୍ଛା ବଳିଲା କିଛିହିଁ ଦେବୁ ବୁଝାଇ ।|
  block
    block |ତାଙ୍କର ମହିମା ଜଗତରେ ପୁଣି କେ ଜନ ମୁଖେ କ‌ହିବ|
    block |ସୁକ୍ଷ୍ମ ରେଣୁ କେହୁ ବ‌ହି ଯେ ପାରିବ କିଞ୍ଚିତେ ଜାଣିବ ଭାବ ।|
  block
    block |ବ୍ୟାସ ଶୁକଦେବ ଅଙ୍ଗିରା ଆଦି ଯେ କେହି ତ‌ଥ୍ୟ ନ ଜାଣନ୍ତି|
    block |ଭଲ ଭାବରେ ଯେ ବଶ ସେ ହୁଅନ୍ତି ଭକତିରେ ତୋଷୁଥାନ୍ତି ।|
  block
    block |ଅଣାକାର ସେହୁ ବୋଲି ହେ ପଚାର ସେ କଥାକୁ କ‌ହିଦେବା|
    block |ତୋହର ମନରେ ସଂସୟ ଯେ ଅଛି କିଞ୍ଚିତେ ଦୂର କରିବା ।|
  block
    block |ଶୂନ୍ୟଦେହୀ ସେହି ଶୂନ୍ୟ ଆସନରେ ଘଟେଘଟେ ପୁରିଥାଇ|
    block |କାହାର ସଙ୍ଗରେ କାହାର ପାଖରେ କେବେ ସେ ମିଶଇ ନାହିଁ ।|
  block
    block |ମୁନି ଯେ କ‌ହ‌ନ୍ତି ପରମ ପୁରୁଷ ପଦ ଧରି ତ‌ହିଁ ଅଛି|
    block |ଜୀବର ସଙ୍ଗତେ ତାଙ୍କ ଭେଟ ନାହିଁ ଶୁଣ ଆହେ ରାଜବତ୍ସି ।|
  block
    block |ଜୀବ ମାୟାମୋହ ପଡ଼ିଣ ସକଳ ବିଷୟମାନଙ୍କୁ କରେ|
    block |ଭଲ ମନ୍ଦ କଥା ବିଚାର ନ କରି ମରେ ଯମ ଯାତନାରେ ।|
  block
    block |ହିଂସା କ୍ରୋଧ ମୋହ ସକଳ ଆଚରି ଜୀବ କରିଛି ବେଭାର|
    block |ଏଣୁ କରି ତାର ମୃତ୍ୟୁ ଯେ ହୁଅଇ ନୋହିଲେ ଅଟେ ଅମର ।|
  block
    block |ଅଭକ୍ଷ ଭକ୍ଷକ ସକଳ ସାଧଇ ପାପର ତ ଭୟ ନାହିଁ|
    block |ଏଣୁକରି ଜନ ଅଳ୍ପାୟୁ ହୁଅନ୍ତି କହିଲିରେ ଗୋବିନ୍ଦାଇ ।|
  block
    block |ସେ ଜନ ଯେ କର୍ମ କରଇରେ ବାବୁ ସେହି ଫଳକୁ ଲଭଇ|
    block |ଫଳ ଅନୁସାରେ ଜନ୍ତୁପତି ତାକୁ ମର୍ତ୍ତ୍ୟରେ ଜନ୍ମ ଦିଅଇ ।|
  block
    block |ଚୌରାଶି ନରକ ଅଛି ସମୟରେ ଏ କଥାମିଛ ନୁହଇ|
    block |ମର୍ତ୍ତ୍ୟରେ ଜନମି ନର୍କ ଭୋଗ କରେ କୀଟ ରୁପ ସେହିପରି ।|
  block
    block |କୀଟ ରୁପରେ ଯେ ପରମ ପୁରୁଷ ଶୁନ୍ୟ ଆସନରେ ଅଛି|
    block |ତାର ଜୀବ ଗଲେ ଶୂନ୍ୟରେ ଚଳନ୍ତି ତାହାକୁ କେ ଅବା ବାଛି ।|
  block
    block |ଶୁଣିଣ ଗୋବିନ୍ଦ ଚରଣେ ପଡ଼ିଲା ଶୁଣିମା ଆହେ ଗୋସାଇଁ|
    block |ଶୁଣିଛି କର୍ଣ୍ଣରେ ନେତ୍ର ଦେଖି ନାହିଁ ଅବତାର ହୋନ୍ତି ସେହି ।|
  block
    block |କେଉଁ ପରକାରେ କେଉଁଠରେ ହରି କି ରୁପମାନ ଧରିଲେ|
    block |କିମ୍ପାଇ ମର୍ତ୍ତ୍ୟରୁ ଶରୀର ଛାଡ଼ିଣ ପୁଣି ବୈକୁଣ୍ଠକୁ ଗଲେ ।|
  block
    block |ଶୁଣିଣ ଗୋରେଖ ହରଷ ହୋଇଣ ଧନ୍ୟ ତୁ ରାଧା ବୋଇଲେ|
    block |ମହାଗୁଢ଼ ସନ୍ଧି ମୋତେ ପଚାରୁଛୁ ମୁନି ଯାହା ନ ପାରିଲେ ।|
  block
    block |ଯାହା ଯାଣିଥିବି କିଞ୍ଚିତେ କ‌ହିବି ସେ ଭାବ ଜାଣଇ କିଏ|
    block |ଗୁରୁଙ୍କ ମୁଖରୁ ଯାହା ମୁଁ ଶୁଣିଛି ପଦ କେତେ ତୋତେ କ‌ହେ ।|
  block
    block |ପୂର୍ବେ ସତ୍ୟଯୁଗେ ଶଙ୍ଖାଶୁର ନାମେ ଅସୁର ଜନମ ନେଲା|
    block |ବ୍ରହ୍ମାବେଦ ପୋଥି ଚୋରାଇ ନେଇଣ ଜଳ ମଧ୍ୟରେ ରହିଲା ।|
  block
    block |ବିରଞ୍ଛି ଯେ ବେଦ ପୋଥି ନ ପାଇଣ ମନେ ବିକଳ ହୋଇଲେ|
    block |ତ‌ହୁଁ ସେହି ଯାଇ କ୍ଷୀରାର୍ଣ୍ଣବ ତଟେ ବିଷ୍ଣୁକୁ ମନେ ସ୍ମରିଲେ ।|
  block
    block |ଭକ୍ତିଭାବେ ଭୋଳ ହୋଇଣ ସେ ହରି ମତ୍ସ୍ୟ ରୁପକୁ ଧରିଣ|
    block |ଶଙ୍ଖାସୁର ମାରି ବେଦପୋଥି ଆଣି ବ୍ରହ୍ମାଙ୍କୁ ଦେଲେକ ପୁଣ ।|
  block
    block |ବ୍ରହ୍ମାଙ୍କୁ ଆଦେଶ ଦେଇଣ ଶ୍ରୀହରି ବୈକୁଣ୍ଠ ପୁରକୁ ଗଲେ|
    block |ତାହାଙ୍କ ଆଦେଶ ପାଇଣ ବିରଞ୍ଚି ଚଉଦପୁର ରଚିଲେ ।|
  block
    block |ବ୍ରହ୍ମା ମନେ ମନେ ଗୁରୁଙ୍କୁ ସ୍ମରିଲେ ସକଳ ଶୂନ୍ୟ ଦେଖିଲେ|
    block |ବିଷ୍ଣଙ୍କୁ ମନରେ ସ୍ମରଣ କରନ୍ତେ ଆସିଣ ତ‌ହିଁ ମିଳିଲେ ।|
  block
    block |ବୋଲନ୍ତି ଶ୍ରୀହରି ଶୁଣ ହେ ବିରଞ୍ଚି କିମ୍ପା ମନରେ ବିରସ|
    block |କି କାର୍ଯ୍ୟେ ଆମ୍ଭଙ୍କୁ ସୁମରଣା କଲ କ‌ହ ତୁମ୍ଭେ ସତ୍ୟଭାଷ ।|
  block
    block |କ‌ହ‌ନ୍ତି ବିରଞ୍ଚି ଶୁଣ ହେ ଗୋସାଇଁ ସକଳ ପୁରେ ରଚିଲ|
    block |ଦେବତା ଅସୁରମାନ‌ଙ୍କୁ ଯେ ପଶୁପକ୍ଷୀ କୀଟ ଆଦି କଲ ।|
  block
    block |ବୃକ୍ଷଲତା ଆଦି ପର୍ବତ ସ‌ହିତ ଫଳ ପୁଷ୍ପମାନ ତ‌ହିଁ|
    block |ଇନ୍ଦ୍ରକୁ ସ୍ୱର୍ଗର ରାଜା ଯେ କରାନ୍ତି ଭଣ୍ଡାରରେ ଧନ ନାହିଁ ।|
  block
    block |ଶୁଣିଣ ଗୋବିନ୍ଦ ବୋଲନ୍ତି ବଚନ ଶୁଣ ଆହେ ବେଦବର|
    block |ପ୍ରଳୟ ଜଳରେ ସବୁ ନଷ୍ଟ ହେଲା ଅଛି ସମୁଦ୍ର ଭିତର ।|
  block
    block |ସମୁଦ୍ର ମନ୍ଥିଲେ ସକଳ ପାଇବା ଦେବାସୁର ବେଗେ ଚାଲ|
    block |ବ୍ରହ୍ମା ଆଦିକରି ଦେବ ଯେ ଅସୁର ମିଳିଲେ ସମୁଦ୍ରଜଳ ।|
  block
    block |ମେରୁକୁ ଆଣିଣ ସମୁଦ୍ରେ ପକାନ୍ତେ ସେହୁ ଜଳରେ ଭାସଇ|
    block |କୁର୍ମ ରୁପ ଧରି ଆପଣ ଯେ ହରି ମେରୁକୁ ପୃଷ୍ଠେ ଧରଇ ।|
  block
    block |କଶ୍ୟପ ଋଷିଙ୍କଠାରୁ ଜନମିଲେ ହିରଣ୍ୟ ଯେ ହିରଣାକ୍ଷ|
    block |ହିରଣ୍ୟ ପ୍ରତାପେ ପ୍ରୁଥିବୀ ନାଶିଲେ ବିରଞ୍ଚି ମନରେ ଦୁଃଖ।|
  block
    block |ସ୍ମରନ୍ତେ ଶ୍ରୀହରି ବରାହ ରୁପରେ ହିରଣାକ୍ଷକୁ ବଧିଲେ|
    block |ପୃଥିବୀକି ସ୍ଥିର ଭାବରେ ରଖିଣ ବୈକୁଣ୍ଠ ପୁରକୁ ଗଲେ ।|
  block
    block |ହିରଣ୍ୟ ପ୍ରତାପ କ‌ହିଲେ ନ ସରେ କି କ‌ହିବି ତାର ଗୁଣ|
    block |ସ୍ୱର୍ଗ ମର୍ତ୍ତ୍ୟପୁର ପାତାଳ ଭ୍ରମିଣ କଲାକ ଅଥୟ ଜାଣ ।|
  block
    block |ଦେବତା ଆକୁଳେ ବିଷ୍ଣୁଙ୍କୁ ଜଣାନ୍ତେ କଲେ ସେ ଏକ ବିଚାର|
    block |ତାହାରି କୋଳରେ ଏକ ଭକତକୁ କରିଦେଲେ ସେ କୁମର ।|
  block
    block |ତାହାର ନାମ ଯେ ପ୍ରହଲାଦ ଅଟେ ବିଷ୍ଣୁଙ୍କୁ ମନେ ସୁମରି|
    block |କିଛି ଦିନ ଇନ୍ଦ୍ର ପଦେ ବସି ସେହି ଏବେ ଅଛି ବିଷ୍ଣୁ ପୁରୀ ।|
  block
    block |ହିରଣ୍ୟର ପୁତ୍ର ପ୍ରହଲାଦ ଅଟେ ପିତା କଥା ନ ମାନିଲା|
    block |ଅସୁର କ‌ହଇ ଶିବ ନାମ ଜପ ବିଷ୍ଣୁଙ୍କୁ ସେହି ଜପିଲା ।|
  block
    block |ଜାଣିଣ ହିରଣ୍ୟ ପୁଅକୁ ତାହାର ବିଷ ଲଡ଼ୁ ଖୁଆଇଲା|
    block |ହସ୍ତିଦନ୍ତେ ଚିରି ସମୁଦ୍ରରେ ମେଲି ନାନାଦି କଷ୍ଟ ସେ ଦେଲା ।|
  block
    block |ଯେତେଥର ପ୍ରହଲାଦକୁ ବଧଇ ରଖନ୍ତି ତ‌ହିଁ ଶ୍ରୀହରି|
    block |କ୍ରୋଧାନ୍ୱିତ ହୋଇ ଏକ ଦିନ‌କରେ ସ୍ତମ୍ଭୁ ବାହାରିଲେ ହରି ।|
  block
    block |ନୃସିଂହ ରୁପକୁ ଧରିଣ ଶ୍ରୀହରି ହିରଣ୍ୟକୁ ଚିରିଦେଲେ|
    block |ଦେବତାମାନଙ୍କୁ କଷ୍ଟରୁ ତାରିଣ ବୈକୁଣ୍ଠ ପୁରକୁ ଗଲେ ।|
  block
    block |ସେ ସତ୍ୟ ଯୁଗରେ ବଳୀ ବୋଲି କରି ଏକଇ ଅସୁର ଥିଲା|
    block |ଦାନ ଯଜ୍ଞ କର୍ମ କରନ୍ତେ ଅସୁର ଜଗତେ ଯଶ ପୁରିଲା ।|
  block
    block |ସ୍ୱର୍ଗ ପୁରେ ଇନ୍ଦ୍ର ଭାବନା କରଇ ମୋହର ପୁରକୁ ନେବ|
    block |ଏହିକଥା ସେହି ଭାବନା କରିଣ ଗଲାକ ବ୍ରହ୍ମାଙ୍କ ଠାବ ।|
  block
    block |ବ୍ରହ୍ମା ଇନ୍ଦ୍ର ଦୁହେଁ କ୍ଷୀରସିନ୍ଧୁ ତୀରେ ହରିଙ୍କୁ ମନେ ଭାବିଲେ|
    block |ତାହାଙ୍କ ବିକଳ ଜାଣିଣ ଶ୍ରୀହରି କଶ୍ୟପ ଘରେ ଜନ୍ମିଲେ ।|
  block
    block |ବାମନ ଶରୀର ଧରିଣ ମୁରାରି ବଳି ପୁରକୁ ସେ ଯାନ୍ତି|
    block |ତାର ସିଂହଦ୍ୱାରେ ରହିଣ ଗୋସାଇଁ ସାମ ବେଦ ଉଚ୍ଚାରନ୍ତି ।|
  block
    block |ବେଦ‌ଧ୍ୱନି ଶୁଣି ବଳି ଯେ ଆସିଣ ପାଦ ପଦ୍ମକୁ ପୁଜିଲା|
    block |ଭିତର ପୁରକୁ ନେଇଣ ରାଜନ ଆସନ ତାହାଙ୍କୁ ଦେଲା ।|
  block
    block |କେଉଁ କାରଣରେ ଆସିଛ ଗୋସାଇଁ ତାହା ଯେ ମୋତେ କ‌ହିବ|
    block |ଯେ ପଦାର୍ଥ ଚାହଁ ନିଶ୍ଚୟ ମୁଁ ଦେବି ଏ କଥା ଅଟଇ ଧ୍ରୁବ ।|
  block
    block |ବଳିର ବଚନ ଶୁଣିଣ ବାମନ ବୋଲନ୍ତି ଶୁଣ ରାଜନ|
    block |ସତ୍ୟ ତୁହି କର ଟେକି ଦିଅ ନୀର କ‌ହିବା ତ‌ହିଁ କାରଣ ।|
  block
    block |ତ‌ହୁଁ ଶୁକ୍ର ମନ୍ତ୍ରୀ ଥିଲେ ଯେ ତାହାର ବୋଲନ୍ତି ନିଶ୍ଚୟ ହରି|
    block |ବଳିକି ବୋଲନ୍ତି ଦାନ ତୁ ନ ଦିଅ ନଷ୍ଟ ହେବ ତୋର ପୁରୀ ।|
  block
    block |ବଳି ଯେ ବୋଲନ୍ତି ଶ୍ରୀହରି ଯେବେ ସେ ନିଶ୍ଚୟ ସେହୁ ହୋଇବେ|
    block |ମୋହଠାରୁ ଦାନ ଘେନିଲେକ ପୁଣ ବୈକୁଣ୍ଠ ପୁରକୁ ନେବେ ।|
  block
    block |ଗୁରୁଙ୍କ କଥାକୁ ନ ମାନିଣ ବଳି ଜଳ ତିଳ ଟେକିଦେଲେ|
    block |ଶଙ୍ଖରୁ ଜଳ‌ ଯେ ନ ଆସନ୍ତେ ଜାଣି ହରି କୁଶକୁ ମାଇଲେ ।|
  block
    block |ଜଳକୁ ସେ ଶୁକ୍ର ରୋଧ କରିଥିଲେ ସେ ଯୋଗେ ଫୁଟିଲା ଆଖି|
    block |ଜଳ ତିଳ ବିଷ୍ଣୁ କରରେ ଦେଇଣ ବଳି ଯେ ହୋଇଲା ସୁଖୀ ।|
  block
    block |ବାମନ ବୋଲନ୍ତି ଶୁଣ ହେ ରାଜନ ତିନିପାଦେ ଭୁମି ଦେବୁ|
    block |ଧନ ବସ୍ତ୍ର ଆଦି କିଛି ନ ମାଗଇ ତ‌ହିଁରେ ତପ କରିବୁ ।|
  block
    block |ଶୁଣିକରି ବଳି ବୋଲନ୍ତି ବଚନ ଇଚ୍ଛା ତୋର ଯାହା ଥାଇ|
    block |ଧନ ରତ୍ନ ଆଦି ଯାହା ତୁ ମାଗିବୁ ତାହା ଯେ ମୁହିଁ ଦେବଇ ।|
  block
    block |ଜାଣିଣ ଶ୍ରୀହରି ତାହାର ଯେ ମନ ସ୍ୱର୍ଗକୁ ପାଦେକ ଦେଲେ|
    block |ଆଉ ଏକ ପାଦ ମର୍ତ୍ତ୍ୟରେ ରଖିଣ ବଳିକି ତ‌ହୁଁ ବୋଇଲେ ।|
  block
    block |ଆଉ ତୋର ଭୁଇଁ କାହିଁ ଅଛି ବାବୁ ଆମ୍ଭଙ୍କୁ ଦେଖାଇ ଦିଅ|
    block |ଶୁଣିକରି ବଳି ବଚନ କ‌ହଇ କାହିଁ ତୁମ୍ଭ ପାଦ କ‌ହ ।|
  block
    block |ନାଭିରୁ ପାଦେକ ବାହାର ହୁଅନ୍ତେ ବଳି ମସ୍ତକ ପାତିଲେ|
    block |କ୍ରୋଧାନ୍ୱିତ ହୋଇ ତାହାକୁ ଯେ ହରି ପାତାଳକୁ ଚାପିଦେଲେ ।|
  block
    block |ତ୍ରିବିକ୍ରମ ମୁର୍ତ୍ତି ଛାଡ଼ିଣ ଶ୍ରୀହରି ବୈକୁଣ୍ଠ ପୁରେ ଚଳିଲେ|
    block |କିଛି ଦିନପରେ ଆପଣେ ଶ୍ରୀହରି ମୁନି ରୁପକୁ ଧଇଲେ ।|
  block
    block |ପର୍ଶୁରାମ ନାମ ଧରିଣ ସେ ପୁଣି ପୃଥ୍ୱୀକୁ ସାଧନା କଲେ|
    block |ତ୍ରେତା ଯୁଗେ ପୁଣି ଦଶରଥ ପୁରେ ଚତୁର୍ଦ୍ଧା ରୁପ ଧରିଲେ ।|
  block
    block |ଶ୍ରୀରାମ ଲକ୍ଷ୍ମଣ ଭରତ ଶତୃଘ୍ନ ଏହି ନାମକୁ ବ‌ହିଣ|
    block |ପିତା ସତ୍ୟ ପାଳି ଶ୍ରୀରାମ ଲକ୍ଷ୍ମଣ ଜାନ‌କିହିଁ ଗଲେ ବନ ।|
  block
    block |ସୂର୍ପଣଖା ନାସା ଶ୍ରବଣ ଛେଦନ୍ତେ ରାବଣ ସୀତା ହରିଲା|
    block |ପକ୍ଷୀ ଜଟା ମାରି ଲଙ୍କାରେ ଉତୁରି ଅଶୋକ ବନେ ରଖିଲା ।|
  block
    block |ଖୋଜି ଖୋଜି ଯାଇ ସୁଗ୍ରୀବର ସଙ୍ଗେ ରାମ ମଇତ୍ର ହୋଇଲେ|
    block |ବାଳିକି ମାରିଣ ସେତୁବନ୍ଧ ବାନ୍ଧି ପରେ ରାବଣ ମାଇଲେ ।|
  block
    block |ସୀତାଙ୍କୁ ଆଣିଣ ଅଯୋଧ୍ୟାରେ ପୁଣି ରାଜପଦରେ ବସିଲେ|
    block |କିଛି ଦିନ ରହି ବୈକୁଣ୍ଠ ପୁରକୁ ଗମନହିଁ ପୁଣି କଲେ ।|
  block
    block |ଦ୍ୱାପର ଯୁଗରେ କୃଷ୍ଣ ଅବତାରେ ଗୋପରେ ବଢ଼ିଲେ ଯାଇଁ|
    block |ଗୋପିଙ୍କୁ ମୋହିଲେ ଅଷ୍ଟମଲ୍ଲ ମାରି କଂସକୁ ବଧିଲେ ତ‌ହିଁ ।|
  block
    block |ପାଣ୍ଡବଙ୍କୁ ରଖି କୁରୁବଳ ଧ୍ୱଂସି ନିଜ ବଂଶ ନାଶ କଲେ|
    block |ଉଦ୍ଧବରେ ଜ୍ଞାନ କ‌ହିଣ ଶ୍ରୀହରି ବୈକୁଣ୍ଠ ପୁରେ ଚଳିଲେ ।|
  block
    block |ଏ କଳିଯୁଗରେ ବୌଦ୍ଧ ଅବତାରେ ନୀଳଗିରିରେ ଅଛନ୍ତି|
    block |ଜଗନ୍ନାଥ ବଳଭଦ୍ର ନାମ ବ‌ହି ଭକତ ମନ ମୋହ‌ନ୍ତି ।|
  block
    block |ଏ ଯୁଗ ଶେଷରେ କଳିକି ରୁପରେ ବନ୍ମ ହୋଇବେ ଗୋସାଇଁ|
    block |ଦୁଷ୍ଟ ନିବାରିବେ ସନ୍ଥକୁ ପାଳିବେ ଶୁଣ ରାଜା ଗୋବିନ୍ଦାଇ ।|
  block
    block |ଦଶ ଅବତାର ତୋତେ କ‌ହିଲଇଁ ବିଭୁତି ମୋଠାରୁ ନିଅ|
    block |ବିଭୁତି ଘେନିଣ ଏ ମାୟା ସଂସାରୁ ଅଚିରେ ମୁକତ ହୁଅ ।|
  block
    block |ଏତେକଥା କ‌ହି ଗୋରେଖ ଯେ ତ‌ହିଁ ବିଭୁତି କାଢ଼ି ଧଇଲେ|
    block |ଗୋବିନ୍ଦଚନ୍ଦ୍ର ଯେ ତ‌ନ୍ତିପା କପାଳେ ସ୍ୱହସ୍ତ ଦେଇ ବୋଇଲେ ।|
  block
    block |ବଜ୍ରାଙ୍ଗ ଶରୀର ହେଲାହେ ରାଜନ ତନ୍ତିପା ଯେ ତୁମ୍ଭେ ବେନି|
    block |ଯାଅ ହେ ବୋଲିଣ ସେଠାରେ ଗୋରେଖ ହୋଇଲେ ତ‌ହୁଁ ମେଲାଣି ।|
  block
    block |ତନ୍ତିପାଙ୍କର ଯେ ତନ୍ତ ଛିଡ଼ିଥିଲା ବିଭୁତି ଯୋଗେ ଲାଗିଲା|
    block |ସନ୍ତୋଷ ମନରେ ତ‌ହିଁ ଯେ ତନ୍ତିପା ତନ୍ତ କାର୍ଯ୍ୟ ଚଳାଇଲା ।|
  block
    block |ତନ୍ତିପା ବୋଲନ୍ତି ଶୁଣ ହେ ରାଜନ ନାମେ ଆଶ୍ରା କରିଥିବୁ|
    block |ମାୟା ମୋହ ଛାଡ଼ି ଯୋଗ ପଥେ ବସି ହରିଙ୍କୁ ସଦା ଚିନ୍ତିବୁ ।|
  block
    block |ମନ ଇଚ୍ଛା କଲୁ ଅଜ୍ରାମର ହେଲୁ ଯାଅ ଯାଅ ଗୋବିନ୍ଦାଇ|
    block |ଏତେକ କ‌ହିଣ ତ‌ହୁଁ ସେ ତନ୍ତିପା ଗଲେ ଅନ୍ତର୍ଦ୍ଧ୍ୟାନ ହୋଇ ।|
  block
    block |ଗୋବିନ୍ଦଚନ୍ଦ୍ର ଯେ ମତ୍ତ୍ୟ ମଣ୍ଡଲରେ ଏକ ହୋଇଣ ରହିଲେ|
    block |ଶ୍ରୀହରି ନାମକୁ ଭଜନ କରିଲେ ଗଣ୍ଡୁକୀ ନ‌ଦୀର ତୀରେ ।|
  block
    block |ସପତ ବରଷ ଯାଏ ତ‌ହିଁ ପୁଣି ମଉନ ତପ ଆଚରି|
    block |ଦ୍ୱାଦଶ ବରଷ ସମ୍ପୁର୍ଣ୍ଣ ହୁଅନ୍ତେ ଆପଣା ରାଜ୍ୟରେ ମିଳି ।|
  block
    block |ମାତାଙ୍କୁ ଦର୍ଶନ କରିଣ ଗୋବିନ୍ଦ କ‌ହିଲେ ସବୁ ବୁଝାଇ|
    block |ଦେଖି ସପ୍ତଦ୍ୱୀପ ସପ୍ତ ପାରାବାର ଜଳଧି ପୁରକୁ ଯାଇ ।|
  block
    block |ସ୍ୱର୍ଗକୁ ବୁଲିଣ ଆସନ୍ତେ ଗୋ ମାତା ଗୋରେଖଙ୍କୁ ମୁଁ ଭେଟିଲି|
    block |ତନ୍ତିପା ତାଙ୍କର କଳି ଲାଗିଥିଲେ ଶୂନ୍ୟରେ ଥାଇ ଦେଖିଲି ।|
  block
    block |ଶେଷେ ତାଙ୍କ ପାଶେ ସାକ୍ଷାତ ଦିଅନ୍ତେ ବ‌ହୁତ ପ୍ରଶଂସା କଲେ|
    block |ସିଦ୍ଧ ବିଭୁତିଙ୍କୁ ଗୋରେଖ ସ୍ୱହସ୍ତେ ମୋର କପାଳେ ବୋଳିଲେ ।|
  block
    block |ବୋଇଲେ ଗୋରେଖ ଶୁଣରେ ଗୋବିନ୍ଦ ନାତି ଅଟୁ ଯେ ଆମ୍ଭର|
    block |ତୋ ମାତା ମୁକୁତା ଦେଈ ଆମ୍ଭଠାରୁ ଜ୍ଞାନ ପାଇଛି ଅପାର ।|
  block
    block |ତାଙ୍କଠରୁ ତ‌ହିଁ ମେଲାଣ ମାଗିଣ ଗଣ୍ଡୁକୀ ତୀର୍ଥକୁ ଗଲି|
    block |ସପତ ବରଷ ତ‌ହିଁ ଜପକରି ତୁମ୍ଭ ପାଖକୁ ଅଇଲି ।|
  block
    block |ଏବେ ଗୋ ଜନନୀ ସିଦ୍ଧ ହେଲି ଯିବି ମୁଁ ନିଜେ କୈଳାସ ପୁରୀ|
    block |କେତେଦିନ ହେଲା ଗୁରୁ ଦେଖି ନାହିଁ ଦେଖିବି ଈଶ୍ୱର ପୁରୀ ।|
  block
    block |ଏତେ ବୋଲିକରି ଗୋବିନ୍ଦଚନ୍ଦ୍ର ଯେ ମେଲାଣି ହୋଇଣ ଗଲେ|
    block |ତୀର୍ଥ ବ୍ରତମାନ ବାଟରେ କରିଣ ଶିବ ପୁରରେ ମିଳିଲେ ।|
  block
    block |ଗୁରୁଙ୍କ ଚରଣ ତଳରେ ପଡ଼ିଣ ସବୁ ବୁଝାଇ କ‌ହିଲେ|
    block |ଗୁରୁଙ୍କ ପାଖରେ ମିଳିଲେ ଗୋବିନ୍ଦ ତ‌ହୁଁ ସ୍ତୁତି ପୂଜା କଲେ ।|
  block
    block |ହାଡ଼ିପା ବୋଲନ୍ତି ଶୁଣ ଗୋବିନ୍ଦାଇ କିପରି ଅଛି ତୋ ମାତା|
    block |ତାହା ସଙ୍ଗତରେ ଦେଖା ତୋ ହେଲା କି କ‌ହ ତ‌ହିଁର ବାରତା ।|
  block
    block |ଗୋବିନ୍ଦ କ‌ହଇ ଶୁଣ ଆହେ ଗୁରୁ ମାତା ପାଶେ ଯାଇଥିଲି|
    block |ସର୍ବ ସମାଚାର ତାହାକୁ କ‌ହିଣ ତୁମ୍ଭ ପାଶକୁ ଅଇଲି ।|
  block
    block |ମାତା ଯେ ମୋହର ଆନନ୍ଦେ ଅଛନ୍ତି ବଧୂମାନଙ୍କୁ ଯେ ଘେନି|
    block |ରାଜ୍ୟର ଚରଚା ସବୁ ଯେ ବୁଝନ୍ତି କ‌ହିଲି ହେ ମହାମୁନୀ ।|
  block
    block |ଗାଡ଼ିପା କ‌ହ‌ନ୍ତି ଶୁଣ ଗୋବିନ୍ଦାଇ ଏବେ ତୋର କେଉଁ ଇଚ୍ଛା|
    block |କେଉଁଠାକୁ ୟିବୁ କେଉଁଠି ରହିବୁ କ‌ହରେ ମୋହର ବତ୍ସା ।|
  block
    block |ଗୋବିନ୍ଦ କ‌ହଇ ଶୁଣ ମହାଗୁରୁ ଆଉ କାହିଁ ଇଚ୍ଛା ନାହିଁ|
    block |ନିରନ୍ତରେ ଏହି ଶ୍ରୀଚରଣ ସେବି ଦିନ ହରିବି ଗୋସାଇଁ ।|
  block
    block |ଶୁଣି ମହାଗୁରୁ ସନ୍ତୋଷ ହୋଇଣ ବୋଲନ୍ତି ଯେ ଇଚ୍ଛା ତୋର|
    block |ରୁହ ବାପ ତେବେ ଆନନ୍ଦେ ଏଠରେ ଚିନ୍ତି ହୃଦେ ଚକ୍ରଧର ।|
  block
    block |ଆଜ୍ଞାଙ୍କୁ ପାଇଣ ସନ୍ତୋଷେ ରହିଲେ ତ‌ହିଁ ପୁଣି ଗୋବିନ୍ଦାଇ|
    block |ଶୁଣ ଗୋ ପାର୍ବତୀ ଏମନ୍ତ ପ୍ରକାରେ ଅମର ହୋଇଲେ ସେହି ।|
  block
    block |ଏ କଳି ଯୁଗରେ ଗୋବିନ୍ଦ କେମନ୍ତେ ସିଦ୍ଧି ପୁରୁଷ ହୋଇଲା|
    block |କଲେ ସେ ପ୍ରକାରେ ହରିଙ୍କୁ ଭଜନ ନୁହ‌ନ୍ତିଟି ଆନ ଭଲା ।|
  block
    block |ଆହେ ସାଧୁଜନ ଗୋବିନ୍ଦ ଚରିତ ମନରେ ଭାବନା କର|
    block |ଶ୍ରୀହରି ଭଜନ କର ସର୍ବଜନ ହେବ ଭବଧାମ ପାର ।|
  block
    block |ଏ କଳି ଯୁଗରେ ଅନେକ ପ୍ରକାରେ ପାପକୁ କରନ୍ତି ଇଚ୍ଛା|
    block |ହିଂସା ଲୋଭ ମୋହ ମନରେ ବ‌ହିଣ କଳିକି କରନ୍ତି ବାଞ୍ଛା ।|
  block
    block |କେତେ କେତେ ଦୁଷ୍ଟଜନ ଯେ ଅଛନ୍ତି ଗର୍ବ ମନରେ ରଖନ‌୍ତି|
    block |ନ ମିଳିଲେ କିଛ ପରର ଧନ‌କୁ ବେଗରେ ସେହୁ ହରନ୍ତି ।|
  block
    block |ଆହେ ଦୀନବନ୍ଧୁ ଏହି ସଙ୍କଟରୁ ମୋତେ ଉଦ୍ଧାର କରିବ|
    block |ତୁମ୍ଭ ପଦ୍ମ‌ପାଦେ ସେବା ନିରନ୍ତରେ ଏହି ଅଧମକୁ ଦେବ ।|
  block
    block |ଅଭୟ ଚରଣ ଭିନ୍ନ ମୋ ଶରଣ ନ ରୁଚଇ ଆନ କିଛି|
    block |ଦାସ ଦୋଷ କ୍ଷମା ନ କଲେ ମହିମା ଦେଖିବେ କି ରୂପେ ଖ୍ୟାତି ।|
  block
    block |ବାରେ ତୁ ସଦୟ ନ ହୋଇଲେ ଆଉ ବଞ୍ଚିବ କି ଏ ଜୀବନ|
    block |ଯାହା ଇଚ୍ଛା ତୋର ରହିଛି ଚରଣେ କର କରୁଣ ନିଧାନ ।|
  block
    block |ଚଳିଗଲେ କାଳ କରିବ କବଳ ନ ହେବି ଆଉ କାରଣ|
    block |ଗଳେ ବାନ୍ଧି ଫାଶ ରଖିବେ ନର୍କରେ ହରଷରେ ଯମଗଣ ।|
  block
    block |ନିତ୍ୟେ ତୁମ୍ଭ ନାମ ସ୍ମରଣ କରିବି ନ ହେବ କେବେ ପାଶୋର|
    block |ଏହି ଆଜ୍ଞ ମୋତେ ପ୍ରସନ୍ନେ ଦେବଟି ଆହେ ପ୍ରଭୁ ଚକ୍ରଧର ।|
  block
    block |ହାଡ଼ିପା ଗୋରେଖ ତନ୍ତିପା ପଦରେ ମୋହର ଚିତ୍ତ ଯେ ଥାଉ|
    block |ହରିନାମ ଜପି ଜୀବନ ମୋହର ବେଗରେ ବାହାରି ଯାଉ ।|
  block
    block |ଆହେ ସାଧୁଜନେ ମୋହର ଯେ ଦୋଷ କେବେହଁ ତୁ୍ମ୍ଭେ ନ ଧର|
    block |ଅଟଇ ଅଜ୍ଞାନ ନାହିଁ ତିଳେ ଜ୍ଞାନ ମୋର ଦୋଷ କ୍ଷମା କର ।|
  block
    block |ଈଶ୍ୱର କୃପାରୁ ଗିବିନ୍ଦଚନ୍ଦ୍ରର କଥା ମୁହିଁ ଯେ ବଖାଣି|
    block |ଜୀବ ଯିବ ମନେ ମୁହିଁ ଯେ ଭାବୁଛି ପୂର୍ବରୁ ପାତକ ଘେନି ।|
  block
    block |ଏ ପାପରୁ ହରି ମୋତେ କୃପାକର ତୁମ ଚରଣେ କିଙ୍କର|
    block |ତୁମ୍ଭେ ଯେ ପ୍ରସନ୍ନ ନ ହୋଇଲେ ପୁନଃ ବୁଡ଼ିଗଲା ମୋ ସଂସାର ।|
  block
    block |ଶିବ ପାର୍ବତୀଙ୍କ ଚରଣେ ମୋହର ଚିତ୍ତ ନିରନ୍ତରେ ରହୁ|
    block |ଯୋଗୀନ୍ଦ୍ର ଦୈବିଜ୍ଞ ବିପ୍ର ଯେ କ‌ହଇ ମୋତେ ରଖ ମହାବାହୁ ।|
