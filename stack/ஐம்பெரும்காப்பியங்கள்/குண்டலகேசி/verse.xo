block |குண்டலகேசி|
  block
    block |முன் தான் பெருமைக்கண் நின்றான் முடிவு எய்துகாறும்|
    block |நன்றே நினைந்தான் குணமே மொழிந் தான் தனக்கென்று|
    block |ஒன்றானும் உள்ளான் பிறர்க்கே உறுதிக்கு உழந்தான்|
    block |அன்றே இறைவன் அவன் தாள் சரண் நாங்களே|
  block
    block |நோய்க்கு உற்ற மாந்தர் மருந்தின் சுவை நோக்க கில்லார்|
    block |தீக்குற்ற காதல் உடையார் புகைத் தீமை ஓரார்|
    block |போய்க்குற்றம் மூன்றும் அறுத்தான் புகழ்கூறு வேற்கு என்|
    block |வாய்க்கு உற்ற சொல்லின் வழுவும் வழுவல்ல அன்றே|
  block
    block |வாயுவினை நோக்கி உள மாண்டவய நாவாய்|
    block |ஆயுவினை நோக்கி உள வாழ்க்கை அதுவேபோல்|
    block |தீயவினை நோக்கும் இயல் சிந்தனையும் இல்லாத|
    block |தூயவனை நோக்கிஉள துப்புரவும் எல்லாம்|
  block
    block |போற்றல் உடை நீக்குதல் பொடித்துகள் மெய்பூசல்|
    block |கூர்த்த பனி ஆற்றுதல் குளித்து அழலுள் நிற்றல்|
    block |சார்த்தர் இடு பிச்சையர் சடைத் தலையர் ஆதல்|
    block |வார்த்தை இவை செய்தவம் மடிந்து ஒழுகல் என்றான்|
  block
    block |வகை எழில் தோள்கள் என்றும் மணிநிறக் குஞ்சி என்றும்|
    block |புகழ் எழ விகற்பிக் கின்ற பொருளில்கா மத்தை மற்றோர்|
    block |தொகை எழும் காதல் தன்னால் துய்த்து யாம் துடைத்தும் என்பார்|
    block |அகையழல் அழுவம் தன்னை நெய்யினால் அவிக்கல் ஆமோ|
  block
    block |அனல் என நினைப்பிற் பொத்தி அகந் தலைக் கொண்ட காமக்|
    block |கனலினை உவர்ப்பு நீரால் கடையற அவித்தும் என்னார்|
    block |நினைவிலாப் புணர்ச்சி தன்னால் நீக்குதும் என்று நிற்பார்|
    block |புனலினைப் புனலினாலே யாவர்போகாமை வைப்பார்|
  block
    block |போதர உயிர்த்த ஆவி புக உயிர்கின்ற தேனும்|
    block |ஊதியம் என்று கொள்வர் உணர்வினான் மிக்க நீரார்|
    block |ஆதலால் அழிதல் மாலைப் பொருள்களுக்கு அழிதல் வேண்டா|
    block |காதலால் அழுதும் என்பார் கண் நனி களையல் உற்றார்|
  block
    block |அரவினம் அரக்கர் ஆளி அவைகளும் சிறிது தம்மை|
    block |மருவினால் தீய ஆகா வரம்பில் காலத்துள் என்றும்|
    block |பிரிவிலம் ஆகித் தன்சொல் பேணியே ஒழுகும் நங்கட்கு|
    block |ஒருபொழுது இரங்க மாட்டாக் கூற்றின் யார் உய்தும் என்பார்|
  block
    block |பாளையாம் தன்மை செத்தும் பாலனாம் தன்மை செத்தும்|
    block |காளையாம் தன்மை செத்தும் காமுறும் இளமை செத்தும்|
    block |மீளும் இவ் இயல்பும் இன்னே மேல்வரு மூப்பும் ஆகி|
    block |நாளும் நாள் சாகின் றாமால் நமக்கு நாம் அழாதது என்னோ|
  block
    block |கோள்வலைப் பட்டுச் சாவாம் கொலைக்களம் குறித்துச் சென்றே|
    block |மீளினும் மீளக் காண்டும் மீட்சி ஒன்றானும் இல்லா|
    block |நாள் அடி இடுதல் தோன்றும் நம்முயிர் பருகும் கூற்றின்|
    block |வாளின்வாய்த் தலைவைப் பாக்குச் செல்கின்றோம் வாழ்கின்றோமா|
  block
    block |நன்கணம் நாறும் இது என்று இவ் உடம்பு நயக்கின்றது ஆயின்|
    block |ஒன்பது வாயில்கள் தோறும் உள் நின்று அழுக்குச் சொரியத்|
    block |தின்பது ஓர்நாயும் இழுப்பத் திசைதொறும் சீப் பில்கு போழ்தின்|
    block |இன்பநல் நாற்றம் இதன்கண் எவ்வகை யாற்கொள்ள லாமே|
  block
    block |மாறுகொள் மந்தரம் என்றும் மரகதம் வீங்கு எழு என்றும்|
    block |தேறிடத் தோள்கள் திறத்தே திறந்துளிக் காமுற்றது ஆயின்|
    block |பாறொடு நாய்கள் அசிப்பப் பறிப்பறிப் பற்றிய போழ்தின்|
    block |ஏறிய இத் தசைதன் மாட்டு இன்புறல் ஆவது இங்கு என்னோ|
  block
    block |உறுப்புக்கள் தாம் உடன் கூடி ஒன்றாய் இருந்த பெரும்பை|
    block |மறைப்பில் விழைவிற்குச் சார்வாய் மயக்குவ தேல் இவ் வுறுப்புக்|
    block |குறைத்தன போல் அழுகிக் குறைந்து குறைந்து சொரிய|
    block |வெறுப்பிற் கிடந்த பொழுதின் வேண்டப் படுவதும் உண்டோ|
  block
    block |எனதெனச் சிந்தித்தலால் மற்று இவ்வுடம்பு இன்பத்துக்கு ஆமேல்|
    block |தினைப்பெய்த புன்கத்தைப் போலச் சிறியவும் மூத்தவும் ஆகி|
    block |நுனைய புழுக்குலம் தம்மால் நுகரவும் வாழவும் பட்ட|
    block |இனைய உடம்பினைப் பாவி யான் எனது என்னல் ஆமோ|
  block
    block |இறந்த நற்குணம் எய்தற்கு அரியவாய்|
    block |உறைந்த தம்மை எல்லாம் உடன் ஆக்குவான்|
    block |பிறந்த மூர்த்தி ஒத்தான் திங்கள் வெண்குடை|
    block |அறங்கொள் கோல் அண்ணல் மும்மத யானையான்|
  block
    block |சீற்றம் செற்றுப்பொய் நீக்கிச் செங்கோலினால்|
    block |கூற்றம் காய்ந்து கொடுக்க எனும் துணை|
    block |மாற்றமே நவின்றான் தடுமாற்றத்துத்|
    block |தோற்றம் தன்னையும் காமுறத் தோன்றினான்|
  block
    block |மண்ணுளார் தம்மைப் போல்வார் மாட்டாதே அன்று வாய்மை|
    block |நண்ணினார் திறத்தும் குற்றம் குற்றமே நல்ல ஆகா|
    block |விண்ணுளார் புகழ்தற்கு ஒத்த விழுமியோன் நெற்றி போழ்ந்த|
    block |கண்ணுளான் கண்டம் தன் மேல் கறையை யார் கறையன்று என்பார்|
  block
    block |ஆதலும் அழித்தலும்|
    block |மறிப மறியும் மலிர்ப மலிரும்|
    block |பெறுப பெறும் பெற்று இழப்ப இழக்கும்|
    block |அறிவது அறிவார் அழுங்கார் உவவார்|
    block |உறுவது உறும் என்று உரைப்பது நன்று|
  block
    block |வேரிக் கமழ்தார் அரசன் விடுக என்ற போழ்தும்|
    block |தாரித்தல் ஆகா வகையால் கொலை சூழ்ந்த பின்னும்|
    block |பூரித்தல் வாடுதல் என்று இவற்றால் பொழிவு இன்றி நின்றான்|
    block |பாரித்தது எல்லாம் வினையின் பயன் என்ன வல்லான்|
