
block |چھیڑتے ہیں گدگداتے ہیں پھر ارماں آج کل|
  block
    block |چھیڑتے ہیں گدگداتے ہیں پھر ارماں آج کل|
    block |جھوٹے سچے کوئی کر لے عہد و پیماں آج کل|
  block
    block |گھونٹ دے میرا گلا کچھ زور اگر اس کا چلے|
    block |ہاتھ سے میرے ہی تنگ اتنا گریباں آج کل|
  block
    block |چڑھ گئے دیوار زنداں پر کبھی اترے کبھی|
    block |ہم بنے ہیں سایۂ دیوار زنداں آج کل|
  block
    block |روز راتوں کو سنا کرتا ہوں یہ آواز قیس|
    block |پھاڑے کھاتا ہے مجھے خالی بیاباں آج کل|
  block
    block |اے عروس تیغ کچھ تجھ کو حیا بھی چاہئے|
    block |کیوں گلے پڑتی ہے تو ہو ہو کے عریاں آج کل|
  block
    block |سنگ دل کافر کا شاید ٹوٹتے دیکھا ہے کفر|
    block |ٹوٹ کر ملتے ہیں مجھ سے اس کے درباں آج کل|
  block
    block |آ گیا ایسا ہی اب کافر زمانہ کیا کریں|
    block |دابے پھرتے ہیں بغل میں لوگ ایماں آج کل|
  block
    block |رات دن ہے میری تربت پر حسینوں کا ہجوم|
    block |دیکھنے کی چیز ہے گور غریباں آج کل|
  block
    block |دن کو روزہ عید شب کو ہے عجب شغل ریاضؔ|
    block |رات بھر پیتا ہے یہ مرد مسلماں آج کل|