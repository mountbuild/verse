
block |نہ تارے افشاں نہ کہکشاں ہے نمونہ ہنستی ہوئی جبیں کا|
  block
    block |نہ تارے افشاں نہ کہکشاں ہے نمونہ ہنستی ہوئی جبیں کا|
    block |کھلا ہے پرچم گڑا ہے جھنڈا فلک پر اس آہ آتشیں کا|
  block
    block |رہے ہیں گھل مل کے کیسے دونوں یہ ایک ہیں دل کے کیسے دونوں|
    block |چھٹا جو ہم سے کسی کا دامن تو ساتھ ہے اشک و آستیں کا|
  block
    block |جو ایک ہو تو ہم اس کو روئیں ہوئے ہیں دشمن بدن کے روئیں|
    block |ہمیں تو ہر تار آستیں پر گمان ہے مار آستیں کا|
  block
    block |جو رنگ ان کا بدل چلا ہے تو شوق اب ہے نہ ولولہ ہے|
    block |بہت ہی نازک معاملہ ہے وصال معشوق نازنیں کا|
  block
    block |چڑھی ہے کچے گھڑے کی ایسی بندھی ہے یہ دھن ہمیں بھی ساقی|
    block |چکھائیں واعظ کو آج ہم بھی ذرا مزا شہد و انگبیں کا|
  block
    block |تمہارے انکار نے چبھوئے ہمارے دل میں ہزاروں نشتر|
    block |تم ایسے نازک کہ نقش بن کر رہا لبوں پر نشاں نہیں کا|
  block
    block |جو چھینٹیں اڑ کر پڑیں خدایا وہ اور محشر کریں گی برپا|
    block |ہے میری گردن پر اور الٹا یہ خون قاتل کی آستیں کا|
  block
    block |کلی نہ دامن کی مسکرائے نہ آستیں تیری گل کھلائے|
    block |میں صدقے قاتل نہ رنگ لائے یہ خون دامن کا آستیں کا|
  block
    block |ریاضؔ معشوق ماہ پیکر کوئی نہ کوئی ہے جلوہ گستر|
    block |کہ شام آئی ہے جو مرے گھر وہ چاند لائی ہے چودھویں کا|