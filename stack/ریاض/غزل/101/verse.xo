
block |مطلب کی بات شکل سے پہچان جائیے|
  block
    block |مطلب کی بات شکل سے پہچان جائیے|
    block |میں کیوں کہوں زبان سے خود جان جائیے|
  block
    block |آئے وہ نزع میں بھی نہ حسرت نکالنے|
    block |اب زیر خاک لے کے سب ارمان جائیے|
  block
    block |اس بھولی بھولی شکل کے ہو جائیے نثار|
    block |ان بھولی بھولی باتوں کے قربان جائیے|
  block
    block |بانہیں گلے میں ڈالیے بھی اب ہنسی خوشی|
    block |یہ ہے شب وصال کہا مان جائیے|
  block
    block |کیا تھا جو مسکراتے ہوئے کہہ گئے ابھی|
    block |خاک آ کے میرے در کی ذرا چھان جائیے|
  block
    block |مہماں نواز ان سا کوئی دوسرا نہیں|
    block |جی میں ہے ان کے گھر کبھی مہمان جائیے|
  block
    block |ہے قصد آج حضرت دل ان کی بزم کا|
    block |اللہ آپ کا ہے نگہبان جائیے|
  block
    block |جا بیٹھیے تنک کے ذرا مجھ سے پھر الگ|
    block |بے کچھ کہے سنے بھی برا مان جائیے|
  block
    block |بدیمن میرے حق میں ہے صبح شب وصال|
    block |کھولے ہوئے نہ بال پریشان جائیے|
  block
    block |کیا تاب ہے ریاضؔ تمہاری زبان کی|
    block |رنگینئی کلام کے قربان جائیے|