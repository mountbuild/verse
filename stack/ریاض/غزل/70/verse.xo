
block |پردہ کس امر کا ہے اب اس بد نصیب سے|
  block
    block |پردہ کس امر کا ہے اب اس بد نصیب سے|
    block |کہئے تو بات رات کی کہہ دوں رقیب سے|
  block
    block |دیکھے جو دل کے داغ تو بولے رقیب سے|
    block |ملتے ہیں ایسے چاند کے ٹکڑے نصیب سے|
  block
    block |چہلیں ہیں مجھ غریب سے چھیڑیں رقیب سے|
    block |پڑتا ہے کام دیکھیے کس خوش نصیب سے|
  block
    block |اس مرتبہ جنوں میں یہی مشغلہ رہا|
    block |دے دے کے پھول داغ لیے عندلیب سے|
  block
    block |تم ہو کلیم دیکھنے والوں میں دور کے|
    block |لوٹے ہیں ہم نے یار کے جلوے قریب سے|
  block
    block |اچھے ہیں اک جہان سے اس کے مریض عشق|
    block |ان کو دوا سے کام نہ مطلب طبیب سے|
  block
    block |کم بخت کی زبان سے نکلی ہے کوئی بات|
    block |کلیاں ہیں منہ پھلائے ہوئے عندلیب سے|
  block
    block |واعظ تری بہشت کا ہم جانتے ہیں حال|
    block |دلچسپیاں بڑھا نہ بیان عجیب سے|
  block
    block |جو بد مزاج دے نہ تسلی مریض کو|
    block |اچھا ہے اشتداد مرض اس طبیب سے|
  block
    block |کانٹوں کے بدلے پھول چنے کس نے اے جنوں|
    block |سن آئے ہیں چمن میں وہ کچھ عندلیب سے|
  block
    block |کافر ترے سوا جو کسی کی ہو آرزو|
    block |ہم دور ہوں خدا سے خدا کے حبیب سے|
  block
    block |اس ضعف میں یہ حال ہے ملتی نہیں اسے|
    block |چلتی ہے چال نبض ہماری طبیب سے|
  block
    block |اللہ رے خلوص کہ منزل ابھی ہے دور|
    block |غربت کی شام آ کے ملی مجھ غریب سے|
  block
    block |دیتی ہے یہ ضرور جو خود بیٹھتی ہے وہ|
    block |جھکتی ہے شاخ گل بھی ذرا عندلیب سے|
  block
    block |پوشیدہ دل میں ہے کسی پردہ نشیں کا عشق|
    block |درد نہاں کا حال کہوں کیا طبیب سے|
  block
    block |تجھ میں پڑی ہے جان ہماری پڑی بھی رہ|
    block |اے آرزو نہ جا دل‌ حسرت نصیب سے|
  block
    block |لائی کچھ ان کے واسطے کچھ اپنے واسطے|
    block |گلبن سے پھول داغ لیے عندلیب سے|
  block
    block |سر بھی سبوئے‌‌ سر بھی بچا آج بال بال|
    block |زاہد نے بڑھ کے کام لیا تھا جریب سے|
  block
    block |دن دوپہر نہ آج ہو اندھیر تو سہی|
    block |گزریں ذرا وہ حشر میں میرے قریب سے|
  block
    block |بل گیسوؤں سے بڑھ کے جبیں پر پڑے ہوئے|
    block |کوئی یہ جانے آئے ہیں لڑ کر رقیب سے|
  block
    block |دنیا کی کوئی بات نہیں جانتے ریاضؔ|
    block |اک شخص ہیں ریاضؔ بہت ہی غریب سے|