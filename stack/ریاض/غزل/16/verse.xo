
block |نہ راس آئی ہم کو جوانی ہماری|
  block
    block |نہ راس آئی ہم کو جوانی ہماری|
    block |کٹے کیا برس زندگانی ہماری|
  block
    block |عدو کی شب وصل سو بار صدقے|
    block |شب غم ہے کتنی سہانی ہماری|
  block
    block |دغا دے رہے ہیں دم‌ نزع تم کو|
    block |یہ ہے وقت رخصت نشانی ہماری|
  block
    block |کیے میں نے شکوے تو وہ ہنس کے بولے|
    block |عدو پر بھی ہے مہربانی ہماری|
  block
    block |انہیں نے تو دیوانہ ہم کو بنایا|
    block |وہی اب کریں پاسبانی ہماری|
  block
    block |یہ ساقی نے ساغر میں کیا چیز دے دی|
    block |کہ توبہ ہوئی پانی پانی ہماری|
  block
    block |ستاتے ہیں ہم بھی حسینوں کو کیا کیا|
    block |ستاتی ہے ہم کو جوانی ہماری|
  block
    block |لگی تھی جو مے منہ سے بھر توبہ کیوں کی|
    block |ہوئی تلخ کیا زندگانی ہماری|
  block
    block |کیا جھوٹ وعدہ کریں ہم جو تجھ سے|
    block |ترے کام آئے جوانی ہماری|
  block
    block |بہت بے اثر تم اسے جانتے تھے|
    block |زبانوں پر اب ہے کہانی ہماری|
  block
    block |قفس دست صیاد میں ہم قفس میں|
    block |یہ کام آئی ہے خوش بیانی ہماری|
  block
    block |ریاضؔ آپ ہم قدرداں اپنے نکلے|
    block |کسی نے نہ کی قدردانی ہماری|