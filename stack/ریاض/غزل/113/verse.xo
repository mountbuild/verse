
block |خدا کرے رہے جاری پیام یار نثار|
  block
    block |خدا کرے رہے جاری پیام یار نثار|
    block |کہ تیرے بعد یہ ہے تیری یادگار نثار|
  block
    block |کسی کی بھی نہیں سنتے ہیں آج یار نثار|
    block |ہزار کوئی پکارا کرے نثار نثار|
  block
    block |چھلکتے جام ہیں حوریں ہیں باغ جنت ہے|
    block |اڑا رہے ہیں مزے کیا تہہ مزار نثار|
  block
    block |دم اخیر کچھ اس طرح پھیر لیں آنکھیں|
    block |نہ تھے زمانے میں گویا کسی کے یار نثار|
  block
    block |روا روی میں اتارے نہ عکس بھی اترا|
    block |ہوا کے گھوڑے پر آئے تھے کیا سوار نثار|
  block
    block |یہ اس کی شان کریمی نثار کو بخشا|
    block |ہزار بار فدا ہیں ہزار بار نثار|
  block
    block |بچھڑنے والو کبھی تم نہ چھوڑنا دامن|
    block |چلے ہیں لوٹنے فردوس کی بہار نثار|
  block
    block |ابھی یہ پھوٹ کے روئے نہ لوں جو ضبط سے کام|
    block |بھری ہے مجھ سے بہت چشم اشک بار نثار|
  block
    block |ریاضؔ فاتحہ پڑھنے نہ تم گئے اب تک|
    block |تمہارے واسطے ہیں محو انتظار نثار|