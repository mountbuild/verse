
block |یہ کہاں سے ہم گئے ہیں کہاں کہیں کیا تری تگ و تاز میں|
  block
    block |یہ کہاں سے ہم گئے ہیں کہاں کہیں کیا تری تگ و تاز میں|
    block |کہ یہ آسمان و زمیں جہاں نہ نشیب میں نہ فراز میں|
  block
    block |تو درون خانہ برون در تو ہزار پردوں میں جلوہ گر|
    block |ارے او حقیقت پردہ ور تری شوخیاں میں مجاز میں|
  block
    block |وہی آئے عرش سے فرش تک وہی چھائے فرش سے عرش تک|
    block |ملے ایسے ذرے ہزارہا ہمیں خاک راہ مجاز میں|
  block
    block |کہیں تیز ہے کہیں نرم ہے یہی آنچ مطرب خوشنوا|
    block |مرے نالے میں ترے نغمے میں مرے سوز میں ترے ساز میں|
  block
    block |ترے سجدے میں وہ مزا ملا کہ تڑپ کے سینے سے آ رہا|
    block |کوئی داغ ہے کہ ہے دل مرا یہ مری جبین نیاز میں|
  block
    block |یہ اڑائیں گے کبھی رنگ بھی یہ دکھائیں گے کبھی رنگ بھی|
    block |یہی لائیں گے کبھی رنگ بھی جو رنگیں ہیں رنگ مجاز میں|
  block
    block |گھڑی جس کی حشر کا ایک دن شب گور جس کا ہر ایک پل|
    block |وہ مزے ہیں حسرت مرگ میں جو خضر کی عمر دراز میں|
  block
    block |اسے لاگ عشق کی کہتے ہیں اسے آگ عشق کی کہتے ہیں|
    block |نہ جنون ہے یہ جنون میں نہ کوئی یہ راز ہے راز میں|
  block
    block |جنہیں لوگ کہتے ہیں دزد مے وہ خدا پرست ریاضؔ ہیں|
    block |یہ سنا ہے کل کہ جناب ہی پس خم تھے محو نماز میں|