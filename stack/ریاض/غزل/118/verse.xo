
block |اور مے خانہ نشیں چور بنائے نہ گئے|
  block
    block |اور مے خانہ نشیں چور بنائے نہ گئے|
    block |ہم دھرے جاتے ہیں ناحق کہیں آئے نہ گئے|
  block
    block |شوخیاں تیری اٹھائیں گی مجھے بزم سے کیا|
    block |ان سے تو شرم کے پردے بھی اٹھائے نہ گئے|
  block
    block |قید نغمے کی ہوئی قید قفس پر طرہ|
    block |ہم سے صیاد کو نالے بھی سنائے نہ گئے|
  block
    block |پردہ ڈالا تری رحمت نے مرے عصیاں پر|
    block |ان فرشتوں سے مرے عیب چھپائے نہ گئے|
  block
    block |کون سا لطف نہ فردوس میں پایا لیکن|
    block |پھر بھی دنیا کے مرے دل سے بھلائے نہ گئے|
  block
    block |جب چلے سوئے لحد مڑ کے نہ دیکھا گھر کو|
    block |ایسے روٹھے کہ کسی سے بھی منائے نہ گئے|
  block
    block |یہ سمجھ کر کہ گنہ گار ہیں کس مالک کے|
    block |نہ گئے حشر میں ہم آنکھ جھکائے نہ گئے|
  block
    block |غیر کے جلنے سے کچھ آنچ نہ آتی تم پر|
    block |کیوں الگ بیٹھے ہوئے آگ لگائے نہ گئے|
  block
    block |نہ رہا حشر میں نظارہ سے محروم کوئی|
    block |قبر سے ایک ہمیں آج اٹھائے نہ گئے|
  block
    block |کس نے دیکھا ہمیں کوچے میں حسینوں کے ریاضؔ|
    block |مفت بدنام ہوئے ہم کہیں آئے نہ گئے|