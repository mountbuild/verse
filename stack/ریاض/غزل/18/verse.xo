
block |یہ سر بہ مہر بوتلیں ہیں جو شراب کی|
  block
    block |یہ سر بہ مہر بوتلیں ہیں جو شراب کی|
    block |راتیں ہیں ان میں بند ہماری شباب کی|
  block
    block |پوچھو نہ ہم سے عالم غفلت کے خواب کی|
    block |دنیا کچھ اور ہی تھی ہمارے شباب کی|
  block
    block |یہ نشہ آنکھ دیکھ کے اس مست خواب کی|
    block |جیسے ابھی چڑھائی ہو بوتل شراب کی|
  block
    block |سرخی شفق کی شکل مہ و آفتاب کی|
    block |چھلکی ہوئی شراب ہے جام و شراب کی|
  block
    block |کیوں ٹوٹتی ہیں بجلیوں پر آج بجلیاں|
    block |شاید گرہ کھلی ترے بند نقاب کی|
  block
    block |مینا و جام دیکھ کے خوش ہوگا محتسب|
    block |سمجھے گا وہ کھلی ہوئی کلیاں گلاب کی|
  block
    block |تھی سر بہ مہر پھوٹ گئی اپنے زور میں|
    block |توبہ سے پہلے ٹوٹی ہے بوتل شراب کی|
  block
    block |شرما گئیں جو بوسۂ لب باغ میں لیا|
    block |سمٹی ہیں کیا کھلی ہوئی کلیاں گلاب کی|
  block
    block |ہم نے تمام عمر میں کتنی شراب پی|
    block |شاید بتا سکے ہمیں میزاں حساب کی|
  block
    block |چہرے کا رنگ دیکھ لو تم رکھ کے آئنہ|
    block |بوسے سے دوڑ جائے گی سرخی شہاب کی|
  block
    block |محفل میں پی جو پھول تو اس احتیاط سے|
    block |مینائے مے نے بو نہ کبھی دی شراب کی|
  block
    block |اے کثرت گناہ ترے ڈر سے دب گئی|
    block |دیکھا مجھے کہ جھک گئی میزاں حساب کی|
  block
    block |ذرہ ہوا میں بھر کے بنا آدمی کی شکل|
    block |قطرہ ہوا میں بھر کے ہے صورت حباب کی|
  block
    block |چکر ہوا نے اتنے دیئے ہیں کہ گرد باد|
    block |تصویر بن گیا ہے مرے پیچ و تاب کی|
  block
    block |سائے سے اس کی زلف کے بنت عنب کو کیا|
    block |بن کر پری اڑے گی یہ بوتل شراب کی|
  block
    block |یہ کہہ کے کل دکھائے انہیں پارۂ جگر|
    block |بکھری ہوئی یہ پنکھڑیاں ہیں گلاب کی|
  block
    block |ہر شام ساتھ لاتی ہے اک چودھویں کا چاند|
    block |کیا جانیں کیا کریں گی یہ راتیں شباب کی|
  block
    block |کم بخت نے شراب کا ذکر اس قدر کیا|
    block |واعظ کے منہ سے آنے لگی بو شراب کی|
  block
    block |دو گھونٹ پر شراب کے ہے حصر زندگی|
    block |راتیں شباب کی ہیں نہ باتیں شباب کی|
  block
    block |کام آئے گی ریاضؔ کے مشق طواف خم|
    block |کعبے کے گرد ہوں گے جو سوجھی ثواب کی|