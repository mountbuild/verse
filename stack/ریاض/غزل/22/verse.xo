
block |لے اڑے گیسو پریشانی مری|
  block
    block |لے اڑے گیسو پریشانی مری|
    block |آئنے لے بھاگے حیرانی مری|
  block
    block |کہہ اٹھا جوبن کہ بس بس ہو چکی|
    block |نیچی نظروں سے نگہبانی مری|
  block
    block |بام پر کہہ آئے جا کر آہ گرم|
    block |بڑھ کے بجلی سے ہے جولانی مری|
  block
    block |گیسوؤں سے ان کے اچھی غم کی رات|
    block |میں فدا اس پر وہ دیوانی مری|
  block
    block |پیارے پیارے منہ سے پھر کہہ دے ذرا|
    block |ہو مبارک تجھ کو مہمانی مری|
  block
    block |ساتھ میرے دل بھی مٹی ہو چکا|
    block |تیرے صدقے خاک کیوں چھانی مری|
  block
    block |اتنی مدت میں بچھڑ کر دل ملا|
    block |دیر تک صورت نہ پہچانی مری|
  block
    block |تھک گئے وہ رک گیا خنجر ریاضؔ|
    block |اب بڑی مشکل ہے آسانی مری|