
block |رنگ پر کل تھا ابھی لالۂ گلشن کیسا|
  block
    block |رنگ پر کل تھا ابھی لالۂ گلشن کیسا|
    block |بے چراغ آج ہے ہر ایک نشیمن کیسا|
  block
    block |دل پر داغ جو ہوتا ہے لحد میں بیتاب|
    block |جھلملاتا ہے چراغ سر مدفن کیسا|
  block
    block |میں کہیں کا نہ رہا باد خزاں کے چلتے|
    block |اڑ گیا میرے مقدر سے نشیمن کیسا|
  block
    block |اب خدا جانے بہار آتی ہے اس میں کہ نہیں|
    block |میرے دم سے کبھی آباد تھا گلشن کیسا|
  block
    block |چھپ کے راتوں کو کہیں آپ نہ آئے نہ گئے|
    block |بے سبب نام ہوا آپ کا روشن کیسا|
  block
    block |مال ہاتھوں نے لیا ہونٹھوں نے افشاں چن لی|
    block |آ کے قابو میں لٹا آپ کا جوبن کیسا|
  block
    block |ہم نے دیکھے ہیں مقامات تجلی ان کے|
    block |طور کہتے ہیں کسے وادیٔ ایمن کیسا|
  block
    block |ہے ابھی میرے بڑھاپے میں جوانی کیسی|
    block |ہے ابھی ان کی جوانی میں لڑکپن کیسا|
  block
    block |ذبح کے وقت بہت صاف رہا تھا یہ تو|
    block |دے اٹھا خون دم حشر یہ دامن کیسا|
    block |تو دھری جائے گی اس گھر سے جو نکلی کوئی بات|
    block |نگہ شوق یہ دیوار میں روزن کیسا|
  block
    block |میری سج دھج تو کوئی عشق بتاں میں دیکھے|
    block |ساتھ قشقہ کے ہے زنار برہمن کیسا|
  block
    block |آئے ہیں داغ نیا دینے وہ مجھ کو پس مرگ|
    block |آج پھیلا ہے اجالا سر مدفن کیسا|
  block
    block |مسی مالیدہ لب یار کی سن کر تعریف|
    block |منہ پھلائے ہوئے ہے غنچۂ سوسن کیسا|
  block
    block |باغباں کام ہمیں کیا ہے وہ اجڑے کہ رہے|
    block |جب ہمیں باغ سے نکلے تو نشیمن کیسا|
  block
    block |پارسا بن کے ریاضؔ آئے ہیں میخانے میں|
    block |آپ بیٹھے ہیں بچائے ہوئے دامن کیسا|