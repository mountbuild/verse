
block |کھٹکتے ہیں نگاہ باغباں میں|
  block
    block |کھٹکتے ہیں نگاہ باغباں میں|
    block |جو ہیں دو چار تنکے آشیاں میں|
  block
    block |ہر اک سختی میں عالم نزع کا تھا|
    block |ہماری عمر گزری امتحاں میں|
  block
    block |چھڑا لے سجدہ کرنے میں نہ کوئی|
    block |لگے ہیں لال سنگ آستاں میں|
  block
    block |شرارے ہیں مرے نالوں کے قائم|
    block |کہ تارے جڑ دیے ہیں آسماں میں|
  block
    block |قریب اب فصل گل شاید ہے صیاد|
    block |مزا آنے لگا میری فغاں میں|
  block
    block |ترس آتا نہیں مجھ پر کسی کو|
    block |میں فریاد جرس ہوں کارواں میں|
  block
    block |اثر مے کا ہے یا توبہ کا ناصح|
    block |کہ تلخی سی ہے کچھ اب تک زباں میں|
  block
    block |تڑپنے والوں میں بھی تفرقہ ہے|
    block |قفس میں ہم ہیں بجلی آشیاں میں|
  block
    block |کسی سے چھوٹ کر عالم ہے کچھ اور|
    block |پڑا ہے تفرقہ سا جسم و جاں میں|
  block
    block |ریاضؔ استاد نے رتبہ یہ بخشا|
    block |ہماری دھوم ہے ہندوستاں میں|