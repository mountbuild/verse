
block |پی لی ہم نے شراب پی لی|
  block
    block |پی لی ہم نے شراب پی لی|
    block |تھی آگ مثال آب پی لی|
  block
    block |اچھی پی لی خراب پی لی|
    block |جیسی پائی شراب پی لی|
  block
    block |عادت سی ہے نشہ نہ اب کیف|
    block |پانی نہ پیا شراب پی لی|
  block
    block |چھوڑے کئی دن گزر گئے تھے|
    block |آئی شب ماہتاب پی لی|
  block
    block |منہ چوم لے کوئی اس ادا پہ|
    block |سرکا کے ذرا نقاب پی لی|
  block
    block |منظور تھی شستگی زباں کی|
    block |تھوڑی سی شراب ناب پی لی|
  block
    block |داڑھی کی نہیں ریاضؔ اب شرم|
    block |جب پا گئے بے حساب پی لی|