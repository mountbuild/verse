
block |رہے ہم آشیاں میں بھی تو برق آشیاں ہو کر|
  block
    block |رہے ہم آشیاں میں بھی تو برق آشیاں ہو کر|
    block |لگا دی آگ اپنے گھر میں سرگرم‌ فغاں ہو کر|
  block
    block |نہ اپنے غم زدوں کو خوش کرو اب مہرباں ہو کر|
    block |بتو تم خوش رہو ہم کیا کریں گے شادماں ہو کر|
  block
    block |کھلے غنچے نہ بو پھوٹی نہ شاخ گل پھلی پھولی|
    block |قفس میں جب سے ہم آئے بہار آئی خزاں ہو کر|
  block
    block |چلے ہو گل بداماں کچھ تو کہتے جاؤ ان سے بھی|
    block |کہ تم سے کہہ رہے ہیں کچھ عنادل ہم زباں ہو کر|
  block
    block |جواں ہونے نہ پائے تھے کہ دل آیا حسینوں پر|
    block |اجل یہ کہتی آئی کیا کرو گے تم جواں ہو کر|
  block
    block |ہوئے پست ایسے ان کی خاک بھی اڑتے نہیں دیکھی|
    block |رہے رہنے کو کتنے اس زمیں پر آسماں ہو کر|
  block
    block |جو کھل کر وار موسیٰ پر تو ہم پر چوٹ پردے میں|
    block |وہی جلوہ عیاں ہو کر وہی جلوہ نہاں ہو کر|
  block
    block |قیامت ان کی چھیڑیں ہیں مرے بیتاب کرنے کو|
    block |جو ناوک آئے چٹکی سے تو ان کی چٹکیاں ہو کر|
  block
    block |ملایا خاک ہو کر حسرتوں کو اپنی مٹی میں|
    block |چھپایا کارواں کو ہم نے گرد کارواں ہو کر|
  block
    block |کبھی تقریر ساقی میں جو لغزش اس نے پائی ہے|
    block |تو موج مے نے ہم سے گفتگو کی ہے زباں ہو کر|
  block
    block |یہ رنگیں نعرۂ مستانہ کس کے ہیں ارے زاہد|
    block |صدا ناقوس کی دے دی کہیں گونجی اذاں ہو کر|
  block
    block |ترے کوچے میں پیسا ہے اسی نے ہم غریبوں کو|
    block |گرا ہے سایۂ دیوار ہم پر آسماں ہو کر|
  block
    block |کسی محرم سنبھالے گی نہ دہرائے ہوئے آنچل|
    block |رہیں گے وہ نہ قابو میں کسی کے بھی جواں ہو کر|
  block
    block |دکن میں کیا وزیر فوج نے مہماں نوازی کی|
    block |جناب شادؔ کے در سے پھرے ہم شادماں ہو کر|
  block
    block |ریاضؔ اس وضع سے پہنچے کہ بولے میکدے والے|
    block |بزرگ خضر صورت آئے جنت میں جواں ہو کر|