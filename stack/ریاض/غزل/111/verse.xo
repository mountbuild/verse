
block |میرے لب پر کبھی تو بن کے دعا بھی آئی|
  block
    block |میرے لب پر کبھی تو بن کے دعا بھی آئی|
    block |تجھے اے آہ مری بات بنا بھی آئی|
  block
    block |ان سے کچھ یہ شفق شام لگا بھی آئی|
    block |کہ شب وعدہ جو آئی تو حنا بھی آئی|
  block
    block |اتنے دن آئے ہوئے مجھ کو قفس میں گزرے|
    block |جھانکنے کو کبھی گلشن سے ہوا بھی آئی|
  block
    block |تو ہمیشہ رہی قاتل کے کمر میں اے تیغ|
    block |تیرے صدقے تجھے قاتل کی ادا بھی آئی|
  block
    block |درد فرقت کی اذیت کا نہ پوچھو کچھ حال|
    block |آج گھبرا کے کئی بار قضا بھی آئی|
  block
    block |بھولتا ہی نہیں کہنا یہ کسی کافر کا|
    block |تجھے بھولے سے کبھی یاد خدا بھی آئی|
  block
    block |اٹھ رہی تھیں اسی دن کے لئے نیچی نظریں|
    block |چٹکیاں قبر میں لینے کو حیا بھی آئی|
  block
    block |حشر کے دن بھی رہی بات وہی آنکھ وہی|
    block |جھوٹے وعدوں سے تجھے شرم ذرا بھی آئی|
  block
    block |شمع کے واسطے تھی جنبش دامن کافی|
    block |ان کے دامن سے لگی باد صبا بھی آئی|
  block
    block |آ گیا شکر زباں پر جو کیا خم خالی|
    block |پیٹ اپنا جو بھرا یاد خدا بھی آئی|
  block
    block |آئے میخانے میں جب مسجد جامع سے ریاضؔ|
    block |ساتھ ہی آپ کے قبلے سے گھٹا بھی آئی|