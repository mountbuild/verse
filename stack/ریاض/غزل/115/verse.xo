
block |چھوڑتی ہی نہیں مجھ کو شب فرقت میری|
  block
    block |چھوڑتی ہی نہیں مجھ کو شب فرقت میری|
    block |اے میں قربان اسے اتنی محبت میری|
  block
    block |کیوں کر اوپر اٹھیں آنکھیں مری اے حسرت دید|
    block |سر اٹھانے نہیں دیتی ہے ندامت میری|
  block
    block |پھوٹ کر رونے سے اشکوں کا مرا ہے پانی|
    block |بے بہار آئے کھلی جاتی ہے تربت میری|
  block
    block |وصل کی شب وہ ڈراتے ہیں یہ کہہ کہہ کے مجھے|
    block |تم ستاؤ تمہیں کوسے گی نزاکت میری|
  block
    block |جلوۂ یار نے بے ہوش کیا ہے مجھ کو|
    block |کچھ الگ نشۂ مے سے رہی غفلت میری|
  block
    block |آنکھ تاروں نے چرائی یہ نئی بات ہے آج|
    block |دیکھیے کٹتی ہے کیوں کر شب غربت میری|
  block
    block |رہن مے ہونے سے بچ جائے تو عزت رہ جائے|
    block |مول لے لے کوئی دستار فضیلت میری|
  block
    block |رہیں تا حشر یوں ہی مہندی لگے پاؤں کے نقش|
    block |چار پھولوں کی نہ محتاج ہو تربت میری|
  block
    block |تارے مجھ کو نظر آئیں نہ کہیں حشر کے دن|
    block |ڈر سے بڑھ جائے نہ حد سے شب فرقت میری|
  block
    block |چھیڑ کر مجمع زہاد کو ڈرتا ہوں ریاضؔ|
    block |کہنہ مسجد کی عوض ہو نہ مرمت میری|