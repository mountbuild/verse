
block |بہت ہی پردے میں اظہار آرزو کرتے|
  block
    block |بہت ہی پردے میں اظہار آرزو کرتے|
    block |نگاہیں کہتی ہیں ہم ان سے گفتگو کرتے|
  block
    block |شراب ناب سے ساقی جو ہم وضو کرتے|
    block |حرم کے لوگ طواف خم و سبو کرتے|
  block
    block |وہ مل کے دست حنائی سے دل لہو کرتے|
    block |ہم آرزو تو حسیں خون آرزو کرتے|
  block
    block |دروغ بافی دشمن کا حال کیا کھلتا|
    block |جو پردہ چاک بھی ہوتا تو وہ رفو کرتے|
  block
    block |اتار لاتے انہیں بام طور سے دل میں|
    block |ہم اختیار وہ انداز گفتگو کرتے|
  block
    block |ڈرے وہ کیوں مرے پھولوں میں آتی مل کے حنا|
    block |یہ پھول خاک تمنائے رنگ و بو کرتے|
  block
    block |کلیم کو نہ غش آتا نہ طور ہی جلتا|
    block |دبی زبان سے اظہار آرزو کرتے|
  block
    block |جو ظرف آب ہمیں میکدے میں مل جاتا|
    block |نماز کعبے میں پڑھتے یہاں وضو کرتے|
  block
    block |مہ صیام میں موقع جو شب کو مل جاتا|
    block |تو ایک سانس میں خالی خم و سبو کرتے|
  block
    block |شراب پیتے ہی سجدے میں ان کو گرنا تھا|
    block |یہ شغل بیٹھ کے مے نوش قبلہ رو کرتے|
  block
    block |ہر ایک قطرے سے بہتی ریاض جوئے شراب|
    block |جو پی کے ہم سر زمزم کبھی وضو کرتے|