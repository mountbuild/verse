
block |کل قیامت ہے قیامت کے سوا کیا ہوگا|
  block
    block |کل قیامت ہے قیامت کے سوا کیا ہوگا|
    block |اے میں قربان وفا وعدۂ فردا ہوگا|
  block
    block |حشر کے روز بھی کیا خون تمنا ہوگا|
    block |سامنے آئیں گے یا آج بھی پردا ہوگا|
  block
    block |ہم نہیں جانتے ہیں حشر میں کیا کیا ہوگا|
    block |یہ خوشی ہے کہ وفا وعدۂ فردا ہوگا|
  block
    block |تو بتا دے ہمیں صدقے ترے اے شان کرم|
    block |ہم گنہ گار ہیں کیا حشر ہمارا ہوگا|
  block
    block |لاکھ پردوں میں کوئی اے نگہ شوق رہے|
    block |دیکھ لے گا جو کوئی دیکھنے والا ہوگا|
  block
    block |ایسی لے دے ہوئی آ کر کہ الٰہی توبہ|
    block |ہم سمجھتے تھے کہ محشر میں تماشا ہوگا|
  block
    block |سعی ہر گام میں کی ہے یہ سمجھ کر ہم نے|
    block |وہی ہوگا جو مشیت کا تقاضا ہوگا|
  block
    block |پی کے آیا عرق شرم جبیں پر جو کبھی|
    block |چہرے پر بادہ کشو نور برستا ہوگا|
  block
    block |رہنے دے گا نہ دم ذبح کوئی حلق کو خشک|
    block |میکدے میں ہمیں اتنا تو سہارا ہوگا|
  block
    block |مجھے کیا ڈر ہے کہ ہوں گے مرے سرکار شفیع|
    block |مجھے کیا ڈر ہے کہ تو بخشنے والا ہوگا|
  block
    block |شرم عصیاں سے نہیں اٹھتی ہیں پلکیں اپنی|
    block |ہم گنہ گار سے کیا حشر میں پردا ہوگا|
  block
    block |کعبہ سنتے ہیں کہ گھر ہے بڑے داتا کا ریاضؔ|
    block |زندگی ہے تو فقیروں کا بھی پھیرا ہوگا|