
block |پیمانے میں وہ زہر نہیں گھول رہے تھے|
  block
    block |پیمانے میں وہ زہر نہیں گھول رہے تھے|
    block |میرے لئے میخانے کا در کھول رہے تھے|
  block
    block |میں دیر میں چپ دور سے منہ دیکھ رہا تھا|
    block |کس طرح برے بول یہ بت بول رہے تھے|
  block
    block |کرتے تھے وہ بیٹھے ہوئے ناخن سے جدا گوشت|
    block |کہنے کو مرے دل کی گرہ کھول رہے تھے|
  block
    block |صیاد نے کب ناوک بیداد لگایا|
    block |ہم اڑنے کو جب شاخ سے پر تول رہے تھے|
  block
    block |اے آنکھ در اشک وہی نزع میں کام آئے|
    block |بن کر ترے دامن میں جو انمول رہے تھے|
  block
    block |ہم بیٹھے تھے کس طرح تہہ شاخ فسردہ|
    block |گل ہنستے تھے مرغان چمن بول رہے تھے|
  block
    block |شوخی سے قیامت کو وہ پاسنگ بنا کر|
    block |ہم کتنے ہیں باتوں میں ہمیں تول رہے تھے|
  block
    block |تھے صبح کو وہ ساغر جم دست گدا میں|
    block |آلودہ مے شب کو جو کشکول رہے تھے|
  block
    block |کچھ چپ سے ہیں اب حشر میں آنے سے کسی کے|
    block |بڑھ بڑھ کے ریاضؔ آج بہت بول رہے تھے|