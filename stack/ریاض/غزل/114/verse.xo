
block |تھکا لے اور دور آسماں تک|
  block
    block |تھکا لے اور دور آسماں تک|
    block |پھر آخر گردش قسمت کہاں تک|
  block
    block |بڑی اس دل کی بیتابی یہاں تک|
    block |ہمیں ہمیں ہم ہیں زمیں سے آسماں تک|
  block
    block |دم وعدہ انہیں ہے بار ہاں تک|
    block |زباں تھک جائے جو اے بے زباں تک|
  block
    block |مجھے پینا پڑے آخر وہ آنسو|
    block |جو بھر جاتے زمیں سے آسماں تک|
  block
    block |کوئی سو بار اڑے سو بار بیٹھے|
    block |قفس سے یوں ہم آئے آشیاں تک|
  block
    block |گلا بھی تھا کسی کا راز کوئی|
    block |کہ آ کر رہ گیا میری زباں تک|
  block
    block |سلامت ہیں اگر میرے پر و بال|
    block |قفس جائے گا اڑ کر آشیاں تک|
  block
    block |مری بیداریاں بیکار کیوں جائیں|
    block |انہیں پہنچا دو چشم پاسباں تک|
  block
    block |کچھ اس نے اس طرح کاٹی مری بات|
    block |کہ ٹکڑے ہو گئی میری زباں تک|
  block
    block |جنوں سے ہم نہ کوتاہی کریں گے|
    block |ہمارا ہاتھ پہنچے گا جہاں تک|
  block
    block |خدایا میرے سجدے دور ہی سے|
    block |پہنچ جائیں کسی کے آستاں تک|
  block
    block |سہارا کچھ تو درماندوں کو ہوتا|
    block |پہنچ جاتے جو گرد کارواں تک|
  block
    block |مری فریاد سن کر چپ رہیں گے|
    block |اسے پہنچائیں گے وہ آسماں تک|
  block
    block |مجھی پر چھوڑ دو میری مئے تلخ|
    block |مزا اس کا ہے کچھ میری زباں تک|
  block
    block |کلیسا و حرم دونوں ہیں آباد|
    block |مرے ناقوس تک میری اذاں تک|
  block
    block |کچھ ایسا ربط ہے صیاد کے ساتھ|
    block |ہمیں ہم ہیں قفس سے آشیاں تک|
  block
    block |ہمیں ٹھکراتے جائیں جو وہاں جائیں|
    block |پہنچ جائیں یوں ہی ہم آستاں تک|
  block
    block |معاصی کے سوا دو دو فرشتے|
    block |انہیں لادے پھروں یا رب کہاں تک|
  block
    block |پہنچ جاؤں جو یا رب میکدے میں|
    block |مرا پانی بھرے پیر مغاں تک|
  block
    block |وہ خوگر نالہ دشمن کا ہو جائے|
    block |نہ سنتا ہو جو حرف داستاں تک|
  block
    block |ریاضؔ آنے میں ہے ان کے ابھی دیر|
    block |چلو ہو آئیں مرگ ناگہاں تک|