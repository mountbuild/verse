
block |اس عشق جنوں خیز میں کیا کیا نہیں ہوتا|
  block
    block |اس عشق جنوں خیز میں کیا کیا نہیں ہوتا|
    block |دیوانہ ہے جو قیس سے لیلیٰ نہیں ہوتا|
  block
    block |کچھ حشر لحد پر ابھی برپا نہیں ہوتا|
    block |آئے ہو تو ٹھہرو کوئی زندہ نہیں ہوتا|
  block
    block |کیوں کر یہ کہوں حسن کا نشہ نہیں ہوتا|
    block |ہوتا تو بہت ہے مگر اتنا نہیں ہوتا|
  block
    block |کچھ کہئے تو شرما کے جھکا لیتے ہیں گردن|
    block |بھولے سے بھی اب وعدۂ فردا نہیں ہوتا|
  block
    block |ملتے ہیں وہ دل سرخ ہوئی جاتی ہے چٹکی|
    block |نازک ہیں بہت خون تمنا نہیں ہوتا|
  block
    block |دیتی ہے مزا مے کا ہمیں تلخئ‌ توبہ|
    block |جب ہاتھ میں پیمانۂ صہبا نہیں ہوتا|
  block
    block |وہ حشر کے دن کشتے کو ٹھکرا چکے سو بار|
    block |کچھ جان سی پڑ جاتی ہے زندہ نہیں ہوتا|
  block
    block |بولی یہ تمنا جو رکے وہ در دل پر|
    block |گھر آپ کا ہے آپ سے پردا نہیں ہوتا|
  block
    block |تیروں کو جگہ دیتے ہیں جو سینے میں اپنے|
    block |ان لوگوں کے اے جان کلیجہ نہیں ہوتا|
  block
    block |صحرا سے قدم گھر کی طرف خاک اٹھاؤں|
    block |کانٹے سے جدا پاؤں کا چھالا نہیں ہوتا|
  block
    block |بیٹھے نظر آتے ہیں وہی تیری گلی میں|
    block |جن کا کہیں دنیا میں ٹھکانا نہیں ہوتا|
  block
    block |فرقت میں ہے کیوں نزع کی تکلیف گوارا|
    block |مر جائیں ریاضؔ آپ سے اتنا نہیں ہوتا|