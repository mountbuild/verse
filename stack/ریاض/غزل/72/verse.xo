
block |کہنے بھی کچھ نہ پائے تھے آہ رسا سے ہم|
  block
    block |کہنے بھی کچھ نہ پائے تھے آہ رسا سے ہم|
    block |سننا پڑا کہ آج لڑیں گے ہوا سے ہم|
  block
    block |ضد آپ کو اثر سے اثر کو دعا سے لاگ|
    block |فرمائیے تو ہاتھ اٹھا لیں دعا سے ہم|
  block
    block |پیسیں کسے یہ کہتے ہیں فتنے دم خرام|
    block |اتنی بڑے حضور قیامت ذرا سے ہم|
  block
    block |محشر میں پائی جام بکف حور زاہدو|
    block |اچھے رہے یہاں بھی تمہاری دعا سے ہم|
  block
    block |سوتے میں کام آئی نہ کچھ چشم نیم باز|
    block |کھل کھیلے آج یار کے بند قبا سے ہم|
  block
    block |ہم جانتے ہیں خوب اداؤں کی شوخیاں|
    block |ہم ہیں ادا شناس ڈریں کیا قضا سے ہم|
  block
    block |اٹھ جائے بار شرم تو سو فتنے ہم اٹھائیں|
    block |کہتی ہے وہ نگاہ دبے ہیں حیا سے ہم|
  block
    block |حوروں کے بدلے ہوں بت کافر ہمیں نصیب|
    block |تم کو اگر ستائیں تو پائیں خدا سے ہم|
  block
    block |کرتے نہ ہم وفا تو نہ بڑھتے جفا و جور|
    block |شرمندہ وہ جفا سے تو اپنی دعا سے ہم|
  block
    block |ممکن ہے جا کے عرصۂ محشر میں سر اٹھائیں|
    block |تیری گلی میں دب کے رہے نقش پا سے ہم|
  block
    block |ان کے لئے مزے کی سزا ہے یہی ریاضؔ|
    block |محشر میں مانگ لیں گے بتوں کو خدا سے ہم|