
block |تھی ظرف وضو میں کوئی شے پی گئے کیا آپ|
  block
    block |تھی ظرف وضو میں کوئی شے پی گئے کیا آپ|
    block |اے شیخ یہاں کون ہے میں چور ہوں یا آپ|
  block
    block |دیوانوں کے سر ہو گئی کیا زلف دوتا آپ|
    block |وہ جا کے گلے اپنے لگا لائے بلا آپ|
  block
    block |ہنس ہنس کے مجھے آپ عبث کوس رہے ہیں|
    block |رو رو کے مرے واسطے مانگیں گے دعا آپ|
  block
    block |اڑتے بھی اگر ہم تو قفس لے کے نہ اڑتے|
    block |صیاد قفس سوئے چمن اڑ کے چلا آپ|
  block
    block |جو اٹھ نہیں سکتے تھے گئے اٹھ کے لحد میں|
    block |بیٹھے رہیں اب گھر میں لئے عذر حنا آپ|
  block
    block |جاتے نہیں ہم مست کبھی اٹھ کے حرم سے|
    block |آتی ہے یہاں اڑ کے مئے ہوش ربا آپ|
  block
    block |کیوں پھر گئیں کمبخت کی آنکھیں دم آخر|
    block |رکھتے تھے بہت غیر سے امید وفا آپ|
  block
    block |آواز مری بیٹھی ہے اے حضرت زاہد|
    block |کیوں بہر اذاں آج دباتے ہیں گلا آپ|
  block
    block |ہلکا سا غلاف ایک تھا صیاد قفس پر|
    block |تھی اور نہ کچھ روک رکی مجھ سے صبا آپ|
    block |ہم دل میں اتاریں گے یہ کہتی ہیں نگاہیں|
    block |آ جائیں کسی طرح لب بام ذرا آپ|
  block
    block |قابو کا تمہارے بھی نہیں جوش جوانی|
    block |بے چھیڑے ہوئے ٹوٹتے ہیں بند قبا آپ|
  block
    block |محتاط ریاضؔ آپ جوانی میں بہت ہیں|
    block |پیری میں بھی لوٹیں گے جوانی کا مزا آپ|