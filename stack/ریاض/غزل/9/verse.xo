
block |یہ بلا میرے سر چڑھی ہی نہیں|
  block
    block |یہ بلا میرے سر چڑھی ہی نہیں|
    block |میں نے کچے گھڑے کی پی ہی نہیں|
  block
    block |آگ ایسی کبھی لگی ہی نہیں|
    block |کہ لگی دل کی پھر بجھی ہی نہیں|
  block
    block |پی بھی یوں جیسے میں نے پی ہی نہیں|
    block |منہ سے میرے کبھی لگی ہی نہیں|
  block
    block |دل نہ جب تک ہوا شریک حنا|
    block |مہندی ان کی کبھی پسی ہی نہیں|
  block
    block |شکن زلف حلقۂ گیسو|
    block |بیڑیاں بھی ہیں ہتھکڑی ہی نہیں|
  block
    block |کون لیتا بلائیں پیکاں کی|
    block |آرزو کوئی دل میں تھی ہی نہیں|
  block
    block |کس قدر ہوں بنا ہوا میں بھی|
    block |جیسے میں نے شراب پی ہی نہیں|
  block
    block |دل میں کیا آئے کیا چلے دل سے|
    block |تم نے چٹکی تو کوئی لی ہی نہیں|
  block
    block |صبح کا جھٹپٹا تھا شام نہ تھی|
    block |وصل کی رات رات تھی ہی نہیں|
  block
    block |کیوں سنے شیخ قلقل مینا|
    block |اس نے ایسی کبھی سنی ہی نہیں|
  block
    block |آئے آنے کو فصل گل سو بار|
    block |میرے دل کی کلی کھلی ہی نہیں|
  block
    block |ہائے سبزے میں وہ سیہ بوتل|
    block |کبھی ایسی گھٹا اٹھی ہی نہیں|
  block
    block |لاگ بھی دل سے ہے لگاؤ کے ساتھ|
    block |دشمنی بھی ہے دوستی ہی نہیں|
  block
    block |منہ لگانا مرا اک آفت تھا|
    block |خم میں وہ چیز جیسے تھی ہی نہیں|
  block
    block |بزم آرائے حشر کے صدقے|
    block |محفل ایسی کبھی جمی ہی نہیں|
  block
    block |کچھ مزے میں ہم آ گئے ایسے|
    block |توبہ پینے سے ہم نے کی ہی نہیں|
  block
    block |کوئی نا خوش ریاضؔ سے کیوں ہو|
    block |اس روش کا وہ آدمی ہی نہیں|