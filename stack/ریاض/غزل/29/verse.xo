
block |آئینہ دیکھتے ہی وہ دیوانہ ہو گیا|
  block
    block |آئینہ دیکھتے ہی وہ دیوانہ ہو گیا|
    block |دیکھا کسے کہ شمع سے پروانہ ہو گیا|
  block
    block |گل کر کے شمع سوئے تھے ہم نامراد آج|
    block |روشن کسی کے آنے سے کاشانہ ہو گیا|
  block
    block |دیوانہ قیس پہلے ہمیں چھیڑتا رہا|
    block |پھر رفتہ رفتہ نجد میں یارانہ ہو گیا|
  block
    block |کافی نہ مہر خم کو ہوئے لک ہائے‌ ابر|
    block |اب اس قدر وسیع یہ خم خانہ ہو گیا|
  block
    block |حاصل بہ اختصاص ہے اس دل کو یہ شرف|
    block |کعبہ بنا کبھی کبھی بت خانہ ہو گیا|
  block
    block |لائے چرا کے بہر پرستش بتوں کو گھر|
    block |ویران چار روز میں بت خانہ ہو گیا|
  block
    block |منہ چوم لوں یہ کس نے کہا مجھ کو دیکھ کر|
    block |دیوانہ تھا ہی اور بھی دیوانہ ہو گیا|
  block
    block |توڑی تھی جس سے توبہ کسی نے ہزار بار|
    block |افسوس نذر توبہ وہ پیمانہ ہو گیا|
  block
    block |مے توبہ بن کے آئی تھی لب تک کہ اے ریاضؔ|
    block |لبریز اپنی عمر کا پیمانہ ہو گیا|