
block |رہ گیا پر وہ ترے چاک گریبانوں کا|
  block
    block |رہ گیا پر وہ ترے چاک گریبانوں کا|
    block |حشر میں کوئی بھی پرساں نہیں دیوانوں کا|
  block
    block |راہ چلتے ہوئی ہے دولت دیدار نصیب|
    block |اس میں احسان نہیں آپ کے دربانوں کا|
  block
    block |یاد آتی ہیں جنوں خیز ہوائیں ان کی|
    block |اب نہ وہ ہم ہیں نہ عالم وہ بیابانوں کا|
  block
    block |ارے دیوانے ذرا چل کے انہیں دیکھ تو لے|
    block |مے کدوں میں ہے مزا شیخ پری خانوں کا|
  block
    block |بت خدا ہوں کہ نہ ہوں ہے مگر اتنی توقیر|
    block |بت کدہ آج بھی کعبہ ہے مسلمانوں کا|
  block
    block |چشم ساقی کی طرح ہے اثر انداز اے شیخ|
    block |بعد توبہ کے چھلکنا بھرے پیمانوں کا|
  block
    block |چٹکیاں آپ نہ لیں مہندی لگے ہاتھوں سے|
    block |کام دیں گے نہ یہ ناخن کبھی پیکانوں کا|
  block
    block |قحط جائے بھی مگر یہ نہیں جانے کے ریاضؔ|
    block |کہ مرے گھر ہے اجارہ مرے مہمانوں کا|