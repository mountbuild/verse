
block |ستم ناروا کو روتے ہیں|
  block
    block |ستم ناروا کو روتے ہیں|
    block |چرخ تیری جفا کو روتے ہیں|
  block
    block |خون رلوا رہی ہے یاد وفا|
    block |اک سراپا وفا کو روتے ہیں|
  block
    block |اس طرح آئی وقت سے پہلے|
    block |آنے والی قضا کو روتے ہیں|
  block
    block |اب یہ اس تک پہنچ نہیں سکتا|
    block |نالۂ نارسا کو روتے ہیں|
  block
    block |بہہ گیا آنکھ سے لہو ہو کر|
    block |دل درد آشنا کو روتے ہیں|
  block
    block |جان لے کر گیا وہ آخر کار|
    block |مرض لا دوا کو روتے ہیں|
  block
    block |جانے والے کی یہ نشانی ہے|
    block |دیکھ کر نقش پا کو روتے ہیں|
  block
    block |درد سا درد ہے بھرا اس میں|
    block |ٹوٹے دل کی صدا کو روتے ہیں|
  block
    block |روتے جو آئے تھے رلا کے گئے|
    block |ابتدا انتہا کو روتے ہیں|
  block
    block |رنگ و بو اب کہاں وہ گل ہی نہیں|
    block |اس چمن کی ہوا کو روتے ہیں|
  block
    block |ہے فضائے چمن غبار آلود|
    block |ہم مکدر فضا کو روتے ہیں|
  block
    block |خاک میں ملنے کو ہے سب کا حسن|
    block |گل رنگیں قبا کو روتے ہیں|
  block
    block |مہندی پس کر لہو رلاتی ہے|
    block |پسنے والی حنا کو روتے ہیں|
  block
    block |نفس سرد یہ بنی بھی تو کیا|
    block |موج باد صبا کو روتے ہیں|
  block
    block |باغ عالم میں اس طرح بے دید|
    block |نرگس نیم وا کو روتے ہیں|
  block
    block |چھا گئی کیسی تیرگی ان پر|
    block |مہر و مہ کی ضیا کو روتے ہیں|
  block
    block |کام آیا نہ یہ کسی کے بھی|
    block |خضر آب بقا کو روتے ہیں|
  block
    block |چپ ہیں یوں جیسے ان میں جان نہیں|
    block |لب معجزنما کو روتے ہیں|
  block
    block |اب سوئے آسماں نہیں اٹھتا|
    block |اپنے دست دعا کو روتے ہیں|
  block
    block |جان کو لے کے ساتھ جانا تھا|
    block |اس دل مبتلا کو روتے ہیں|
  block
    block |دے گیا داغ غم یہ کون ریاضؔ|
    block |ہم غم دیر پا کو روتے ہیں|