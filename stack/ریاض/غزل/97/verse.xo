
block |مکان دیکھے مکیں دیکھے لا مکاں دیکھا|
  block
    block |مکان دیکھے مکیں دیکھے لا مکاں دیکھا|
    block |کہاں کہاں تجھے ڈھونڈا کہاں کہاں دیکھا|
  block
    block |ذرا جو ہم نے انہیں آج مہرباں دیکھا|
    block |نہ ہم سے پوچھئے کیا رنگ آسماں دیکھا|
  block
    block |نہ پہنچے بام قفس تک کبھی مرے نالے|
    block |وہ برق ہوگی جسے گرد آشیاں دیکھا|
  block
    block |جھکا جھکا ہے تو ہاں گر پڑے مرے سر پر|
    block |یہی نہ یاس سے تھا سوئے آسماں دیکھا|
  block
    block |بہت سے رند بھی دیکھے بہت سے زاہد بھی|
    block |انہیں تو پیر ہمیشہ انہیں جواں دیکھا|
  block
    block |اب آرزوئیں بر آئیں کہ خاک میں مل جائیں|
    block |خدا نے دن یہ دکھایا انہیں جواں دیکھا|
  block
    block |یہ جانتے ہیں کہ دل خاک ہو گیا جل کر|
    block |نہ آگ دیکھی نہ اٹھتے ہوئے دھواں دیکھا|
  block
    block |بہت ہی روئے گلے مل کے ایک ایک سے ہم|
    block |لٹا ہوا جو کوئی ہم نے کارواں دیکھا|
  block
    block |قفس میں روکے ستم تیرے دیکھ لیں صیاد|
    block |چمن میں رہ کے بہت لطف باغباں دیکھا|
  block
    block |ریاضؔ خاک در مے کدہ تھا جیتے جی|
    block |فنا کے بعد اسے خلد آشیاں دیکھا|