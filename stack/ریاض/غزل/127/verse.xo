
block |ملا بھی یہ تو اسے پھر خدا نہیں ملتا|
  block
    block |ملا بھی یہ تو اسے پھر خدا نہیں ملتا|
    block |نہیں نہیں دل بے مدعا نہیں ملتا|
  block
    block |وہ کہہ رہے ہیں کہ ان کو خدا نہیں ملتا|
    block |کوئی ہمارے سوا دوسرا نہیں ملتا|
  block
    block |مٹے ہوؤں کا الٰہی پتا نہیں ملتا|
    block |رہ عدم میں کہیں نقش پا نہیں ملتا|
  block
    block |حنا سے خون کسی غیر کا ملا ہوگا|
    block |ہمارے خون سے رنگ حنا نہیں ملتا|
  block
    block |زمین پر کبھی ان کے قدم نہیں پڑتے|
    block |کہ سجدہ کرنے کو بھی نقش پا نہیں ملتا|
  block
    block |نکل کے دیکھتے کیا ہے ہوا زمانے کی|
    block |در قفس کبھی ہم کو کھلا نہیں ملتا|
  block
    block |لحد سے اٹھ کے کہاں جائیے قیامت ہے|
    block |وہ بھیڑ ہے کہ کہیں راستہ نہیں ملتا|
  block
    block |اچھوتے جام ہیں منت کے کچھ الگ رکھے|
    block |کسے پلائیں کوئی پارسا نہیں ملتا|
  block
    block |یہ آس لائی ہے ساقی کے آستانے پر|
    block |در کریم سے سائل کو کیا نہیں ملتا|
  block
    block |بری طرح لب شیریں کسی نے چوسے ہیں|
    block |کہ گالیوں میں تری اب مزا نہیں ملتا|
  block
    block |بجا کے دیکھے ہیں ناقوس ہم نے وقت اذاں|
    block |ریاضؔ آپ کا ان سے گلا نہیں ملتا|