
block |ساتھ سائے کی طرح وحشت میں عریانی ہوئی|
  block
    block |ساتھ سائے کی طرح وحشت میں عریانی ہوئی|
    block |مجھ سے دیوانے کے پیچھے یہ بھی دیوانی ہوئی|
  block
    block |صدقے ان کی زلف کے میری پریشانی ہوئی|
    block |میں تو دیوانہ تھا یہ بھی آج دیوانی ہوئی|
  block
    block |ان کے آنچل میں ادا بن کر قیامت چھپ چکی|
    block |وہ مری جانی ہوئی وہ میری پہچانی ہوئی|
  block
    block |کس کے جلوے نے نگاہ شوق پر ڈالا اثر|
    block |طور کے دامن میں اچھی برق جولانی ہوئی|
  block
    block |اب جو کھل کھیلیں یہ جوبن کوئی اس کو کیا کرے|
    block |پردے پردے میں بہت ان کی نگہبانی ہوئی|
  block
    block |مانتے ہیں وہ مجھے یہ غیر کو تسلیم ہے|
    block |مان لیتے ہیں مری یہ بات ہے مانی ہوئی|
  block
    block |غیر ہی کے ہو رہیں اب کیا رفو کرتے ہیں وہ|
    block |چاک دامانی سے ان کی چاک دامانی ہوئی|
  block
    block |قحط تھا کتنے مزے کا حسن ارزاں بک گیا|
    block |اس گرانی میں مزے آئے وہ ارزانی ہوئی|
  block
    block |زلف و رخ نے مارا تارا دیدہ و دل کیا کہیں|
    block |کس کو حیرانی ہوئی کس کو پریشانی ہوئی|
  block
    block |زمزمی میں جام مے میں گر گیا پانی سوا|
    block |تھی مری قسمت میں جیسی آج سب پانی ہوئی|
  block
    block |وعدہ دشمن سے نہ تھا تو حشر میں شرمائے کیوں|
    block |اس طرح وہ چپ ہیں گویا بات ہے مانی ہوئی|
  block
    block |دیکھ کر سبزہ مری تربت کا بدلی وضع جور|
    block |آسمانی آپ کی پوشاک کیوں دھانی ہوئی|
  block
    block |ڈھیر ہیں کتنے یہاں بام حسیناں سے بلند|
    block |جنس دل اٹھتی نہیں اتنی فراوانی ہوئی|
  block
    block |پاک صاف ایسی ہے جس نے پی فرشتہ بن گیا|
    block |زاہدو یہ حور کے دامن میں ہے چھانی ہوئی|
  block
    block |بند ٹوٹے مسکی محرم رنگ اڑا جوبن لٹا|
    block |غیر کے گھر جا کے ان کی خوب مہمانی ہوئی|
  block
    block |آئیں جائیں گے عدو ہم توڑ کر بیٹھیں گے پاؤں|
    block |آپ نے درباں بنایا ہم سے دربانی ہوئی|
  block
    block |شکل کیا کھنچتی مری میں گرد باد دشت تھا|
    block |گرد تصویر جنوں سے صنعت مانی ہوئی|
  block
    block |پیتے ہی دنیا کے جھگڑوں سے ہوئے بے فکر ہم|
    block |کس قدر دشواریاں تھیں کتنی آسانی ہوئی|
  block
    block |دامن گلچیں میں بھی کچھ پھول برسائے ریاضؔ|
    block |کہیے کچھ اس کی زمیں میں بھی گل افشانی ہوئی|