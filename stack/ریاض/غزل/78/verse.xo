
block |مر کر ارے واعظ کوئی زندہ نہیں ہوتا|
  block
    block |مر کر ارے واعظ کوئی زندہ نہیں ہوتا|
    block |وہ حشر مزے کا ہے جو برپا نہیں ہوتا|
  block
    block |بت توڑنے سے بت کدہ کعبہ نہیں ہوتا|
    block |پہلے کبھی ہوتا ہو اب ایسا نہیں ہوتا|
  block
    block |سب حشر میں ہیں آج ہمیں زیر لحد ہیں|
    block |کیا جانئے کیوں حشر ہمارا نہیں ہوتا|
  block
    block |ہوتی ہے جو شیشے میں تو ہوتی نہیں کچھ فکر|
    block |تھوڑی سی بھی ہو تو غم فردا نہیں ہوتا|
  block
    block |ٹھکراتے نہیں پائے حنائی سے وہ سر کو|
    block |روشن کبھی قسمت کا ستارا نہیں ہوتا|
  block
    block |سن لیتے ہیں چپکے سے موذن کی ہم اے شیخ|
    block |جب ہاتھ میں ناقوس کلیسا نہیں ہوتا|
  block
    block |آنے کو تو آتی ہیں جنوں خیز بہاریں|
    block |کیا جانئے اب کیوں ہمیں سودا نہیں ہوتا|
  block
    block |میخانے میں کیوں یاد خدا ہوتی ہے اکثر|
    block |مسجد میں تو ذکر مے و مینا نہیں ہوتا|
  block
    block |اللہ دکھائے نہ برا وقت کسی کو|
    block |کوئی بھی زمانے میں کسی کا نہیں ہوتا|
  block
    block |ٹھکراتے ہوئے ڈرتے ہو کیوں میری لحد کو|
    block |ٹھوکر سے تمہاری کوئی زندہ نہیں ہوتا|
  block
    block |آقا سے ریاضؔ آپ تو کہتے نہیں کچھ بھی|
    block |اوروں سے گلہ کام ہمارا نہیں ہوتا|