
block |لے گیا گھر سے انہیں غیر کے گھر کا تعویذ|
  block
    block |لے گیا گھر سے انہیں غیر کے گھر کا تعویذ|
    block |ہم نے دیکھا نہ سنا ایسے اثر کا تعویذ|
  block
    block |دے کے بو زلف کی رکھ لو تہہ محرم دل کو|
    block |خواب میں پھر نہ ڈرو گے یہ ہے ڈر کا تعویذ|
  block
    block |صدقے تیرے مجھے تسکین سے تسکین ہوئی|
    block |خط ترا تھا کہ مرے درد جگر کا تعویذ|
  block
    block |ہو مبارک تجھے آنکھوں میں سمانا دن رات|
    block |زیب بازو رہے ہر وقت نظر کا تعویذ|
  block
    block |رہ گیا غیر کے گھر جائیے بھی لائیے بھی|
    block |آپ کے سر کی قسم آپ کے سر کا تعویذ|
  block
    block |باندھ لے بہر خدا اپنے بھرے بازو پر|
    block |نظر بد سے بچائے گا نظر کا تعویذ|
  block
    block |گھر گئے اپنے بتا کر وہ ہمیں راہ عدم|
    block |وصل کی شب کی نشانی ہے کمر کا تعویذ|
  block
    block |ہاتھ بھی آئیں تو ہے ہاتھ لگانا مشکل|
    block |سر‌ بازو ہے بندھا خاص اثر کا تعویذ|
  block
    block |ڈر سے ان کے بھرے بازو کئی کاغذ اترے|
    block |ہاتھ تھاما تھا شب وصل کہ سرکا تعویذ|
  block
    block |دل ہے اب مانگ کے آغوش میں دن رات ریاضؔ|
    block |یہ تو سر چڑھ کے بنا یار کے سر کا تعویذ|