
block |دل ڈھونڈھتی ہے نگہ کسی کی|
  block
    block |دل ڈھونڈھتی ہے نگہ کسی کی|
    block |آئینے کی ہے نہ آرسی کی|
  block
    block |مالک مرے میں نے مے کشی کی|
    block |لیکن یہ خطا کبھی کبھی کی|
  block
    block |کیا شکل ہے وصل میں کسی کی|
    block |تصویر ہیں اپنی بے بسی کی|
  block
    block |کھل جائے صبا کی پاک بازی|
    block |بو پھوٹے جو باغ میں کلی کی|
  block
    block |کم بخت کبھی نہ خوش ہوا تو|
    block |اے غم تری ہر طرح خوشی کی|
  block
    block |منہ ہم نے ہنسی ہنسی میں چوما|
    block |جو ہو گئی بات تھی ہنسی کی|
  block
    block |تانا سا تنا ہے میکدے میں|
    block |پگڑی اچھلی ہے شیخ جی کی|
  block
    block |ہم کو جو دیا تو اور کا دل|
    block |دل لے کے یہ اچھی دل لگی کی|
  block
    block |یوں بھی تو چلا نہ کام اپنا|
    block |دشمن سے بھی ہم نے دوستی کی|
  block
    block |پائے گئے جس میں دل کے اجزا|
    block |ہوگی وہ خاک اسی گلی کی|
  block
    block |ایسی ہے کہ پی سکے گا واعظ|
    block |ہے تازہ کشید آج ہی کی|
  block
    block |مے خلد میں ہوگی صورت حور|
    block |میخانے میں شکل ہے پری کی|
  block
    block |گھر ہے نہ کہیں نشاں لحد کا|
    block |مٹی ہے خراب بے کسی کی|
  block
    block |سچ یہ ہے کہ زندگی ہو یا موت|
    block |ہر چیز بری ہے مفلسی کی|
  block
    block |اچھی ہے گزک سے، تلخ مے سے|
    block |ملتی رہے روز روکھی‌ پھیکی|
  block
    block |کچھ کچھ ہے ریاضؔ میرؔ کا رنگ|
    block |کچھ شان ہے ہم میں مصحفیؔ کی|