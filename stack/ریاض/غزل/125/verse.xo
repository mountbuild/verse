
block |ریاضؔ اک چلبلا سا دل ہو ہم ہوں|
  block
    block |ریاضؔ اک چلبلا سا دل ہو ہم ہوں|
    block |حسینوں کی بھری محفل ہو ہم ہوں|
  block
    block |کہا لیلیٰ سے کس نے دل ہو تو ہو|
    block |کبھی تو ہو ترا محمل ہو ہم ہوں|
  block
    block |مزا دے جائے ہم کو خواب غفلت|
    block |مزا آ آئے تم غافل ہو ہم ہوں|
  block
    block |ذرا ہم بھی سنیں تم نے کہا کیا|
    block |عدو سے جب سر محفل ہو ہم ہوں|
  block
    block |لئے حلقے میں ہوں سب اہل محشر|
    block |کمر میں ہاتھ ہو قاتل ہو ہم ہوں|
  block
    block |بنے تل آنکھ کا گھٹ کر شب وصل|
    block |ہماری آنکھ میں یہ تل ہو ہم ہوں|
  block
    block |تری الٹی چھری دل میں اتر جائے|
    block |عدو جب اس طرح بسمل ہو ہم ہوں|
  block
    block |یہ تھک کر بیٹھنا ہو وجہ آرام|
    block |مزا ہے سختیٔ منزل ہو ہم ہوں|
  block
    block |نہ خلوت چاہئے ہم کو نہ معشوق|
    block |ریاضؔ اک آرزوئے دل ہو ہم ہوں|