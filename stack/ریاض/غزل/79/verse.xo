
block |انہیں کے کام الٰہی مرا لہو آئے|
  block
    block |انہیں کے کام الٰہی مرا لہو آئے|
    block |رنگیں جو ہاتھ لہو میں حنا کی بو آئے|
  block
    block |مریض ہوش میں آئے نہ آئے تو آئے|
    block |جو تو نہ آئے ترے گیسوؤں کی بو آئے|
  block
    block |عتاب یار کا اس کے سوا جواب نہ تھا|
    block |ہم آئے تو لیے آئینہ رو بہ رو آئے|
  block
    block |نہ پی زبان سے میرا بھی ذکر کر دینا|
    block |کلیم طور پر ان سے جو گفتگو آئے|
  block
    block |نہ جھوٹ بول کہ ہم شام سے کل آئیں گے|
    block |نہ کھا قسم ارے جھوٹی کبھی جو تو آئے|
  block
    block |نماز ہوگی ادا دخت رز کے دامن پر|
    block |ہماری بزم میں جو آئے با وضو آئے|
  block
    block |طلب کیے کبھی ہم نے اگر پس توبہ|
    block |بہت بھرے ہوئے ہم سے خم و سبو آئے|
  block
    block |اترنے والے ابھی تک نہ بام سے اترے|
    block |تڑپنے والے تڑپ کر فلک کو چھو آئے|
  block
    block |گراں دماغ وہ ہیں بوئے گل کی تیزی سے|
    block |نسیم کہہ دے ذرا ہلکی ہو کے بو آئے|
  block
    block |نثار وصل کی راتیں اس ایک ساعت پر|
    block |ہم انتظار میں تیرے ہوں اور تو آئے|
  block
    block |یہ جانتے ہیں کہ نکلا ہوا ہے نام اس کا|
    block |حسین حشر میں کیوں میرے روبرو آئے|
  block
    block |کھلے جو کوئی تو کھل کر کسی سے باتیں ہوں|
    block |اٹھے حجاب تو کچھ لطف گفتگو آئے|
  block
    block |دلائے یاد جو وعدے تو بولے جھنجھلا کر|
    block |یہ اور حشر میں لینے کو آبرو آئے|
  block
    block |کبھی کی پی ہوئی کام آئے آج حشر کے دن|
    block |خدا کے سامنے مے نوش سرخ رو آئے|
  block
    block |ریاضؔ تھی جو مقدر میں باز گشت شباب|
    block |جوان ہونے کو پیری میں لکھنؤ آئے|