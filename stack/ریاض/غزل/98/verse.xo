
block |تیز ہے پینے میں ہو جائے گی آسانی مجھے|
  block
    block |تیز ہے پینے میں ہو جائے گی آسانی مجھے|
    block |زمزمی سے دے دے زاہد تو ذرا پانی مجھے|
  block
    block |دیکھنا نازک بھی ہیں کمسن بھی ہیں بھولے بھی ہیں|
    block |شام سے سمجھا رہی ہے ان کی نادانی مجھے|
  block
    block |بات بگڑی وصل میں بگڑی جو تو اے زلف یار|
    block |کچھ پریشانی تجھے ہے کچھ پریشانی مجھے|
  block
    block |ہاتھ اٹھا کر رہ گئے آنکھیں جھکا کر رہ گئے|
    block |تیغ عریاں کی پسند آئی جو عریانی مجھے|
  block
    block |بن گیا ہوں آئنہ اے جلوہ ہائے برق طور|
    block |مل گئی ہے ان کی آئینے کی حیرانی مجھے|
  block
    block |آپ اسے درباں بتائیں عذر مجھ کو کچھ نہیں|
    block |سونپئے گھر غیر کو اپنی نگہبانی مجھے|
  block
    block |خوب روتا ہوں بگولوں سے لپٹ کر دشت میں|
    block |یاد آتی ہے جو اپنے گھر کی ویرانی مجھے|
  block
    block |فصل گل میں رنگ لایا ہے شباب دخت رز|
    block |چھیڑتی ہے آ کے راتوں کو یہ مستانی مجھے|
  block
    block |بول اٹھا جوبن کسی سے بھی نہیں دبنے کا میں|
    block |سونپئے سرکار اب اپنی نگہبانی مجھے|
  block
    block |راز سربستہ رہا کب چاک دامانی کا حال|
    block |اے صبا دکھلا نہ اپنی پاک دامانی مجھے|
  block
    block |وائے قسمت پڑ گئی کیسی گرہ تقدیر میں|
    block |عقدۂ مشکل نظر آتی ہے آسانی مجھے|
  block
    block |اب کہاں تقدیر میں ہیں گھونٹ شہد و شیر کے|
    block |یاد آتی ہے کسی شے کی فراوانی مجھے|
  block
    block |چشم رحم اے ساقیٔ کوثر کہ اب ملتا نہیں|
    block |تشنگان کربلا کے نام پر پانی مجھے|
  block
    block |شاہ دوراں حضرت حامدؔ علی خاں کے سوا|
    block |کون ہے جس کی توجہ سے ہو آسانی مجھے|
  block
    block |روز افزوں ہو ترقی دولت و اقبال کی|
    block |اور مل جائے در دولت کی دربانی مجھے|
  block
    block |چاہتا ہے قیس سے اچھی رہے شکل ریاضؔ|
    block |بن چکا میں کیوں بناتا ہے ارے مانی مجھے|