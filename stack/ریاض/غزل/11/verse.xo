
block |جوبن ان کا اٹھان پر کچھ ہے|
  block
    block |جوبن ان کا اٹھان پر کچھ ہے|
    block |اب مزاج آسمان پر کچھ ہے|
  block
    block |کیا ٹھکانا ہے بات کا ان کی|
    block |دل میں کچھ ہے زبان پر کچھ ہے|
  block
    block |وعدہ ہے غیر سے یہ حیلہ ہے|
    block |کام مجھ کو مکان پر کچھ ہے|
  block
    block |حور کا ذکر کیوں کیا دم مرگ|
    block |شبہ میرے بیان پر کچھ ہے|
  block
    block |گمشدہ دل نہ ہو کہیں میرا|
    block |ان کی محرم کی پان پر کچھ ہے|
  block
    block |ہو کے رسوا کسے کیا رسوا|
    block |ذکر سب کی زبان پر کچھ ہے|
  block
    block |کیوں نہ ہو شوق جلوۂ لب بام|
    block |اب جوانی اٹھان پر کچھ ہے|
  block
    block |کہو میہمان غم سے اب رخصت|
    block |قرض کیا میزبان پر کچھ ہے|
  block
    block |بنگ ہی دے جو مے نہیں واعظ|
    block |تیری اونچی دکان پر کچھ ہے|
  block
    block |میں نے گھورا تو ہمدموں سے کہا|
    block |دیکھو اس نوجوان پر کچھ ہے|
  block
    block |رکھ دیا ہاتھ ان سے یہ کہہ کر|
    block |ٹھہرو اے جان ران پر کچھ ہے|
  block
    block |کوئی چھپ کر گیا ہے غیر کے گھر|
    block |شک قدم کے نشان پر کچھ ہے|
  block
    block |بالے پہنے الٹ کے کانوں میں|
    block |اور گھبرائے کان پر کچھ ہے|
  block
    block |ہوں یہاں اس لیے دکن کو ریاضؔ|
    block |رشک ہندوستان پر کچھ ہے|