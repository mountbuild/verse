
block |اف رے ابھار اف رے زمانہ اٹھان کا|
  block
    block |اف رے ابھار اف رے زمانہ اٹھان کا|
    block |کل بام پر تھے آج ہے قصد آسمان کا|
  block
    block |رونا لکھا نصیب میں ہے اپنی جان کا|
    block |شکوا نہ آپ کا نہ گلا آسمان کا|
  block
    block |بازار میں بھی چلتے ہیں کوٹھوں کو دیکھتے|
    block |سودا خریدتے ہیں تو اونچی دکان کا|
  block
    block |یہ بھی خدا کی شان ہم اب ایسے ہو گئے|
    block |سایا بھی بھاگتا ہے تمہارے مکان کا|
  block
    block |کیوں غم نصیب دل کو برا کہہ رہے ہو تم|
    block |کیوں صبر لے رہے ہو کسی بے زبان کا|
  block
    block |واعظ شراب خانے میں کھولے گا کیا زباں|
    block |ہم خوب جانتے ہیں وہ ٹرا ہے تھان کا|
  block
    block |ہم جام مے کے بھی لب تر چوستے نہیں|
    block |چسکا پڑا ہوا ہے تمہاری زبان کا|
  block
    block |میں دل کی واردات تو کہنے کو کہہ چلوں|
    block |کس کو یقین آئے گا میرے بیان کا|
  block
    block |یہ تو کہا تجھے ہو لہو تھوکنا نصیب|
    block |تم نے کبھی دیا کوئی ٹکڑا بھی پان کا|
  block
    block |میں جاؤں یا نہ جاؤں انہیں لے کے بام پر|
    block |بدلا ہوا ہے رنگ بہت آسمان کا|
  block
    block |افسانہ تم نے قیس کا شاید سنا نہیں|
    block |ٹکڑا ہے ایک وہ بھی مری داستان کا|
  block
    block |اب کوئی سینہ چیر کے رکھ لے کہ دل بنائے|
    block |آویزہ گر پڑا ہے کوئی ان کے کان کا|
  block
    block |آیا جو غیر لطف بہت دیر تک رہا|
    block |بدلا تھا میں نے بھیس ترے پاسبان کا|
  block
    block |دنیا کی پڑ رہی ہیں نگاہیں ریاضؔ پر|
    block |کس وضع کا جوان ہے کس آن بان کا|