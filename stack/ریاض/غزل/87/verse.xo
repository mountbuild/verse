
block |غیر سے بد گمان ہو جاتے|
  block
    block |غیر سے بد گمان ہو جاتے|
    block |میری سنتے تو کان ہو جاتے|
  block
    block |مہرباں آسمان ہو جاتے|
    block |آپ اگر مہربان ہو جاتے|
  block
    block |میرے گھر میہمان ہو جاتے|
    block |دل میں تم آ کے جان ہو جاتے|
  block
    block |جاتے ہم زار اس گلی میں اگر|
    block |ذرے بھی آسمان ہو جاتے|
  block
    block |پیر فانی کو وقت بادہ کشی|
    block |ہم نے دیکھا جوان ہو جاتے|
  block
    block |نام میرا جو بزم میں آتا|
    block |میرے لاکھوں بیان ہو جاتے|
  block
    block |دل تو کہتا ہے لطف وصل یہ تھا|
    block |جان من میری جان ہو جاتے|
  block
    block |کہتے تیری سی برگ گل بلبل|
    block |یہ بھی تیری زبان ہو جاتے|
  block
    block |بوسے کیا لے کوئی تصور میں|
    block |کہ ہیں رخ پر نشان ہو جاتے|
  block
    block |ظلم ڈھاتے جو آتے تربت پر|
    block |فرش رہ آسمان ہو جاتے|
  block
    block |بادلوں میں جو مے بھری ہوتی|
    block |جھک کے اونچی دکان ہو جاتے|
  block
    block |شیخ جی مے کدہ وہ جنت ہے|
    block |تم بھی جا کر جوان ہو جاتے|
  block
    block |پاسباں تو رقیب بن جاتا|
    block |ہم ترے پاسبان ہو جاتے|
  block
    block |ملتے کم عمر مہ جبیں جو ریاضؔ|
    block |ہم ابھی نوجوان ہو جاتے|