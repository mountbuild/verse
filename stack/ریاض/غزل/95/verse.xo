
block |گنبد مدفن ہے یا ہے آسماں بالائے سر|
  block
    block |گنبد مدفن ہے یا ہے آسماں بالائے سر|
    block |یہ مکیں رکھتے ہیں سب اپنے مکاں بالائے سر|
  block
    block |یوں لئے ہوں حشر میں بار گراں بالائے سر|
    block |دوش پر خم ہے گنہ کی گٹھریاں بالائے سر|
  block
    block |چھوٹی سی کشتی بنا ہے آسماں بالائے سر|
    block |سیل اشک اس طرح چشم خوں فشاں بالائے سر|
  block
    block |زیر مسجد مے کدہ میں میکدے میں مست خواب|
    block |چونک اٹھا جب دی موذن نے اذاں بالائے سر|
  block
    block |ہم ہیں سوئے سایۂ گل میں نہیں اتنا خیال|
    block |اے عنادل اس طرح شور فغاں بالائے سر|
  block
    block |نخل گل کی طرح دیوانوں سے بھی مانوس ہیں|
    block |لیتے ہیں بلبل جگہ اے باغباں بالائے سر|
  block
    block |یہ نرالی تیری خلقت شمع اس پر حسن بھی|
    block |ہم نے دیکھی ایک تیری ہی زباں بالائے سر|
  block
    block |خوش کیا یوں باغ میں لا کر مجھے صیاد نے|
    block |شاخ کے نیچے قفس ہے آشیاں بالائے سر|
  block
    block |بیچتے پھرتے ہیں مے ہم اس طرح رستے گلی|
    block |جائے خم چھوٹی سی ہے مے کی دکاں بالائے سر|
  block
    block |رحم کر مالک کہ میں دو دو فرشتے بھی لدے|
    block |اور پھر عصیاں کا بھی بار گراں بالائے سر|
  block
    block |پیچھے پیچھے کارواں کے ہم تھکے ماندے ہیں یوں|
    block |پاؤں میں چھالے ہیں گرد کارواں بالائے سر|
  block
    block |پاؤں کے نیچے سے نکلی جاتی ہے یا رب زمیں|
    block |کھا رہے ہیں چکر اتنے آسماں بالائے سر|
  block
    block |میں وہ ہوں محشر کے پیاسوں کو پلاؤں تو سہی|
    block |حوض کوثر ہوگا اے پیر مغاں بالائے سر|
  block
    block |آتش رنگ حنا و زلف پیچاں دیکھیے|
    block |آگ تلووں میں لگی نکلا دھواں بالائے سر|
  block
    block |لینے جاتا ہے حرم سے کیا کہیں تم کو ریاضؔ|
    block |طاق پر رکھی ہے بوتل مہرباں بالائے سر|