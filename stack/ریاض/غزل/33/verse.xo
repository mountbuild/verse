
block |یہ سیدھے جو اب زلفوں والے ہوئے ہیں|
  block
    block |یہ سیدھے جو اب زلفوں والے ہوئے ہیں|
    block |ہمارے ہی سب بل نکالے ہوئے ہیں|
  block
    block |تبسم فزا میرے نالے ہوئے ہیں|
    block |ذرا شوخ اب شرم والے ہوئے ہیں|
  block
    block |مرے ہاتھ پر کھیلے ہیں افعی زلف|
    block |یہ سانپ آستینوں کے پالے ہوئے ہیں|
  block
    block |نہیں ہم کو لغزش کا ڈر میکدے میں|
    block |کہ دو دو فرشتے سنبھالے ہوئے ہیں|
  block
    block |الجھتے ہیں سوتے میں زلفوں سے کیا کیا|
    block |وبال ان کو کانوں کے بالے ہوئے ہیں|
  block
    block |چھپا کر بہت پی ہے مسجد میں واعظ|
    block |یہ ظرف‌ وضو سب کھنگالے ہوئے ہیں|
  block
    block |شب وصل بولے نہ اب دل میں آئیں|
    block |جو ارمان میرے نکالے ہوئے ہیں|
  block
    block |الگ ہے خدائی سے کچھ ساخت ان کی|
    block |یہ بت اور سانچے میں ڈھالے ہوئے ہیں|
  block
    block |جو یاد اب تک آتے ہیں اہل چمن کو|
    block |قفس میں وہی نغمے نالے ہوئے ہیں|
  block
    block |کسی پر دم حشر کیا آنکھ ڈالوں|
    block |حسیں سب مرے دیکھے بھالے ہوئے ہیں|
  block
    block |جنوں رنگ لایا ہے پھر فصل گل میں|
    block |نہیں لالہ سب زخم آلے ہوئے ہیں|
  block
    block |چراغ اب شب وصل جلنے نہ دیں گے|
    block |وہ گیسو جو بل کھا کے کالے ہوئے ہیں|
  block
    block |نزاکت نے تیری گرایا نظر سے|
    block |سب کتنے بھاری دوشالے ہوئے ہیں|
  block
    block |یہ اے شیخ گنبد نہیں مسجدوں میں|
    block |خم مے ہمارے اچھالے ہوئے ہیں|
  block
    block |بھری بزم میں لطف خلوت نہیں ہے|
    block |وہ نشے میں ہیں ہم سنبھالے ہوئے ہیں|
  block
    block |یہ کہتی ہے مست آنکھ ان کی شب وصل|
    block |کئی آج خالی پیالے ہوئے ہیں|
  block
    block |بہے ہیں جو فرقت میں آنکھوں سے میری|
    block |وہ دریا تو آنکھیں نکالے ہوئے ہیں|
  block
    block |ارے کانٹو جو اشک مژگاں سے ٹپکے|
    block |وہی پاؤں پڑ پڑ کے چھالے ہوئے ہیں|
  block
    block |سبو آب زمزم سے دھو کر بھری مے|
    block |اچھوتے ہیں جتنے کھنگالے ہوئے ہیں|
  block
    block |جوانی میں کیوں سر اٹھائیں نہ گیسو|
    block |کہ اب ڈسنے والے یہ کالے ہوئے ہیں|
  block
    block |وہ محشر میں کیا عیب کھولیں گے میرے|
    block |جو رحمت سے اب پردہ ڈالے ہوئے ہیں|
  block
    block |سنا ہے ریاضؔ اپنی داڑھی بڑھا کر|
    block |بڑھاپے میں اللہ والے ہوئے ہیں|