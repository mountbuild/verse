
block |پایا جو تجھے تو کھو گئے ہم|
  block
    block |پایا جو تجھے تو کھو گئے ہم|
    block |بیدار ہوئے تو سو گئے ہم|
  block
    block |دل میں لئے غیر کو گئے ہم|
    block |ایک آئے عدم سے دو گئے ہم|
  block
    block |محشر میں لگی بجھانے آئے شیخ|
    block |سیدھے تسنیم کو گئے ہم|
  block
    block |سمجھے نہ وہ زخم و داغ دل ہے|
    block |لے کر نئے پھول دو گئے ہم|
  block
    block |بھر کر دم نزع اک دم سرد|
    block |جنت کی ہوا میں سو گئے ہم|
  block
    block |اب دشت نور و عشق جو ہو|
    block |اس راہ میں کانٹے بو گئے ہم|
  block
    block |کوثر کا تھا ذکر حوض مے پر|
    block |ہم کہہ کے گرے کہ لو گئے ہم|
  block
    block |اللہ بچائے دخت رز سے|
    block |یہ آئی کہ مست ہو گئے ہم|
  block
    block |اب کشمکش حساب کیسی|
    block |کچھ حشر میں آ کے کھو گئے ہم|
  block
    block |سو کعبہ دین تھے جلوہ افروز|
    block |خم خانہ میں آج جو گئے ہم|
  block
    block |میخانے میں جب کبھی ہم آئے|
    block |داڑھی رو کر بھگو گئے ہم|
  block
    block |اس حج میں وہ بت بھی ساتھ ہوگا|
    block |یہ سچ ہے ریاضؔ تو گئے ہم|