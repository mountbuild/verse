
block |یہ گوارا کہ مرا دست تمنا باندھے|
  block
    block |یہ گوارا کہ مرا دست تمنا باندھے|
    block |اپنی محرم کو نہ کس کر کوئی اتنا باندھے|
  block
    block |بڑھ کے آئے نگہ شوق بلائیں لے لے|
    block |کوئی بیٹھا ہے کس انداز سے جوڑا باندھے|
  block
    block |شہرت بے اثری کوئی مٹائے کیوں کر|
    block |ہو نہ درد آہ میں تو کوئی ہوا کیا باندھے|
  block
    block |دھجیاں کیا مرے دامن کی مرے کام آئیں|
    block |بیٹھ کر دشت میں سب آبلۂ پا باندھے|
  block
    block |ہے بری بات کہو کھول کے بوتل رکھ دے|
    block |شیخ پگڑی میں نہ بازار کا سودا باندھے|
  block
    block |اک ذرا کھا لے ہوا نجد کی ٹھنڈی ٹھنڈی|
    block |کہہ دو لیلیٰ ابھی محمل میں نہ پردا باندھے|
  block
    block |بکھری زلفیں یوں ہی لہرائیں رخ روشن پر|
    block |کبھی جوڑا نہ مرا گیسوؤں والا باندھے|
  block
    block |جب میں دیکھوں مری آنکھوں میں مرا گھر پھر جائے|
    block |چکر اتنا تو بیاباں میں بگولا باندھے|
  block
    block |ہم نے دیکھا طرف میکدہ جاتے تھے ریاضؔ|
    block |اک عصا تھامے عبا پہنے عمامہ باندھے|