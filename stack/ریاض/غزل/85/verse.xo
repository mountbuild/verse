
block |وعدہ کبھی سچا کوئی کرتا ہی نہیں ہے|
  block
    block |وعدہ کبھی سچا کوئی کرتا ہی نہیں ہے|
    block |اندیشۂ فردا تو گزرتا ہی نہیں ہے|
  block
    block |دامن کی شکن دور سے لیتی ہے بلائیں|
    block |بل یار کے ابرو کا اترتا ہی نہیں ہے|
  block
    block |دل سے تو مرے سینے کے پھر داغ ہی اچھے|
    block |کم بخت ابھارے سے ابھرتا ہی نہیں ہے|
  block
    block |سب بھول گئے اس کو ترے عہد ستم میں|
    block |اب شکوۂ گردوں کوئی کرتا ہی نہیں ہے|
  block
    block |جو جانتے ہیں بڑھ کے نشیمن سے قفس کو|
    block |پر ایسوں کے صیاد کترتا ہی نہیں ہے|
  block
    block |کیا چیز ہے اے بادہ کشو موسم گل بھی|
    block |اس دور میں توبہ کوئی کرتا ہی نہیں ہے|
  block
    block |اپنے ستم و جور اسے لاکھ سکھاؤ|
    block |درباں سے تمہارے کوئی ڈرتا ہی نہیں ہے|
  block
    block |یوں پسنے کو دل لاکھ پسیں برگ حنا پر|
    block |وہ ہاتھ کبھی خون میں بھرتا ہی نہیں ہے|
  block
    block |کیا آ گئی اس میں دل بیتاب کی الجھن|
    block |گیسو ہے کسی کا کہ سنورتا ہی نہیں ہے|
  block
    block |سمجھا ہے اثر کوئی بلا آہ کو میری|
    block |ڈرتا ہے وہ گردوں سے اترتا ہی نہیں ہے|
  block
    block |جب تک کوئی آئے نہ لب بام نکھر کر|
    block |رنگ شفق شام نکھرتا ہی نہیں ہے|
  block
    block |دیوانہ ریاضؔ اوروں سے کیا بات کرے گا|
    block |معشوقوں سے تو بات وہ کرتا ہی نہیں ہے|