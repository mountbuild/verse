
block |دنیا سے الگ ہم نے میخانے کا در دیکھا|
  block
    block |دنیا سے الگ ہم نے میخانے کا در دیکھا|
    block |میخانے کا در دیکھا اللہ کا گھر دیکھا|
  block
    block |گوشے سے نشیمن کے آہوں کا اثر دیکھا|
    block |صیاد کا گھر جلتے بے برق و شرر دیکھا|
  block
    block |دونوں کے مزے لوٹے دونوں کا اثر دیکھا|
    block |اللہ کا گھر دیکھا میخانے کا در دیکھا|
  block
    block |یوں حشر میں سیریں کیں فردوس و جہنم کی|
    block |کچھ دیر ادھر دیکھا کچھ دیر ادھر دیکھا|
  block
    block |اے شیخ وہ کعبہ ہو یا ہو در مے خانہ|
    block |تو نے مجھے جب دیکھا سجدے ہی میں سر دیکھا|
  block
    block |نالہ ہمیں کرنا تھا دم عشق کا بھرنا تھا|
    block |سو رنگ سے مرنا تھا ہر رنگ سے مر دیکھا|
  block
    block |جب موج ابھرتی ہے کہتی ہے وہ شوخی سے|
    block |بازو میں بط مے کے سرخاب کا پر دیکھا|
  block
    block |ٹانکے دیئے جاتے ہیں کیوں لب سیے جاتے ہیں|
    block |ہنسنے کا مزا تو نے اے زخم جگر دیکھا|
  block
    block |نسبت نہیں مجھ کو کچھ بیکس کے بجھے دل سے|
    block |بجھتے ہوئے تجھ کو بھی آئے شمع سحر دیکھا|
  block
    block |سہمے ہوئے بیٹھے ہیں کھوئے ہوئے بیٹھے ہیں|
    block |جس رات کے ارماں تھے اس رات کو ڈر دیکھا|
  block
    block |پھل پھول نہیں لاتے یہ باغ محبت میں|
    block |ہر نخل تمنا کو بے برگ و ثمر دیکھا|
  block
    block |کعبے میں نظر آئے جو صبح اذاں دیتے|
    block |میخانے میں راتوں کو ان کا بھی گزر دیکھا|
  block
    block |کچھ کام نہیں مے سے گو عشق ہے اس شے سے|
    block |میں رند ریاضؔ ایسے دامن بھی نہ تر دیکھا|