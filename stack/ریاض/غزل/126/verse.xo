
block |نہیں چھپتا ترے عتاب کا رنگ|
  block
    block |نہیں چھپتا ترے عتاب کا رنگ|
    block |کہ بدلنے لگا نقاب کا رنگ|
  block
    block |پھر گیا آنکھ میں شراب کا رنگ|
    block |ظالم اف رے ترے شباب کا رنگ|
  block
    block |اب تو لالے ہیں جان مضطر کے|
    block |اور ہی کچھ ہے اضطراب کا رنگ|
  block
    block |تیرے آتے ہی ہو گئی پانی|
    block |اڑ گیا محتسب شراب کا رنگ|
  block
    block |رنگ لائے گا دیدۂ پر آب|
    block |دیکھنا دیدۂ پر آب کا رنگ|
  block
    block |داغ دامن نے بھی کیا پیدا|
    block |حشر کے روز آفتاب کا رنگ|
  block
    block |شیخ جانا تجھے محبت میں|
    block |دیکھتا جا مری شراب کا رنگ|
  block
    block |صدقے میں اپنی پارسائی کے|
    block |کہ بڑھاپے میں ہے شباب کا رنگ|
  block
    block |خون سے جیسے واسطہ ہی نہیں|
    block |صاف ہے خنجر پر آب کا رنگ|
  block
    block |ریش واعظ سفید ہے کتنی|
    block |نہیں چڑھتا کبھی خضاب کا رنگ|
  block
    block |رنگ کا اس کے پوچھنا کیا ہے|
    block |جس کا سایہ بھی دے گلاب کا رنگ|
  block
    block |سچ ہے اے حضرت ریاضؔ یہ بات|
    block |کہ جدا سب سے ہے جناب کا رنگ|