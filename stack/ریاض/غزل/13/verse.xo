
block |وہ کون لوگ ہیں جو مے ادھار لیتے ہیں|
  block
    block |وہ کون لوگ ہیں جو مے ادھار لیتے ہیں|
    block |یہ مے فروش تو ٹوپی اتار لیتے ہیں|
  block
    block |یہ پاس پردہ نشینوں کا ہے کہ نالے بھی|
    block |جو اونچے ہوتے ہیں پردہ پکار لیتے ہیں|
  block
    block |وہ کہتے ہیں ابھی اللہ اتنی طاقت ہے|
    block |جو کروٹیں کبھی ہم بے قرار لیتے ہیں|
  block
    block |بچائیں گے گل و بلبل کو دام گلچیں سے|
    block |جو کوئی پہنچے تو فصل بہار لیتے ہیں|
  block
    block |یہی ہیں کام نکلتا ہے جن کا بے طاعت|
    block |مزے کرم کے ترے شرمسار لیتے ہیں|
  block
    block |اترتے عرش سے ڈرتا ہے تو دعا والے|
    block |اثر کو ہاتھ بڑھا کر اتار لیتے ہیں|
  block
    block |شراب کے لیے مے نوش منہ ہیں پھیلائے|
    block |جمھائیاں نہیں وقت خمار لیتے ہیں|
  block
    block |گناہ گار ہیں اتنے ہی ان بتوں کے ہم|
    block |کہ پانچ وقت خدا کو پکار لیتے ہیں|
  block
    block |جما یہ رنگ کہ اب وقت زمزمہ سنجی|
    block |چمن میں مجھ کو عنادل پکار لیتے ہیں|
  block
    block |پئے ہوں کتنی ہی لیکن یہ ہوش رہتا ہے|
    block |کہ سوتے وقت وہ زیور اتار لیتے ہیں|
  block
    block |ریاضؔ باتوں میں اپنی اگر نہیں جادو|
    block |پری کو شیشے میں یوں ہی اتار لیتے ہیں|