
block |آرزو بھی تو کر نہیں آتی|
  block
    block |آرزو بھی تو کر نہیں آتی|
    block |دل میں ہے ہونٹھ پر نہیں آتی|
  block
    block |وصل کی رات کے سوا کوئی شام|
    block |ساتھ لے کر سحر نہیں آتی|
  block
    block |چلی جاتی ہے ان کے گھر مری نیند|
    block |جا کے پھر رات بھر نہیں آتی|
  block
    block |وہ مجھے کوستے ہیں او تاثیر|
    block |عرش سے تو اتر نہیں آتی|
  block
    block |پہلے آتی تھی اے قفس والو|
    block |اب صبا بھی ادھر نہیں آتی|
  block
    block |چپ کھڑے ہیں وہ پیش داور حشر|
    block |بھولے ہیں بات کر نہیں آتی|
  block
    block |کبھی آ جاتی تھی مقدر پر|
    block |اب ہنسی ہونٹھ پر نہیں آتی|
  block
    block |ارے واعظ ڈرا نہ تو اتنا|
    block |کیا اسے درگزر نہیں آتی|
  block
    block |جب تک آئے نہ کوئی چاند سی شکل|
    block |شب مہ میرے گھر نہیں آتی|
  block
    block |حشر کے دن بھی داغ دامن میں|
    block |شرم اے چشم تر نہیں آتی|
  block
    block |کمر ان کی بہت ہی نازک ہے|
    block |زلف بھی تا کمر نہیں آتی|
  block
    block |غم ہیں راہ جنوں میں اہل جنوں|
    block |ہیں مگر کچھ خبر نہیں آتی|
  block
    block |آپ کو اپنی آرسی کے سوا|
    block |اچھی صورت نظر نہیں آتی|
  block
    block |شرم آتی ہے دل میں سو سو بار|
    block |توبہ لب پر مگر نہیں آتی|
  block
    block |وائے قسمت کہ بیکسی بھی ریاضؔ|
    block |اب مری قبر پر نہیں آتی|