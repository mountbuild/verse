
block |صبح محشر بھی گوارا نہیں فرقت میری|
  block
    block |صبح محشر بھی گوارا نہیں فرقت میری|
    block |مجھ سے رہ رہ کے لپٹ جاتی ہے تربت میں|
  block
    block |رنج دیتا ہے مزا وہ ہے طبیعت میری|
    block |چین لکھتی ہے مرے واسطے قسمت میری|
  block
    block |آ کے ٹھکرا گئے کس ناز سے تربت میری|
    block |نہ کھلی آنکھ مری ہائے ری غفلت میری|
  block
    block |کوئی آتا ہے کہیں ایسے سیہ خانے میں|
    block |میرے گھر کا ہے اجالا شب فرقت میری|
  block
    block |صدقے اے تمکنت ناز دکھا دے مجھ کو|
    block |ہائے وہ آنکھ نہ ہو جس میں مروت میری|
  block
    block |کیا نڈر ہو کے شب وصل وہ آ بیٹھے ہیں|
    block |جانتے ہیں کہ بچا لے گی نزاکت میری|
  block
    block |جتنے دل خاک ہوئے روز ازل سے اب تک|
    block |آج ان سب کا نشاں دیتی ہے تربت میری|
  block
    block |مے و معشوق نہیں آپ میں رہنے دیتے|
    block |بعد توبہ بھی بدل جاتی ہے نیت میری|
  block
    block |اس طرح حشر میں آیا ہوں لحد سے اٹھ کر|
    block |کہ فرشتے نہیں پہچانتے صورت میری|
  block
    block |حشر میں پیش نظر ہوں گے بتان کافر|
    block |مجھے ڈر ہے نہ بگڑ جائے طبیعت میری|
  block
    block |دھوکے دیتی ہے بری طرح یہ لوگوں کو ریاضؔ|
    block |ملتی جلتی ہے بہت خضر سے صورت میری|