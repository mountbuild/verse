
block |میں اٹھا رکھوں نہ کچھ ان کے لیے|
  block
    block |میں اٹھا رکھوں نہ کچھ ان کے لیے|
    block |یہ حسیں مل جائیں دو دن کے لئے|
  block
    block |وعدۂ فردا کے سچے مل گئے|
    block |اب اٹھا رکھوں میں کس دن کے لئے|
  block
    block |کل کے وعدے پر نہ دے وہ مے فروش|
    block |جس نے توڑے ہم سے گن گن کے لئے|
  block
    block |قورمہ مرغ سحر کا وصل میں|
    block |بھیج دیتا ہوں موذن کے لئے|
  block
    block |یہ نہ کہنے کو ہو بے گنتی دیئے|
    block |میں نے بوسے ان کے گن گن کے لیے|
  block
    block |منہ جھلسنے کو خزاں کا عندلیب|
    block |آشیاں میں بیٹھے ہیں تنکے لئے|
  block
    block |مے کشو واعظ مرے سر ہو گیا|
    block |کوئی تدبیر اس پڑھے جن کے لیے|
  block
    block |یہ ریاضؔ ان کے بہت تھے منہ لگے|
    block |اٹھ رہا کیا آج کچھ دن کے لیے|