
block |اگر ان کے لب پر گلا ہے کسی کا|
  block
    block |اگر ان کے لب پر گلا ہے کسی کا|
    block |تو بے جا بھی شکوہ بجا ہے کسی کا|
  block
    block |حسیں حشر میں سر جھکائے ہوئے ہیں|
    block |وفا آج وعدہ ہوا ہے کسی کا|
  block
    block |وہ جوبن بہت سر اٹھائے ہوئے ہیں|
    block |بہت تنگ بند قبا ہے کسی کا|
  block
    block |وہ خود چاہتے ہیں کوئی اب ستائے|
    block |ستانا مزا دے گیا ہے کسی کا|
  block
    block |جو ہیں دست گستاخ اپنے سلامت|
    block |تو جھوٹا ہی وعدہ وفا ہے کسی کا|
  block
    block |وہ کیوں اٹھ کے خلوت سے محفل میں آئیں|
    block |وہ کیا جانیں کیا مدعا ہے کسی کا|
  block
    block |بنا لوں خدا تو بھی میرے نہ ہوں گے|
    block |بتوں میں کوئی بھی ہوا ہے کسی کا|
  block
    block |کوئی گود میں جھم سے آ ہی گیا ہے|
    block |تصور ہمیں جب بندھا ہے کسی کا|
  block
    block |ریاضؔ اور ہی رنگ میں مست ہیں اب|
    block |سنا ہے پیالا پیا ہے کسی کا|