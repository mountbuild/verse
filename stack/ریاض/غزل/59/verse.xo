
block |فریاد جنوں اور ہے بلبل کی فغاں اور|
  block
    block |فریاد جنوں اور ہے بلبل کی فغاں اور|
    block |صحرا کی زباں اور ہے گلشن کی زباں اور|
  block
    block |کٹ جائے زباں تیری تو ہو گرم زباں اور ہے|
    block |اللہ نے دی ہے تجھے اے شمع زباں اور|
  block
    block |جنت بھی ہے دوزخ بھی ہے سینے میں ہمارے|
    block |یہ داغ نہاں اور ہے یہ سوز نہاں اور|
  block
    block |ہو جائے سچ افلاس میں سنتا ہوں رہے گا|
    block |دو چار مہینے ابھی ماہ رمضاں اور|
  block
    block |آغاز محبت میں یہ دل خون ہوا ہے|
    block |روئیں گے ابھی دیدۂ خوں نابہ فشاں اور|
  block
    block |دنیا میں اب ایسا قدر انداز نہیں ہے|
    block |ہوتے ہی ہدف دل کے چڑھی ان کی کماں اور|
  block
    block |جو پیتے ہیں پیتے نہیں وہ بھی رمضان میں|
    block |سنتا ہوں کوئی بند ہوئی مے کی دکاں اور|
  block
    block |اچھا ہے رہیں جا کے لگ دونوں جہاں سے|
    block |عشاق کے رہنے کو بنے ایک جہاں اور|
  block
    block |پینے کا مزا جب ہے کہ منہ خم سے لگا ہے|
    block |مجھ رند سے ساقی یہ کہے جائے کہ ہاں اور|
  block
    block |نکلا ہے مرا نام کہ بے نام و نشاں ہوں|
    block |مجھ سا بھی نہ ہوگا کوئی بے نام و نشاں اور|
  block
    block |سنتا ہوں مسلمانوں میں اب مانگ بہت ہے|
    block |ڈرتا ہوں مئے ناب نہ ہو جائے گراں اور|
  block
    block |پہنچے در و دیوار کو نقصان تو کیا غم|
    block |رونے کے لیے لیں گے کرائے کا مکاں اور|
  block
    block |تیز آتش سیال ہے پہلے سے زیادہ|
    block |اب آگ لگائے نہ ذرا پیر مغاں اور|
  block
    block |دی ہم نے جگہ دل کو بھی آنکھوں کے برابر|
    block |آنکھوں میں سماتے نہیں وہ ہو کے جواں اور|
  block
    block |مرنے کا ریاضؔ اپنے ذرا نام نہ لینا|
    block |جینا ابھی مر مر کے تجھے ہے مری جاں اور|