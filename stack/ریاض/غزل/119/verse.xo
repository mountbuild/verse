
block |کافر بتوں کے نام ہوں کیوں کر تمام حفظ|
  block
    block |کافر بتوں کے نام ہوں کیوں کر تمام حفظ|
    block |اتنے خدا کہ ہو نہ سکیں جن کے نام حفظ|
  block
    block |مطلب نہ خبط ہو کوئی فقرہ نہ چھوٹ جائے|
    block |قاصد نے حرف حرف کیا سب پیام حفظ|
  block
    block |رونا مرا ہو اور بھی باعث ثواب کا|
    block |پڑھتا ہوں سوز میں نے کئے ہیں سلام حفظ|
  block
    block |دوزخ کا ڈر نہیں ہے تو پتھر کی آگ کیا|
    block |کافر بتو ہمیں ہے خدا کا کلام حفظ|
  block
    block |پیتے ہی یاد آ گئے بھولے ہوئے سبق|
    block |پوچھو کسی مقام سے ہے ہر مقام حفظ|
  block
    block |میخانے میں نماز جو کی تو نے جلد ختم|
    block |سورہ بڑا نہ تھا کوئی تجھ کو امام حفظ|
  block
    block |تجھ کو قفس میں تیری سناؤں گا گفتگو|
    block |صیاد باتیں کی ہیں تری زیر دام حفظ|
  block
    block |کس کو نہیں ہے قدر ہمارے کلام کی|
    block |لوگوں کو ہے ریاضؔ ہمارا کلام حفظ|