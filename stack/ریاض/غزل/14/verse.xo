
block |دشمن کی طرف ہو کے نکلنے نہیں دیتے|
  block
    block |دشمن کی طرف ہو کے نکلنے نہیں دیتے|
    block |ہم کو وہ بری راہ بھی چلنے نہیں دیتے|
  block
    block |آنکھیں ہمیں تلووں سے وہ ملنے نہیں دیتے|
    block |ہم چٹکیوں سے دل کو مسلنے نہیں دیتے|
  block
    block |کہتے ہیں مئے ناب حسینوں کا ہے جوبن|
    block |ہم بزم میں اپنی اسے ڈھلنے نہیں دیتے|
  block
    block |وہ کیا لحد غیر کو پامال کریں گے|
    block |چلتے ہوئے فقرے بھی تو چلنے نہیں دیتے|
  block
    block |جلتا ہوں بچاتے ہیں اسے سوز دروں سے|
    block |دشمن کو مری آگ میں جلنے نہیں دیتے|
  block
    block |نازک ہے مرے نخل تمنا کی ہر اک شاخ|
    block |اس خوف سے وہ پھولنے پھلنے نہیں دیتے|
  block
    block |کب بوسے لیے ان کے جو بل کھائے ہیں گیسو|
    block |تم گالوں کو کیوں زہر اگلنے نہیں دیتے|
  block
    block |آئی ہے یہ کہتی ہوئی کس کی شب فرقت|
    block |ہم رنگ زمانے کو بدلنے نہیں دیتے|
  block
    block |ڈر ہے نہ دوپٹہ کہیں سینے سے سرک جائے|
    block |پنکھا بھی ہمیں پاس سے جھلنے نہیں دیتے|
  block
    block |کیوں ہم کو جلاتے ہو دم وصل یہ کیا ہے|
    block |کیوں پھونکتے ہو شمع کو جلنے نہیں دیتے|
  block
    block |ہے جان مری کشمکش نزع میں دن رات|
    block |ارمان تو کیا دم بھی نکلنے نہیں دیتے|
  block
    block |کھلنے نہیں دیتے کبھی کم ظرفیٔ واعظ|
    block |ہم رند پلا کر بھی ابلنے نہیں دیتے|
  block
    block |جاتا ہوں تو آتی ہے یہی طور سے آواز|
    block |ہم دیکھنے والوں کو سنبھلنے نہیں دیتے|
  block
    block |کیا کام ریاضؔ آنے کو سو بار بہار آئے|
    block |ہم کو یہ حسیں پھولنے پھلنے نہیں دیتے|