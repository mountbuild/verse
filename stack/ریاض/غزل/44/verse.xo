
block |یہ کوئی بات ہے سنتا نہ باغباں میری|
  block
    block |یہ کوئی بات ہے سنتا نہ باغباں میری|
    block |کہاں اثر میں وہ ڈوبی ہوئی فغاں میری|
  block
    block |چلی ہے آج سنانے انہیں فغاں میری|
    block |ارے ضرور یہ کٹوائے گی زباں میری|
  block
    block |ہلی زبان کہ بجلی ہے پھر فغاں میری|
    block |خدا کرے نہ قفس میں کھلے زباں میری|
  block
    block |وہ زلف کھول کے شرمائیں غیر کے گھر آج|
    block |کچھ اس ادا سے شب غم ہو مہماں میری|
  block
    block |مجھے یہ ڈر ہے نہ پھولے پھلے بہار میں یہ|
    block |جھکی ہوئی ہے بہت شاخ آشیاں میری|
  block
    block |غضب کا درد قیامت کا ہے اثر اس میں|
    block |خدا کسی کو نہ سنوائے داستاں میری|
  block
    block |یہ دیر میں نہیں بجتے ہیں خود بخود ناقوس|
    block |حرم میں گونج رہی ہے بتو اذاں میری|
  block
    block |تم اپنے بام سے فریاد کی اجازت دو|
    block |یہاں سے تو نہیں سنتا ہے آسماں میری|
  block
    block |کسی کے آنے کا اب انتظار کون کرے|
    block |پکارتی ہے مجھے مرگ ناگہاں میری|
  block
    block |کہے کہے نہ کہے کوئی مجھ کو کیا اس سے|
    block |سنیں سنیں نہ سنیں آپ داستاں میری|
  block
    block |وہ بولے حشر میں کھل کھیلنے کو کہتے ہیں|
    block |ستا رہی ہیں مجھے آج شوخیاں میری|
  block
    block |نہ دست ناز میں لو تیغ اس نزاکت سے|
    block |تمہارے بس کی نہیں جان ناتواں میری|
  block
    block |زبان میں بھی اثر ہے مرے بیاں میں بھی|
    block |سنیں نہ آپ مرے منہ سے داستاں میری|
  block
    block |جو بوسہ وصل میں مانگوں تو دیں سزا مجھ کو|
    block |جو لب ہلاؤں تو وہ کاٹ لیں زباں میری|
  block
    block |میں ناتواں بھی گیا آج بام تک ان کے|
    block |یہ زار تھا کہ مجھے لے اڑی فغاں میری|
  block
    block |شراب میں پس توبہ جو مانگوں بھولے سے|
    block |تو مے فروش کہے نذر ہے دکاں میری|
  block
    block |کچھ اب کی باغ میں اس دھوم سے بہار آئے|
    block |نہ باغباں کی سنوں میں نہ باغباں میری|
  block
    block |جو یہ کہا ہو مری آئی تجھ کو آ جائے|
    block |مجھے نصیب نہ ہو نیند پاسباں میری|
  block
    block |پیام موت کا ہے یاد انہیں مری کیسی|
    block |کچھ آج اور ہی کہتی ہیں ہچکیاں میری|
  block
    block |وہ بولے ابرو و مژگاں کو کیا ہوا شب وصل|
    block |دھرے رہے یوں ہی ناوک مرے کماں میری|
  block
    block |اٹھاؤں عفو کی لذت بھی لطف عصیاں بھی|
    block |مرے کریم یہ تقدیر ہے کہاں میری|
  block
    block |ستانے والے کو کچھ قدر ہو ستانے کی|
    block |انہیں ستائے جو مانے یہ آسماں میری|
  block
    block |وہ میں ہوں آج زمانے کو ناز ہے جس پر|
    block |ریاضؔ دھوم ہے جس کی وہ ہے زباں میری|