
block |آتی تھی پہلے دل سے کبھی بو کباب کی|
  block
    block |آتی تھی پہلے دل سے کبھی بو کباب کی|
    block |روشن ہے اب تو سینے میں بھٹی شراب کی|
  block
    block |اتنا عتاب سرخ ہے رنگت نقاب کی|
    block |تار نقاب ہیں کہ نگاہیں عتاب کی|
  block
    block |دیکھے کوئی جھلک نہ رخ لا جواب کی|
    block |ستر ہزار پردوں میں ٹھہری حجاب کی|
  block
    block |کیوں حشر میں ہو فکر عذاب و ثواب کی|
    block |صحبت ہے یہ بھی ایک شراب و کباب کی|
  block
    block |کہتے ہیں وعدہ رات کو ہوگا وفا ضرور|
    block |اللہ جلد شام ہو روز حساب کی|
  block
    block |بجلی وہ چیز ہی نہیں جس سے حسیں ڈریں|
    block |کچھ درد کی چمک ہے جھلک اضطراب کی|
  block
    block |وہ شام و صبح صدقے ہو جن پر بہار گل|
    block |چن چن کے ساتھ لائے ہیں راتیں شباب کی|
  block
    block |جنت کے خواب دیکھ کے آتی ہیں ہم کو یاد|
    block |رندانہ صحبتیں وہ کباب و شراب کی|
  block
    block |آئینہ دیکھتے ہیں مجھے دیکھ دیکھ کر|
    block |یہ داد مل رہی ہے مرے انتخاب کی|
  block
    block |لے اپنے سر وبال نہ اوروں کا حشر میں|
    block |بار گنہ اٹھائے نہ میزاں حساب کی|
  block
    block |اے طور سوز برق سمجھتے ہیں ہم تجھے|
    block |تجھ میں تو شوخیاں ہیں کسی کے حجاب کی|
  block
    block |دعوے ہے ہمسری کا سر کج کلاہ سے|
    block |اے دست موج اتار لے ٹوپی حباب کی|
  block
    block |بجلی گرائیں طور پر آواز ہی سے وہ|
    block |ٹھہرے کبھی تو ہم سے سوال و جواب کی|
  block
    block |پھر بھی تو کچھ ثبات کو اس کے ضرر نہیں|
    block |الٹی رواں ہے بحر میں کشتی حباب کی|
  block
    block |مے سے کہیں سوا ہے پس توبہ مے کشو|
    block |آ جائے دور ہی سے کہیں بو شراب کی|
  block
    block |سو حشر نذر گوشۂ داماں ہیں ہر نفس|
    block |اے شوق دید حد ہی نہیں اضطراب کی|
  block
    block |تلخی کا نزع کی تو کچھ احساس ہو سکے|
    block |اتنی تو میرے منہ میں ہو تلخی شراب کی|
  block
    block |تم کیا ہو ہم نے قلقل مینا سے واعظو|
    block |باتیں بہت سنی ہیں عذاب و ثواب کی|
  block
    block |دور مے کہن کا اثر ہے یہ اے ریاضؔ|
    block |ہے آج بھی جوان طبیعت جناب کی|