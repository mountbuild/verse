
block |بام پر آئے کتنی شان سے آج|
  block
    block |بام پر آئے کتنی شان سے آج|
    block |بڑھ گئے آپ آسمان سے آج|
  block
    block |جب کہا ہم خفا ہیں جان سے آج|
    block |بولے خوش کر دیں امتحان سے آج|
  block
    block |کس مزے کی ہوا میں مستی ہے|
    block |کہیں برسی ہے آسمان سے آج|
  block
    block |بے تکلف نہ ہو کوئی ان سے|
    block |بنے بیٹھے ہیں میہمان سے آج|
  block
    block |میں نے چھیڑا تو کس ادا سے کہا|
    block |کچھ سنو گے مری زبان سے آج|
  block
    block |دل کے ٹکڑوں کی طرح ہم نے چنے|
    block |ٹکڑے کچھ دل کی داستان سے آج|
  block
    block |نیچی داڑھی نے آبرو رکھ لی|
    block |قرض پی آئے اک دکان سے آج|
  block
    block |اونچے کوٹھوں کے بیٹھنے والے|
    block |باتیں کرتے تھے آسمان سے آج|
  block
    block |ناتواں دل کی بے زباں دل کی|
    block |آپ نے سن لی اپنے کان سے آج|
  block
    block |کوئی جا کر ریاضؔ کو سمجھائے|
    block |کچھ خفا ہیں وہ اپنی جان سے آج|