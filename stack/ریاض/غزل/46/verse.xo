
block |جو تھے ہاتھ مہندی لگانے کے قابل|
  block
    block |جو تھے ہاتھ مہندی لگانے کے قابل|
    block |ہوئے آج خنجر اٹھانے کے قابل|
  block
    block |عنادل بھی کلیاں بھی گل بھی صبا بھی|
    block |یہ صحبت ہے ہنسنے ہنسانے کے قابل|
  block
    block |حنا بن کے میں چوم لوں دست نازک|
    block |ترے ہاتھ ہیں رنگ لانے کے قابل|
  block
    block |جوانی کا اب رنگ کچھ آ چلا ہے|
    block |وہ اب ہو چلے ہیں ستانے کے قابل|
  block
    block |مجھے دیکھ کر دخت رز تن رہی ہے|
    block |یہ کھنچ کر ہوئی ہے اڑانے کے قابل|
  block
    block |قیامت میں دیکھیں گے کیوں کر انہیں ہم|
    block |نہیں شرم سے آنکھ اٹھانے کے قابل|
  block
    block |بنائیں نہ اب اس کو اب شمع محفل|
    block |جلا دل نہیں ہے جلانے کے قابل|
  block
    block |چمن میں اڑا ان کو اے باد صرصر|
    block |مرے ٹوٹے پر ہیں اڑانے کے قابل|
  block
    block |بنے شعلے بجلی کے قسمت سے میری|
    block |جو تنکے تھے کچھ آشیانے کے قابل|
  block
    block |بڑھاپے میں ثابت ہوئے دزد مے ہم|
    block |نہ آنے کے قابل نہ جانے کے قابل|
  block
    block |یہ کہتی ہے حضرت کی ریش حنائی|
    block |ریاضؔ اب بھی ہیں رنگ لانے کے قابل|