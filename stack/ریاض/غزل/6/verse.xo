
block |درد ہو تو دوا کرے کوئی|
  block
    block |درد ہو تو دوا کرے کوئی|
    block |موت ہی ہو تو کیا کرے کوئی|
  block
    block |نہ ستائے کوئی انہیں شب وصل|
    block |ان کی باتیں سنا کرے کوئی|
  block
    block |بند ہوتا ہے اب در توبہ|
    block |در مے خانہ وا کرے کوئی|
  block
    block |قبر میں آ کے نیند آئی ہے|
    block |نہ اٹھائے خدا کرے کوئی|
  block
    block |تھیں یہ دنیا کی باتیں دنیا تک|
    block |حشر میں کیا گلا کرے کوئی|
  block
    block |نہ اٹھی جب جھکی جبین نیاز|
    block |کس طرح التجا کرے کوئی|
  block
    block |بوسہ لیں غیر دیں سزا ہم کو|
    block |ہم ہیں مجرم خطا کرے کوئی|
  block
    block |بگڑے گیسو تو بولے جھنجھلا کر|
    block |نہ بلائیں لیا کرے کوئی|
  block
    block |نزع میں کیا ستم کا موقع ہے|
    block |وقت ہے اب دعا کرے کوئی|
  block
    block |حشر کے دن کی رات ہو کہ نہ ہو|
    block |اپنا وعدہ وفا کرے کوئی|
  block
    block |نہ ستائے کوئی کسی کو ریاضؔ|
    block |نہ ستم کا گلا کرے کوئی|