
block |گل مرقع ہیں ترے چاک گریبانوں کے|
  block
    block |گل مرقع ہیں ترے چاک گریبانوں کے|
    block |شکل معشوق کی انداز ہیں دیوانوں کے|
  block
    block |نہ رکیں گے در و دیوار سے زندانوں کے|
    block |خود بخود پاؤں اٹھے جاتے ہیں دیوانوں کے|
  block
    block |پینگ وحشت میں بڑھے ہیں ترے دیوانوں کے|
    block |اب بیاباں بھی انہیں صحن ہیں زندانوں کے|
  block
    block |ایک کیا جن کے ہر اک ذرے میں گم ہوں سو حشر|
    block |ہم بگولے بنے ایسے کئی میدانوں کے|
  block
    block |کعبہ و دیر میں ہوتی ہے پرستش کس کی|
    block |مے پرستو یہ کوئی نام ہیں مے خانوں کے|
  block
    block |کچھ اس انداز سے آ بیٹھے ہیں وہ شمع کے پاس|
    block |دیکھ کر دور سے پر جلتے ہیں پروانوں کے|
  block
    block |لے گیا آپ کے دیوانوں کو سودائے بہار|
    block |در و دیوار ہیں ٹوٹے ہوئے زندانوں کے|
  block
    block |جام ہے توبہ شکن توبہ مری جام شکن|
    block |سامنے ڈھیر ہیں ٹوٹے ہوئے پیمانوں کے|
  block
    block |ہاتھ کیوں کھینچ لیا پھیر کے خنجر تو نے|
    block |سر جگہ سے نہیں اٹھتے ہیں گراں جانوں کے|
  block
    block |در سے بڑھنے نہیں دیتا ہے مجھے ذوق سجود|
    block |میں ہوں نقش کف پا ہیں تری دربانوں کے|
  block
    block |نہیں گنتی میں مگر بزم سخن ہے روشن|
    block |آج میں شمع ہوں مجمع میں سخن دانوں کے|
  block
    block |قطرے ہیں کوثر و تسنیم کف ساقی میں|
    block |خم افلاک تو پیمانے ہیں مے خانوں کے|
  block
    block |وسعت ذات میں گم وحدت و کثرت ہے ریاضؔ|
    block |جو بیاباں ہیں وہ ذرے ہیں بیابانوں کے|
  block
    block |واہ کیا نامۂ اعمال ہیں دیوانوں کے|
    block |کہ فرشتے لیے ٹکڑے ہیں گریبانوں کے|
  block
    block |ہوش اڑتے ہوئے دیکھے نہیں انسانوں کے|
    block |لطف مے خانوں میں آتے ہیں پری خانوں کے|
  block
    block |نقش پا رہ نہیں سکتے ترے دیوانوں کے|
    block |اے جنوں صحن بہت تنگ ہے زندانوں کے|
  block
    block |پر پرواز بنے خود شرر شمع کبھی|
    block |شرر شمع بنے پر کبھی پروانوں کے|
  block
    block |اپنے کوچے میں جو دیکھا تو وہ ہنس کر بولے|
    block |چھاننے والے کہاں آئے بیابانوں کے|
  block
    block |ذکر کیا اہل جنوں کا کہ جب آتی ہے بہار|
    block |وہ تو وہ رنگ بدل جاتے ہیں زندانوں کے|
  block
    block |آج بت بیٹھے ہیں تقدیر کے مالک بن کر|
    block |اب جو لکھا ہو مقدر میں مسلمانوں کے|
  block
    block |بام تک تیرے ذریعہ ہے رسائی کی یہی|
    block |دور سے جھک کے قدم لوں ترے دربانوں کے|
  block
    block |ان کے بکھرے ہوئے گیسو نہیں ہٹتے رخ سے|
    block |آج نکلے ہیں وہ جھرمٹ میں نگہبانوں کے|
  block
    block |ساتھ والوں میں مرے کوہ کن و قیس بھی ہیں|
    block |میرے قصے نہیں ٹکڑے کوئی افسانوں کے|
  block
    block |چشم یعقوب بنے حلقۂ زنجیر کی آنکھ|
    block |کبھی تقدیر سے دن پھرتے ہیں زندانوں کے|
  block
    block |غیرت حق کو ہو کیا جوش جب اعمال یہ ہیں|
    block |کم ہے جو کچھ ہو مقدر میں مسلمانوں کے|
  block
    block |دور سے دیکھ کے پھرنا وہ مرا الٹے پاؤں|
    block |اف وہ بدلے ہوئے تیور ترے دربانوں کے|
  block
    block |مہ و انجم سے ٹپکتا ہے یہی راتوں کو|
    block |ان میں ٹوٹے ہوئے ساغر بھی ہیں مے خانوں کے|
  block
    block |انہیں ٹھکراتے چلو حشر میں لطف آئے گا|
    block |انہیں قبروں میں ہیں مارے ہوئے ارمانوں کے|
  block
    block |نکلی جاتی ہے زمیں پاؤں کے نیچے سے ریاضؔ|
    block |کیوں دعا کو نہ اٹھیں ہاتھ مسلمانوں کے|