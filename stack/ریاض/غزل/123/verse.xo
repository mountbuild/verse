
block |ان کے ہوتے کون دیکھے دیدہ و دل کا بگاڑ|
  block
    block |ان کے ہوتے کون دیکھے دیدہ و دل کا بگاڑ|
    block |پڑ گیا دونوں میں فرط رشک سے کیسا بگاڑ|
  block
    block |اس کی محفل کا مرقع کھینچ اے مانی مگر|
    block |اس مرقع میں ذرا تو غیر کا چہرا بگاڑ|
  block
    block |تیرے جھکنے سے جھکے ہیں دل کے لینے کو حسیں|
    block |کم لگا کر دام اے ظالم نہ تو سودا بگاڑ|
  block
    block |دخت رز کو شکل تیری دیکھ کر نفرت نہ ہو|
    block |تلخیٔ مے سے ارے زاہد نہ منہ اتنا بگاڑ|
  block
    block |ہاں وہی پھر کعبہ بن جائے گا اے شیخ حرم|
    block |بت کدہ کا پہلے نقشہ کھینچ پھر نقشہ بگاڑ|
  block
    block |ہو تعلق گل رخوں سے تو مزا ہر بات میں|
    block |کیا بناوٹ کیا کھنچاوٹ کیا لگاوٹ کیا بگاڑ|
  block
    block |میرے حال زار پر آ جائے تجھ کو آپ رحم|
    block |او بنانے والے میرے مجھ کو تو اتنا بگاڑ|
  block
    block |کوئی ہوں کافر ہوں یا اللہ والے اے ریاضؔ|
    block |چار دن کی زندگانی میں کسی سے کیا بگاڑ|