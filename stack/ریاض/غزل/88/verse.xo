
block |وہ ہوں مٹھی میں ان کی دل ہو ہم ہوں|
  block
    block |وہ ہوں مٹھی میں ان کی دل ہو ہم ہوں|
    block |یوں ہی پردہ سا کچھ حائل ہو ہم ہوں|
  block
    block |ستائیں ہم اسی طرح جس طرح چاہیں|
    block |کوئی نشہ میں یوں غافل ہو ہم ہوں|
  block
    block |تمہارا بام رشک آسماں ہو|
    block |اگر تم ہو مہ کامل ہو ہم ہوں|
  block
    block |مزا خلوت کا آئے قتل گہہ میں|
    block |وہاں کوئی نہ ہو قاتل ہو ہم ہوں|
  block
    block |ہر اک گوشے میں جیسے حشر برپا|
    block |نئے فتنے ہوں وہ محفل ہو ہم ہوں|
  block
    block |نہیں پروا نہ سبزہ ہو لب جو|
    block |یہ مینا ہو لب ساحل ہو ہم ہوں|
  block
    block |ہمارے ہاتھ میں ہو تیغ قاتل|
    block |نہ ہو کوئی عدو بسمل ہو ہم ہوں|
  block
    block |گرہ ہو زلف کی دل میں ہمارے|
    block |ہمارا عقدۂ مشکل ہو ہم ہوں|
  block
    block |پرانے نجد میں اب ہوں نئے آج|
    block |نئی لیلیٰ نیا محمل ہو ہم ہوں|
  block
    block |یوں ہی ہم اپنی ہستی سے گزر جائیں|
    block |ہماری سعئ لا حاصل ہو ہم ہوں|
  block
    block |یہ کم بخت اک جہان آرزو ہے|
    block |نہ ہو کوئی ہمارا دل ہو ہم ہوں|
  block
    block |نہ ہم اٹھیں نہ کوئی ہاتھ اٹھائے|
    block |گلے پر خنجر قاتل ہو ہم ہوں|
  block
    block |یہ سہو و محو ہوں ہم سیر گل میں|
    block |ہر اک غنچہ ہمارا دل ہو ہم ہوں|
  block
    block |ریاضؔ اس شوخ کو بھی تم سنا دو|
    block |وہ کیا ہے چلبلا سا دل ہو ہم ہوں|