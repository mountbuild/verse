
block |روٹھے ہوئے کہ اپنے ذرا اب منائے زلف|
  block
    block |روٹھے ہوئے کہ اپنے ذرا اب منائے زلف|
    block |پیارا ہے دل تو ناز بھی دل کے اٹھائے زلف|
  block
    block |در گزرے دل کی یاد سے ہم جان تو بچی|
    block |پیچھے پڑی ہے جان کے اب کیوں بلائے زلف|
  block
    block |وہ کیوں بتائے ہم کو دل گم شدہ کا حال|
    block |پوچھیں جناب خضر تو رستہ بتائے زلف|
  block
    block |بکھرائے بال دیکھ لیا کس کو بام پر|
    block |ہر وقت ہائے زلف ہے ہر لحظہ ہائے زلف|
  block
    block |کس طرح ان حسینوں کے بھرتی رہی ہے کان|
    block |پہنچے نہ تیرے کان میں اے دل صداۓ زلف|
  block
    block |بل کھا کے دوش ناز سے گرنا ادھر ادھر|
    block |وہ زلف اور ہائے وہ کافر ادائے زلف|
  block
    block |لے کر بلائیں خود وہ کشاکش میں پڑ گیا|
    block |دل زلف کو ستائے نہ دل کو ستائے زلف|
  block
    block |پھندے میں اس کے طائر دل آ رہے گا آپ|
    block |مرغ نظر کو دام میں پہلے پھنسائے زلف|
  block
    block |پینگائے اور یہ جوبنوں کا رہنمائے دل|
    block |صد سالہ زاہدوں کو تو برسوں جھلائے زلف|
  block
    block |آشفتگان زلف کا برہم ہے کیوں مزاج|
    block |کہتا ہے کون کوئی نہ ہو مبتلائے زلف|
  block
    block |سائے سے اس کے بھاگتے ہیں لوگ دور دور|
    block |بگڑی ہوئی ہے آج کل ایسی ہوائے زلف|
  block
    block |تم نام ان کی زلف کو رکھتے ہو کیوں ریاضؔ|
    block |سن لے تو ایک ایک کی سو سو سنائے زلف|