
block |عشق میں دل لگی سی رہتی ہے|
  block
    block |عشق میں دل لگی سی رہتی ہے|
    block |غم بھی ہو تو خوشی سی رہتی ہے|
  block
    block |دل میں کچھ گدگدی سی رہتی ہے|
    block |منہ پر ان کے ہنسی سی رہتی ہے|
  block
    block |یہ ہوا ہے خدا خدا کر کے|
    block |رات دن بے خودی سی رہتی ہے|
  block
    block |حشر کے دن بھی کچھ گنہ کر لوں|
    block |معصیت میں کمی سی رہتی ہے|
  block
    block |صدقے میں اپنے غنچہ دل کے|
    block |یہ کلی کچھ کھلی سی رہتی ہے|
  block
    block |اتنی پی ہے کہ بعد توبہ بھی|
    block |بے پیے بے خودی سی رہتی ہے|
  block
    block |عیش بھی ہو تو لطف عیش نہیں|
    block |ہر دم افسردگی سی رہتی ہے|
  block
    block |شب غم کی سحر میں نور کہاں|
    block |صبح بھی شام ہی سی رہتی ہے|
  block
    block |یہ نہیں ہے کہ پردہ پڑ جائے|
    block |نشہ میں آگہی سی رہتی ہے|
  block
    block |رہتے ہیں گل لحد کے پژمردہ|
    block |شمع بھی کچھ بجھی سی رہتی ہے|
  block
    block |ہو گئی کیا بلا مرے گھر کو|
    block |رات دن تیرگی سی رہتی ہے|
  block
    block |اب جنوں کی عوض ہے یاد جنوں|
    block |ہاتھ میں ہتھکڑی سی رہتی ہے|
  block
    block |کف پا سے حنا نہیں چھٹتی|
    block |آگ یہ کچھ دبی سی رہتی ہے|
  block
    block |تیری تصویر ہو کہ تیغ تری|
    block |ہم سے ہر دم کھنچی سی رہتی ہے|
  block
    block |بدلے بوتل کے اب حرم میں ریاضؔ|
    block |ہاتھ میں زمزمی سی رہتی ہے|