
block |ہم غریبوں پر جفا اچھی نہیں|
  block
    block |ہم غریبوں پر جفا اچھی نہیں|
    block |بیکسوں کی بد دعا اچھی نہیں|
  block
    block |موت آئے یہ دعا اچھی نہیں|
    block |ہجر میں بھی موت کیا اچھی نہیں|
  block
    block |دل لگی میں بھی تو بگڑی ہے بہت|
    block |بات یہ زلف رسا اچھی نہیں|
  block
    block |ہاتھ رنگنے کا لہو سے ہو گماں|
    block |شوخ اتنی بھی حنا اچھی نہیں|
  block
    block |کیوں اڑاتی خاک آتی ہے بہار|
    block |چھیڑ اسیروں سے صبا اچھی نہیں|
  block
    block |کام میخانے کا ہو جائے گا بند|
    block |چشم ساقی کی حیا اچھی نہیں|
  block
    block |بوسۂ لب سے نہیں چلتا ہے کام|
    block |گالیوں کی یہ سزا اچھی نہیں|
  block
    block |شیخ یہ کہتا گیا پیتا گیا|
    block |ہے بہت ہی بد مزا اچھی نہیں|
  block
    block |دل وہ سب کے لیں یہ ہے اچھی ادا|
    block |جان لینے کی ادا اچھی نہیں|
  block
    block |غم غلط کرنے کو میں کتنی پیوں|
    block |رات دن غم کی گھٹا اچھی نہیں|
  block
    block |ایک کافر مجھ سے یہ کہتا گیا|
    block |رات دن یاد خدا اچھی نہیں|
  block
    block |میکدے کو چھوڑ کعبے جا ریاضؔ|
    block |غفلت اے مرد خدا اچھی نہیں|