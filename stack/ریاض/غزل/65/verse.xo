
block |نیا کھلا ہے شگوفہ کوئی بہار میں کیا|
  block
    block |نیا کھلا ہے شگوفہ کوئی بہار میں کیا|
    block |گندھا ہوا ہے مرا دل کسی کے ہار میں کیا|
  block
    block |اڑانے پھول حسیں آئے ہیں بہار میں کیا|
    block |لگی ہے آگ سی یہ آج لالہ زار میں کیا|
  block
    block |کسی سے کہنے یہ آئے ہیں وہ سحر ہوتے|
    block |تمام رات کٹی میرے انتظار میں کیا|
  block
    block |تمہارے خال کا بوسہ نہیں ہے گنتی میں|
    block |ذرا سی چیز ہے آئے گی یہ شمار میں کیا|
  block
    block |اتار لی سر بازار جس نے رخ سے نقاب|
    block |حجاب آئے اسے سو میں کیا ہزار میں کیا|
  block
    block |یہ سرمہ چشم عدو کے لئے اٹھا رکھیں|
    block |وہ خاک ڈالتے ہیں چشم اعتبار میں کیا|
  block
    block |بنائیں گے دل پر داغ جمع کر کے انہیں|
    block |چمکتے دیکھے ہیں ذرے مرے غبار میں کیا|
  block
    block |یہ میرے دوش سے ہوتے نہیں جدا دم نزع|
    block |گڑیں گے میرے فرشتے مرے مزار میں کیا|
  block
    block |ہے انتظار کہ مے نوش خم لئے پہنچیں|
    block |گھری ہیں کل سے گھٹائیں یہ سبزہ زار میں کیا|
  block
    block |جو دیکھے سانپ کے کاٹے کی لہر اسے آئے|
    block |بھرا ہے زہر اب ایسا بھی زلف یار میں کیا|
  block
    block |شراب سے بھی سوا خوش گوار ہے ہم کو|
    block |بتائیں کیا کہ مزا پڑ گیا ادھار میں کیا|
  block
    block |کنار‌ شوق میں آ کر حسیں نکل نہ سکے|
    block |اثر خدا نے دیا ہے ہمارے پیار میں کیا|
  block
    block |ریاضؔ توبہ کرو دن خزاں کے آئے ہیں|
    block |تم آئے پینے کو جاتی ہوئی بہار میں کیا|