
block |میں سمجھا جب جھلکتا سامنے جام شراب آیا|
  block
    block |میں سمجھا جب جھلکتا سامنے جام شراب آیا|
    block |مرا منہ چومنے شاید مرا مست شباب آیا|
  block
    block |ترے نازک سے چہرے پر جہاں رنگ عتاب آیا|
    block |صباحت رخ کی بول اٹھی کہ رخ زیر نقاب آیا|
  block
    block |قیامت اٹھتی رہتی ہے یہاں یہ ہے گلی اس کی|
    block |کہاں پامال ہونے تو دل خانہ خراب آیا|
  block
    block |سر تربت بھی گھوڑے پر ہوا کے وہ سوار آئے|
    block |قیامت ہم عناں آئی نہ دشمن ہم رکاب آیا|
  block
    block |ہوئے ہنگامہ ہائے حشر کتنے گوشۂ دل میں|
    block |وہ میرے سامنے کچھ اس ادا سے بے نقاب آیا|
  block
    block |وہ آئے سیر دریا کے لئے تو بجھ گئیں موجیں|
    block |قدم سے ان کے اپنی آنکھ ملنے ہر حباب آیا|
  block
    block |بہت بوسے لیے ہیں میں نے ان کافر حسینوں کے|
    block |مزا آئے گا مجھ کو بھی اگر روز حساب آیا|
  block
    block |تکلف بر طرف اے شیخ صحبت سے یہ آپس کی|
    block |مرے آگے شراب آئی ترے آگے کباب آیا|
  block
    block |اسی کوشش میں کٹتی ہجر کی راتیں ہوئیں آخر|
    block |نہ ان کے گیسوؤں کا میرے دل میں پیچ و تاب آیا|
  block
    block |خیال یار کے صدقے خیال یار ہی ہوگا|
    block |تسلی مجھ کو دینے کوئی وقت اضطراب آیا|
  block
    block |تری نوک قلم نے دل میں گہرے زخم ڈالے ہیں|
    block |ہزاروں دشنہ و نشتر لیے خط کا جواب آیا|
  block
    block |وہ تصویر آج تک محفوظ ہے چشم تصور میں|
    block |ترے بچپن سے جب اٹکھیلیاں کرتا شباب آیا|
  block
    block |نہیں موجیں ہیں یہ سیل حوادث کے طمانچے ہیں|
    block |اسے کھانا پڑی منہ کی ابھر کر جب حباب آیا|
  block
    block |برابر میری تربت کے کیا ہے دفن دشمن کو|
    block |یہ اچھا میرے حصے میں جہنم کا عذاب آیا|
  block
    block |کہیں دعوت میں کل ہم اور واعظ پاس بیٹھے تھے|
    block |کوئی لے کر شراب آیا کوئی لے کر کباب آیا|
  block
    block |لحد پر میری بھیجا ہے عدو کو فاتحہ پڑھنے|
    block |جو پہنچانے ثواب آیا وہی بن کر عذاب آیا|
  block
    block |جو آئے بھی تو گھوڑے پر ہوا کے وہ سوار آئے|
    block |عدو بھی ساتھ سائے کی طرح تھامے رکاب آیا|
  block
    block |ہوا بنت عنب سے عقد اس پیرانہ سالی میں|
    block |مبارک ہو مجھے ساقی بڑھاپے میں شباب آیا|
  block
    block |نرالے ہیں یہی دنیا میں توبہ توڑنے والے|
    block |ادھر ساقی ریاضؔ آئے ادھر جام شراب آیا|