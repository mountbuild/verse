
block |جوانی مئے ارغوانی سے اچھی|
  block
    block |جوانی مئے ارغوانی سے اچھی|
    block |مئے ارغوانی جوانی سے اچھی|
  block
    block |بقا جس میں ہو شے وہ فانی سے اچھی|
    block |ہمیں موت اس زندگانی سے اچھی|
  block
    block |جوانی ہو اچھی سی اچھی کسی کی|
    block |نہ ہوگی تمہاری جوانی سے اچھی|
  block
    block |یہ مے شیخ کو نار دوزخ سے بڑھ کر|
    block |یہ مے ہم کو جنت کے پانی سے اچھی|
  block
    block |ہمیشہ کو اب ہو گئی آنکھ موسیٰ|
    block |صدا ہوگی کیا لن ترانی سے اچھی|
  block
    block |اگر پاسبانی ملے تیرے در کی|
    block |تو خدمت نہیں پاسبانی سے اچھی|
  block
    block |ملا ٹوٹ کر ہم نے توبہ جو توڑی|
    block |نبھی چند دن شیخ فانی سے اچھی|
  block
    block |نشانہ بنے دل رہے تیر دل میں|
    block |نشانی نہیں اس نشانی سے اچھی|
  block
    block |تری خوش بیانی کا کیا ذکر واعظ|
    block |خموشی تری خوش بیانی سے اچھی|
  block
    block |جوانی تو گزری بڑھاپے سے بد تر|
    block |گزر جائے پیری جوانی سے اچھی|
  block
    block |جو الفت میں حاصل ہوئیں قیس تجھ کو|
    block |یہ ناکامیاں کامرانی سے اچھی|
  block
    block |ریاضؔ آ رہو تم جو ساحر کے در پر|
    block |رہے موت بھی زندگانی سے اچھی|