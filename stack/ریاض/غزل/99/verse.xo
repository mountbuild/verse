
block |یہی ہے ان کی نزاکت تو حال کیا ہوگا|
  block
    block |یہی ہے ان کی نزاکت تو حال کیا ہوگا|
    block |مجھے یہ ڈر ہے کہ وقت وصال کیا ہوگا|
  block
    block |کسی کا سبزۂ تربت نہ ہو سکا پامال|
    block |خرام ناز سے دل پائمال کیا ہوگا|
  block
    block |لحد پر آنے لگا کیوں پس فنا کوئی|
    block |مٹے ہوؤں کا کسی کو خیال کیا ہوگا|
  block
    block |وہ سن ہی کیا ہے سمجھ ہو جو ایسی باتوں کی|
    block |وہ پوچھتے ہیں کہ روز وصال کیا ہوگا|
  block
    block |نہ دل رہا نہ طبیعت رہی وہ پہلی سی|
    block |کسی کی بات کا ہم کو ملال کیا ہوگا|
  block
    block |کنار‌ شوق میں کیوں آئنے کی خواہش ہے|
    block |وہ بات ہی نہیں چہرہ نڈھال کیا ہوگا|
  block
    block |اجل خدا کے لئے رحم کر حسینوں پر|
    block |ملا کے خاک میں حسن و جمال کیا ہوگا|
  block
    block |مری خوشی کی انہیں کس لئے خوشی ہوگی|
    block |مرے ملال کا ان کو ملال کیا ہوگا|
  block
    block |بتائیں کیا تمہیں کیوں کر گلے لگائیں گے|
    block |بتائیں کیا تمہیں روز وصال کیا ہوگا|
  block
    block |شراب پینے کی عادت ہے مجھ کو چلو سے|
    block |مجھے ملا بھی تو جام سفال کیا ہوگا|
  block
    block |ریاضؔ عمر تو گزری سیاہ کاری میں|
    block |خبر نہیں کہ ہمارا مآل کیا ہوگا|