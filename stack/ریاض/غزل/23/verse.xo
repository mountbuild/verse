
block |کوئی پوچھے نہ ہم سے کیا ہوا دل|
  block
    block |کوئی پوچھے نہ ہم سے کیا ہوا دل|
    block |ہوا کیا لٹ گیا دل مٹ گیا دل|
  block
    block |یہ کہہ کر دے دیا مجھ کو مرا دل|
    block |ہمیں کوسے گا دے گا بد دعا دل|
  block
    block |مزا دے جائے گی مجھ کو تری آنکھ|
    block |مزا دے جائے گا تجھ کو مرا دل|
  block
    block |چمن میں جو کھلا گل میں یہ سمجھا|
    block |کہ ہے میرا یہ مرجھایا ہوا دل|
  block
    block |اٹھے گا لطف صحبت کا ابھی تو|
    block |نئے تم ہو نئے ہم ہیں نیا دل|
  block
    block |کسی سے یوں دغا کرتے نہیں ہیں|
    block |ارے او بے مروت بے وفا دل|
  block
    block |قیامت ہے تمہاری چلبلی شکل|
    block |قیامت ہے ہمارا چلبلا دل|
  block
    block |ہمارا دل ہمارے کام کا ہے|
    block |کہاں پائیں تمہارے کام کا دل|
  block
    block |بہت ہے جم کو اپنے جام پر ناز|
    block |ذرا لانا مرا ٹوٹا ہوا دل|
  block
    block |کسی کا زور پھر چلتا نہیں ہے|
    block |کسی سے جب کسی کا مل گیا دل|
  block
    block |اسے کس منہ سے کہتے ہو برا تم|
    block |تمہیں کس دل سے دیتا ہے دعا دل|
  block
    block |گیا وہ داغ لے کر داغ دے کر|
    block |نشانی دے گیا دل لے گیا دل|
  block
    block |حسیں اس کو برا سمجھے بچی جاں|
    block |برا بن کر بہت اچھا رہا دل|
  block
    block |کہیں کیا کس نے لوٹا کس کو لوٹا|
    block |لٹے ہم تم لٹا جوبن لٹا دل|
  block
    block |وہی اچھا تھا اس چھاتی کی سل سے|
    block |بدل دیتا کسی بت سے خدا دل|
  block
    block |تمہاری راہ میں وہ بھی پڑا ہے|
    block |ذرا دیکھے ہوئے ٹوٹا ہوا دل|
  block
    block |کوئی اب مفت بھی خواہاں نہیں ہے|
    block |ریاضؔ ایسا گیا گزرا ہوا دل|