
block |کون دل ہے مرے اللہ جو ناشاد نہیں|
  block
    block |کون دل ہے مرے اللہ جو ناشاد نہیں|
    block |کون گھر ہے مرے اللہ جو برباد نہیں|
  block
    block |نازنیں جان بھی لیں تو کوئی بیداد نہیں|
    block |چوڑیاں ہاتھ میں ہیں خنجر فولاد نہیں|
  block
    block |اے نسیم سحری ساتھ لیے جا سوئے بام|
    block |نفس رد ہے نالہ نہیں فریاد نہیں|
  block
    block |سبز باغ آپ دکھائیں نہ اب آزادی کے|
    block |آپ کے باغ میں تو سرو بھی آزاد نہیں|
  block
    block |چپ سے ہیں کچھ مرے آغوش میں وہ حشر کے دن|
    block |یہ وہی ہیں جنہیں پیمان وفا یاد نہیں|
  block
    block |دیکھتے رنگ حنا جاتے ہیں مقتل کی طرف|
    block |ہاتھ میں تیغ نہیں خنجر فولاد نہیں|
  block
    block |ہے تری جیب پر آج آنکھ نشیمن کے عوض|
    block |باغباں یہ تو کوئی چور ہے صیاد نہیں|
  block
    block |شور قلقل میں گم آواز اذاں ہے اے شیخ|
    block |یہ بہت خوب کہی مے کدہ آباد نہیں|
  block
    block |ایک اک پھول کو ایک ایک کلی کو دیکھا|
    block |ہار میں ان کے ہمارا دل ناشاد نہیں|
  block
    block |نکلی ہیں حشر میں دنیا کی پرانی باتیں|
    block |میں تو کیا میرے فرشتوں کو بھی اب یاد نہیں|
  block
    block |نہ گری برق مگر آپ گرے غش کھا کر|
    block |یہ تو اے حضرت موسیٰ کوئی افتاد نہیں|
  block
    block |جس سے آتا تھا نشیمن کا قفس میں کچھ لطف|
    block |تیرے قربان تری آنکھ وہ صیاد نہیں|
  block
    block |دل سے نکلی ہے یہ دل ہی میں رہے گی ظالم|
    block |جا کے دیوار سے ٹکرائے وہ فریاد نہیں|
  block
    block |کام کرتا تھا جو اے چرخ ترے پردے میں|
    block |وہ نہیں کام میں تو لذت بیداد نہیں|
  block
    block |یہ بہت ہے رہے دل پر جو حکومت قائم|
    block |آج قبضے میں اگر بصرہ و بغداد نہیں|
  block
    block |بوئے خوں دیتے ہیں شیریں ترے مہندی لگے ہاتھ|
    block |ہاتھ میں لالے کے خون سر فرہاد نہیں|
  block
    block |حد سے آگے نہ بڑھے دیکھیے مژگان دراز|
    block |چھیڑنے کے لئے کم نشتر فصاد نہیں|
  block
    block |شعرا آپ کو بھی خوب بناتے ہیں ریاضؔ|
    block |سب یہ کہتے ہیں کوئی آپ سا استاد نہیں|