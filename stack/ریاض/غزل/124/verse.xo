
block |منہ زیر تاک کھولا واعظ بہت ہی چوکا|
  block
    block |منہ زیر تاک کھولا واعظ بہت ہی چوکا|
    block |بیلوں نے داڑھی پکڑی خوشوں نے منہ میں تھوکا|
  block
    block |کہتا ہے کیوں انا الحق جو قطرہ ہے لہو کا|
    block |منہ کھل گیا ہے شاید میری رگ گلو کا|
  block
    block |شوخی جو برق کی ہے گرمی شرار کی ہے|
    block |کچھ کہہ رہا ہے موسیٰ انداز گفتگو کا|
  block
    block |دھونا ہے وقت آخر منہ کی مجھے سیاہی|
    block |اے اشک شرم اب بھی موقع ہے شست و شو کا|
  block
    block |کیوں طفل اشک لپٹے اے دل نہ آستیں سے|
    block |پروردہ ہے یہ میرے دامان آرزو کا|
  block
    block |ساقی بہار در کف پھول آئے میکدے سے|
    block |طوفان اٹھ رہا ہے گلشن میں رنگ و بو کا|
  block
    block |واعظ تجھے خبر ہے مے خانہ کس کا گھر ہے|
    block |خم اس کی پشت پر ہے کھلوا نہ منہ سبو کا|
  block
    block |میرے بدن کے روئیں آواز دیں گے ہو کی|
    block |صحرا میں گھر ہے میرا گھر ہے مقام ہو کا|
  block
    block |یکساں ہے خوں چکانی یکساں ہے خوں فشانی|
    block |ہیں ایک دیدہ و دل یہ جوش ہے لہو کا|
  block
    block |سمجھے ہیں خضر جس کو صحرا نورد الفت|
    block |نقش فنا وہ اک ہے وہ پائے جستجو کا|
  block
    block |گردوں حباب اس میں غرق آفتاب اس میں|
    block |دل کی بساط کیا ہے ایک قطرہ ہے لہو کا|
  block
    block |کیوں اتنے اونچے جائیں کیوں الٹی منہ کی کھائیں|
    block |آتا ہے اپنے منہ پر جب آسماں کا تھوکا|
  block
    block |دونوں بہت ہیں نازک ان نازنیں بتوں سے|
    block |اللہ ہے نگہباں ایمان و آبرو کا|
  block
    block |انگور ہی میں اترا قسمت کا آب و دانہ|
    block |میں تھا اسی کا پیاسا میں تھا اسی کا بھوکا|
  block
    block |میں اے ریاضؔ خوش ہوں اک بوریا ہی میں ہوں|
    block |پہلے جو ظرف مے تھا اب ظرف ہے وضو کا|