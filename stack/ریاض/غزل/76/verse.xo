
block |جفا میں نام نکالو نہ آسماں کی طرح|
  block
    block |جفا میں نام نکالو نہ آسماں کی طرح|
    block |کھلیں گی لاکھ زبانیں مری زباں کی طرح|
  block
    block |فریب اثر کو کوئی دے مری فغاں کی طرح|
    block |تراشتی ہے یہ فقرے تری زباں کی طرح|
  block
    block |یہ کس کی سایۂ دیوار نے مجھے پیسا|
    block |یہ کون ٹوٹ پڑا مجھ پہ آسماں کی طرح|
  block
    block |ضرور ڈھائیں گے آفت کچھ ان کے ناوک ناز|
    block |چڑھے ہیں گوشہ ابرو کڑی کماں کی طرح|
  block
    block |رہ حیات کٹی اس طرح کہ اٹھ اٹھ کر|
    block |میں بیٹھ بیٹھ گیا گرد کارواں کی طرح|
  block
    block |برنگ طائر بو میں ہوں غنچہ و گل ہیں|
    block |مرے قفس کی طرح میرے آشیاں کی طرح|
  block
    block |نہ تیرے در سے ہٹے تیری ٹھوکریں کھا کر|
    block |وہیں جمے رہے ہم سنگ آستاں کی طرح|
  block
    block |ہمیں ہے گھر سے تعلق اب اس قدر باقی|
    block |کبھی جو آئے تو دو دن کو مہمان کی طرح|
  block
    block |گیا چمن کو تو جھک کر بہت ملیں شاخیں|
    block |لیا گلوں نے مجھے میرے آشیاں کی طرح|
  block
    block |بلا ہے یہ کوئی تھوڑا نہ جانے پیکاں کو|
    block |لہو پیے گا ہمارا غم نہاں کی طرح|
  block
    block |ذرا سی جان کو لاکھوں طرح کے کھٹکے ہیں|
    block |چمن نہ لائے کہیں رنگ آسماں کی طرح|
  block
    block |میں آؤں آپ کے گھر کیا مجھے ڈراتے ہیں|
    block |عدو کے نقش قدم چشم قدم چشم پاسباں کی طرح|
  block
    block |شریک درد تو کیا باعث اذیت ہیں|
    block |وہ لوگ جن سے تعلق تھا جسم و جاں کی طرح|
  block
    block |تمہیں بھی دے گی مزا کچھ مری مصیبت عشق|
    block |کہیں کہیں سے سنو اس کو داستاں کی طرح|
  block
    block |رہے کبھی نہ الٰہی مرا قفس خالی|
    block |کہ مجھ کو چین ملا اس میں آشیاں کی طرح|
  block
    block |مجھے شباب نے مارا بلائے جاں ہو کر|
    block |بہار آئی مرے باغ میں خزاں کی طرح|
  block
    block |قفس میں لوٹ لئے کون سے مزے میں نے|
    block |دکھائے آنکھ نے صیاد باغباں کی طرح|
  block
    block |کسی کو چین نہ قاتل کی شوخیوں سے ملا|
    block |مرے ہوئے بھی تڑپتے ہیں نیم جاں کی طرح|
  block
    block |تری اٹھان ترقی کرے قیامت کی|
    block |ترا شباب بڑھے عمر جاوداں کی طرح|
  block
    block |جو اپنے گھر کوئی آ لے تو کون دے تکلیف|
    block |ستارے کون وہ بیٹھے ہیں مہماں کی طرح|
  block
    block |ریاضؔ موت ہے اس شرط سے ہمیں منظور|
    block |زمیں ستائے نہ مرنے پر آسماں کی طرح|