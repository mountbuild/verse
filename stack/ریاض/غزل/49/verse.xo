
block |ضرور پاؤں میں اپنے حنا وہ مل کے چلے|
  block
    block |ضرور پاؤں میں اپنے حنا وہ مل کے چلے|
    block |نہ پہنچے آج بھی گھر تک مرے وہ کل کے چلے|
  block
    block |یہ دوستی ہے کہ ہے ساتھ آگ پانی کا|
    block |جو نکلی آہ تو ساتھ اشک بھی نکل کے چلے|
  block
    block |لحد سے لائی قیامت ہے پاؤں پڑ پڑ کر|
    block |ٹھہر ٹھہر کے چلے ہم مچل مچل کے چلے|
  block
    block |ہزاروں ٹھوکریں ہر اک قدم پر اس میں ہیں|
    block |یہ راہ عشق ہے کیوں کر کوئی سنبھل کے چلے|
  block
    block |یہ مجھ کو وصل کی شب ہائے موت کیوں آئی|
    block |حنا لگا کے جو آئے تھے ہاتھ مل کے چلے|
  block
    block |تمہاری راہ میں چلنے کی ہے خوشی ایسی|
    block |کہ ساتھ نقش قدم بھی اچھل اچھل کے چلے|
  block
    block |مزا تو آئے جو لیں رند بڑھ کے ہاتھوں ہاتھ|
    block |مزا تو آئے کہیں سے جو مے ابل کے چلے|
  block
    block |ادا سے ناز سے چلنا قیامت ان کا تھا|
    block |جو مل کے دل کو کلیجے مسل مسل کے چلے|
  block
    block |چلے وہ شمع جلانے مزار پر کس کے|
    block |کہ ساتھ ساتھ عدو آگ ہو کے جل کے چلے|
  block
    block |تمہارے گیسو پرپیچ نے لیا ہم کو|
    block |کہ منہ میں سانپ کے یا منہ میں ہم اجل کے چلے|
  block
    block |اٹھا جنازہ تو بولی یہ خانہ‌ بربادی|
    block |نیا مکان ہے کپڑے نئے بدل کے چلے|
  block
    block |ہزاروں داغ ہیں دل میں جگر میں لاکھوں زخم|
    block |ریاضؔ محفل خوباں سے پھول پھل کے چلے|