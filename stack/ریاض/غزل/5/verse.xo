
block |کوئی منہ چوم لے گا اس نہیں پر|
  block
    block |کوئی منہ چوم لے گا اس نہیں پر|
    block |شکن رہ جائے گی یوں ہی جبیں پر|
  block
    block |گری تھی آج تو بجلی ہمیں پر|
    block |یہ کہئے جھک پڑے وہ ہم نشیں پر|
  block
    block |لہو بیکس کا مقتل کی زمیں پر|
    block |نہ دامن پر نہ ان کی آستیں پر|
  block
    block |بلائیں بن کے وہ آئیں ہمیں پر|
    block |دعائیں جو گئیں عرش بریں پر|
  block
    block |یہ قسمت داغ جس میں درد جس میں|
    block |وہ دل ہو لوٹ دست نازنیں پر|
  block
    block |رلا کر مجھ کو پونچھے اشک دشمن|
    block |رہا دھبا یہ ان کی آستیں پر|
  block
    block |اڑائے پھرتی ہے ان کو جوانی|
    block |قدم پڑتا نہیں ان کا زمیں پر|
  block
    block |ارے او چرخ دینے کے لئے داغ|
    block |بہت ہیں چاند کے ٹکڑے زمیں پر|
  block
    block |نزاکت کوستی ہے مجھ کو کیا کیا|
    block |طبیعت آئی اچھی نازنیں پر|
  block
    block |تمنائے اثر او چشم حسرت|
    block |اٹھا رکھ اب نگاہ واپسیں پر|
  block
    block |دھری رہ جائے گی یوں ہی شب وصل|
    block |نہیں لب پر شکن ان کی جبیں پر|
  block
    block |خدا جانے دکھائے گی یہ کیا رنگ|
    block |دعائیں جمع ہیں عرش بریں پر|
  block
    block |نگاہ شوق گرم اتنی کہ بجلی|
    block |نہ آنچ آئے کہیں اس نازنیں پر|
  block
    block |مجھے ہے خون کا دعویٰ مجھے ہے|
    block |انہیں پر داور محشر انہیں پر|
  block
    block |ریاضؔ اچھے مسلماں آپ بھی ہیں|
    block |کہ دل آیا بھی تو کافر حسیں پر|