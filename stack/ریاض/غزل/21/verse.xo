
block |آپ کے پہلو میں دشمن سو چکا|
  block
    block |آپ کے پہلو میں دشمن سو چکا|
    block |جائیے ہونا تھا جو کچھ ہو چکا|
  block
    block |ہنستی ہے تقدیر ہنس لے ان کے ساتھ|
    block |دل مجھے میں اپنے دل کو رو چکا|
  block
    block |ہاتھ رکھا میں نے سوتے میں کہاں|
    block |بولے وہ جھنجھلا کے اب میں سو چکا|
  block
    block |حشر میں آنا تھا پہلے سے ہمیں|
    block |ہم کب آئے جب تماشا ہو چکا|
  block
    block |خار اس دل نے مجھے کیا کیا دیے|
    block |میرے حق میں یہ بھی کانٹے ہو چکا|
  block
    block |اب جو گھٹتا ہے گھٹے طوفان اشک|
    block |اپنی قسمت کا لکھا میں دھو چکا|
  block
    block |بک گیا عمامہ ہو کر رہن مے|
    block |بوجھ اترا سر سے جھگڑا تو چکا|
  block
    block |توبہ کی عصیاں سے اب پوچھے گا کون|
    block |جمع کی تھی جتنی دولت کھو چکا|
  block
    block |آفتاب حشر کب چمکا ریاضؔ|
    block |داغ مے دامن سے جب میں دھو چکا|