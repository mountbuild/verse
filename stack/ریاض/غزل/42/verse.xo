
block |جس دن سے حرام ہو گئی ہے|
  block
    block |جس دن سے حرام ہو گئی ہے|
    block |مے خلد مقام ہو گئی ہے|
  block
    block |قابو میں ہے ان کے وصل کا دن|
    block |جب آئے ہیں شام ہو گئی ہے|
  block
    block |افتاد چمن یہ ہے کہ بلبل|
    block |خود ہی تہ دام ہو گئی ہے|
  block
    block |توبہ سے گھٹی یہ قدر و قیمت|
    block |مے دام کے دام ہو گئی ہے|
  block
    block |آتی ہے قیامت اس گلی میں|
    block |پامال خرام ہو گئی ہے|
  block
    block |توبہ سے ہماری بوتل اچھی|
    block |جب ٹوٹی ہے جام ہو گئی ہے|
  block
    block |کچھ زہر نہ تھی شراب انگور|
    block |کیا چیز حرام ہو گئی ہے|
  block
    block |لب تک جو کبھی نہ آئے وہ آہ|
    block |اونچی سو بام ہو گئی ہے|
  block
    block |مے نوش ضرور ہیں وہ نا اہل|
    block |جن پر یہ حرام ہو گئی ہے|
  block
    block |بجھ بجھ کے جلی تھی قبر پر شمع|
    block |جل جل کے تمام ہو گئی ہے|
  block
    block |آ جائے اسے جو آئے مجھ تک|
    block |موت ان کا پیام ہو گئی ہے|
  block
    block |ہر بات میں ہونٹھ پر ہے دشنام|
    block |اب حسن کلام ہو گئی ہے|
  block
    block |سر خم ہے حرم میں سوئے طیبہ|
    block |کچھ خوئے سلام ہو گئی ہے|
  block
    block |دولت دل کی بتو ہے محفوظ|
    block |اللہ کے نام ہو گئی ہے|
  block
    block |پھر پھر کے نظر ہوئی ہے صدقے|
    block |جم کر خط جام ہو گئی ہے|
  block
    block |ہے دور ابھی ریاضؔ منزل|
    block |دن ختم ہے شام ہو گئی ہے|