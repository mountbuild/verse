
block |منہ دکھا کر منہ چھپانا کچھ نہیں|
  block
    block |منہ دکھا کر منہ چھپانا کچھ نہیں|
    block |کچھ نہیں یہ منہ دکھانا کچھ نہیں|
  block
    block |تھا جو کیا کچھ بات کہتے کچھ نہ تھا|
    block |آدمی کا بھی ٹھکانا کچھ نہیں|
  block
    block |گل ہیں معشوقوں کے دامن کے لئے|
    block |قبر عاشق پر چڑھانا کچھ نہیں|
  block
    block |ہے ستانے کا بھی لطف اک وقت پر|
    block |ہر گھڑی ان کو ستانا کچھ نہیں|
  block
    block |بے منائے من گئے ہم آپ سے|
    block |ایسے روٹھے کو منانا کچھ نہیں|
  block
    block |ہاتھ سے گلچیں کے جھٹکے کون کھائے|
    block |شاخ گل پر آشیانا کچھ نہیں|
  block
    block |یہ حسیں ہیں پیار کر لینے کی چیز|
    block |ان حسینوں کو ستانا کچھ نہیں|
  block
    block |اے حباب اپنی ذرا ہستی تو دیکھ|
    block |اس پر اتنا سر اٹھانا کچھ نہیں|
  block
    block |تو نے توبہ کی تو ہے لیکن ریاضؔ|
    block |بات کا تیری ٹھکانا کچھ نہیں|