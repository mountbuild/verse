
block |عکس پر یوں آنکھ ڈالی جائے گی|
  block
    block |عکس پر یوں آنکھ ڈالی جائے گی|
    block |سامنے کی چوٹ خالی جائے گی|
  block
    block |یہ قیامت بھی نکالی جائے گی|
    block |اس گلی سے کھا کے گالی جائے گی|
  block
    block |کعبے میں بوتل کھلے موقع کہاں|
    block |زمزمی سے آج ڈھالی جائے گی|
  block
    block |گل تو کیا ہیں تا قفس اے باد تند|
    block |پتہ پتہ ڈالی ڈالی جائے گی|
  block
    block |بزم ساقی میں اگر لغزش ہوئی|
    block |ہاتھ سے مے کی پیالی جائے گی|
  block
    block |گدگدانے کو کف پا دل کے ساتھ|
    block |آرزوئے پائمالی جائے گی|
  block
    block |وا در توبہ ہے تو جلدی ہے کیا|
    block |بات بگڑی کچھ بنا لی جائے گی|
  block
    block |مردہ کوئی آرزو اس دل میں ہے|
    block |کہہ گئے وہ جان ڈالی جائے گی|
  block
    block |میکدے ہم گھر سے جائیں گے ریاضؔ|
    block |ایک بوتل ساتھ خالی جائے گی|