
block |اتری ہے آسماں سے جو کل اٹھا تو لا|
  block
    block |اتری ہے آسماں سے جو کل اٹھا تو لا|
    block |طاق حرم سے شیخ وہ بوتل اٹھا تو لا|
  block
    block |لیلیٰ کے دل میں قیس نکل آئے گی جگہ|
    block |تو سر پر آج نجد کا جنگل اٹھا تو لا|
  block
    block |دھونا ہے داغ جامۂ احرام صبح صبح|
    block |حجرے سے شیخ پانی کی چھاگل اٹھا تو لا|
  block
    block |مجھ کو بھی انتظار تھا ابر آئے تو پیوں|
    block |ساقی اگر یہ سچ ہے کہ بادل اٹھا تو لا|
  block
    block |وہ حسن وضع دیکھیں گے کیوں کر جڑے ہیں دل|
    block |زر گر نئی بنی ہے جو ہیکل اٹھا تو لا|
  block
    block |طاق حرم میں شیخ گلابی ہے پھول سی|
    block |اس کام کا ملے گا تجھے پھل اٹھا تو لا|
  block
    block |بن جائے دن یہ تیرہ شب ہجر اے ندیم|
    block |روشن تھا جس سے طور وہ مشعل اٹھا تو لا|
  block
    block |میں کام لوں گا ابر کا اے رند تان کر|
    block |تو مجھ فقیر مست کا کمبل اٹھا تو لا|
  block
    block |اے شیخ میز سے دم افطار فرش پر|
    block |پینے کو پھول کھانے کو کچھ پھل اٹھا تو لا|
  block
    block |ناصح کا منہ ہو بند چکھا دوں شراب خلد|
    block |ساقی ذرا ریاضؔ کی بوتل اٹھا تو لا|