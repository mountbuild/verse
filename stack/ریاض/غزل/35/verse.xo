
block |جو ان سے کہو وہ یقیں جانتے ہیں|
  block
    block |جو ان سے کہو وہ یقیں جانتے ہیں|
    block |وہ ایسے ہیں کچھ بھی نہیں جانتے ہیں|
  block
    block |بڑے جنتی ہیں یہ مے خوار زاہد|
    block |مئے تلخ کو انگبیں جانتے ہیں|
  block
    block |جوانی خود آتی ہے سو حسن لے کر|
    block |جواں کوئی ہو ہم حسیں جانتے ہیں|
  block
    block |شب ماہ بنتی ہے ہر شب مرے گھر|
    block |یہ سب بادہ وش مہ جبیں جانتے ہیں|
  block
    block |بناوٹ بھی اک فن ہے جو جانتا ہو|
    block |تری سادگی کچھ ہمیں جانتے ہیں|
  block
    block |نگاہیں نہ آنکھوں کے گھونگھٹ سے نکلیں|
    block |ادائیں غضب شرمگیں جانتے ہیں|
  block
    block |تری کم نگاہی سے ابھرے ہیں فتنے|
    block |تجھے غیر چیں بر جبیں جانتے ہیں|
  block
    block |مری جان پر رات بن بن گئی ہے|
    block |مرا حال کچھ ہم نشیں جانتے ہیں|
  block
    block |جو واقف نہیں لطف تجدید سے کچھ|
    block |وہ توبہ کی لذت نہیں جانتے ہیں|
  block
    block |وہ شرمیلی آنکھیں وہ شرمیلی باتیں|
    block |وہ ہنسنا بھی کھل کر نہیں جانتے ہیں|
  block
    block |مری بت پرستی بھی ہے حق پرستی|
    block |مرا مرتبہ اہل دیں جانتے ہیں|
  block
    block |بڑے پاک طینت بڑے صاف باطن|
    block |ریاضؔ آپ کو کچھ ہمیں جانتے ہیں|