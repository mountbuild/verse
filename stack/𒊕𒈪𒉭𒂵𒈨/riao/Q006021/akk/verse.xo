
block |Adad-nerari II 2|
  block |𒀭 :blank(2)𒂗 𒉆𒊑𒊑|
  block |:cloud(|𒀭𒌓 𒁲𒋻|)𒀭𒂊 𒅇 𒆠𒋼 𒈬𒈠𒀪𒅕 𒁶𒊑 𒀭𒀫𒌓 𒀊𒆗 𒀭𒈨𒌍 𒂗 𒋼𒊑𒋼 𒀭𒊩𒌆:cloud(|𒅁 𒃼𒋥|)|
  block |𒀭𒉣𒃲𒈨𒌍 𒌋 𒀭𒀀𒉣𒈾𒆠 𒀭𒌋𒄥 𒁍𒈠𒇻 𒌋𒌋 𒌓𒄩𒊑 𒀭𒉺𒌆 𒈾𒅆 𒄑𒉺 𒆬𒋼 𒀭 𒀯:cloud(|𒋫𒇻|)|
  block |𒀭𒊩𒌆𒆤 𒄭𒅕𒋾 𒀭𒁁 𒂼 𒀭𒈨𒌍 𒃲𒈨𒌍 𒀭𒀹𒁯 𒊕𒋾 𒀭𒂊 𒅇 𒆠𒋼 𒊭 𒉺𒊏𒊍 𒃼𒁺𒋾 𒉻𒇻𒆷|
  block |𒀭𒈨𒌍 𒃲𒈨𒌍 𒂵𒈨𒊒𒌓 𒌍𒁇 𒈬𒋆𒈬 𒀭𒉆𒈨𒌍 𒁹𒌋𒂟𒃮 𒉣 𒈾𒀀𒁺 𒆠𒌋𒌋 𒅁𒉡𒉌|
  block |𒀮𒉌𒋼 𒀀𒈾 𒀮𒉌𒋾 𒂗𒋾 𒍑𒋼𒅔𒉡𒌑 𒅆𒄯 𒁍𒈾𒉌𒅀 𒄿𒊺𒊕 𒌑𒋠𒇷𒇻𒈠|
  block |𒍪𒄯 𒂗𒋾𒅀 𒅖𒁍𒊌 𒋫𒅆𒅎𒋫 𒂕 𒀭𒈨𒌍 𒃲𒈨𒌍 𒄿𒅆𒈬𒈠 𒄑𒉺 𒄯:cloud(|𒋼𒀪𒀜|)|
  block |𒌦𒈨𒌍 𒀀𒈾 𒋡𒋾𒅀 𒌋𒈨𒂖𒇻𒌑 𒌋𒅗 𒌋𒌋𒈨𒌍𒉌 𒋗𒌓 𒀀𒄀𒂊 𒅖𒋗𒌑𒉌 𒈨𒇴𒈨 𒌋𒌋𒋾|
  block |𒄿𒉿𒊒𒉌 𒋝𒊑 𒋩𒁀𒀀 𒌋𒅗 𒀮𒄯 𒂗𒈨𒌍 𒌑𒃻𒋼𒊒 𒋗𒈬 𒆏𒋫|
  block |𒁹𒌋𒂟𒃮 𒌋𒌋 𒆳 𒀸 𒅁𒁍𒉌 𒌋𒌋 𒆗𒉡 𒌋𒌋 𒆳 𒀸 𒌋𒌋 𒄒𒋥 𒐉𒄿 𒀭𒌑𒋗 𒆧𒆳 𒌦𒈨𒌍 𒀀𒈾𒆪|
  block |𒌉 𒁹𒀸𒋩𒆗𒀭 𒃻 𒀭𒁁 𒋃 𒀸𒋩 𒃻 𒄢𒆳 𒍝𒂊𒊑𒋗 𒄿𒉌𒊒𒈠 𒌉 𒃻 𒁹𒅆𒁾𒀀𒂍𒊹𒊏 𒌋𒌋:cloud(|𒆳 𒀸|)|
  block |𒀖𒌅 𒂖𒇻𒌅 𒃻 𒁹𒀸𒋩𒊕𒄿𒅆 𒌋𒌋 𒁕𒉿𒉡 𒈬𒁲𒅖 𒋻𒄄𒄄|
  block |𒀸 𒌓𒈨𒌍𒋗𒈠 𒀸 𒉿𒄿 𒀭𒈨𒌍 𒃲𒈨𒌍 𒌋𒌋𒋾 𒂗𒋾 𒇻𒍝𒀀 𒀀𒈾 𒃻𒆷𒆷 𒃻𒂵𒈨𒌍 𒆳𒆳𒈨𒌍 𒈬 𒅁𒁍𒌑|
  block |𒊬𒊏𒆪 𒁁𒆷𒆪 𒄑𒊏𒆪 𒆏𒋫𒆪 𒈾𒁕𒆪 𒋩𒊒𒄩𒆪 𒆗𒈾𒆪 𒆗𒆗𒈾𒆪 𒀾𒁕𒆪|
  block |𒈾𒄯𒊏𒆪 𒅇 𒋩𒁀𒆪 𒌨𒊭𒈾𒆪 𒃼𒊏𒁕𒆪 𒆗𒁀𒆪 𒅇 𒍣𒅗𒊏𒆪 𒀀𒃻𒊑𒁕𒆪 𒍢𒊏𒆪 𒋃𒈬𒊏𒆪|
  block |:cloud(|𒁹|)𒀭𒅎𒂟𒃮 𒌋𒌋 𒆗𒉡 𒌋𒌋 𒆳 𒀸𒋩 𒌋𒌋 𒄒𒋥 𒐉𒄿 𒈬𒉌𒅕 𒀀𒅀𒁉𒋗 𒁹𒆪 𒌋𒌋 𒇷𒀪𒌑 𒉠 𒊓𒉿𒅔 𒌷𒌷|
  block |𒈬𒋚𒈨𒄭 𒆳𒈨𒌍 𒊭 𒆳𒆳𒈨𒌍 𒁹𒆪 𒍣𒅗𒊒 𒃼𒁺 𒈬𒆷𒀉 𒀾𒂅𒋼𒋙 𒄭𒀉𒄷𒄭 𒊩𒄀 𒅇 𒍢𒉌 𒁹𒆪|
  block |𒆠𒈠 𒀭𒄑𒁇 𒀀𒄩𒆳 𒁶 𒀀𒁍𒁁 𒀀𒊓𒉼 :blank(6)𒊭𒋼 𒈬𒉌𒄩 𒌌 𒄿𒋗|
  block |:cloud(|𒆠|)𒈠 𒋗𒁍𒊑 𒁕𒉿𒈾𒆪 𒁶 𒄈 𒊩𒁀𒁁 𒌑𒊏𒍝𒉺 𒍢𒂗𒉌 𒁶𒈠 𒋾𒅁 𒃻𒀀𒊑 𒄑𒍣𒆥|
  block |:cloud(|𒆠|)𒈠 𒀭𒄷𒇷 𒋃𒈬𒊏𒆪 𒁶 :blank(6)𒃻 𒉺𒀀𒊑 𒌑𒈾𒆤|
  block |:cloud(|𒆠|)𒈠 𒋗𒍑𒆗𒇷 𒀀𒊓𒆸 𒁶 𒄷𒄩𒊑 𒀀𒆑𒌓 𒀀𒈾 𒍝𒃼 𒋗𒈨𒅀 𒆗𒉌 𒂷𒆠 𒄒𒋥 𒐉𒁴|
  block |:cloud(|𒆠|)𒈠 𒄀 𒈨𒄭𒂊 𒄿𒋗𒁍 𒀀𒈾 𒍝𒁁 𒄫𒊑𒅀 𒄑𒆪𒋗𒉡 𒆠𒈠 𒆠𒅖𒆠𒋼𒂊 𒄿𒍮𒁺|
  block |𒀉𒇻 𒃼𒁺 𒃻 𒀸 𒄑𒆪𒋾 𒀭𒀀𒋩 𒂗𒋗 𒅖𒌅 𒂊𒄵𒋫𒀭 𒀀𒇉𒍝𒁁𒋗𒉺𒇷𒄿 𒅆𒁲 𒆳𒇻𒇻𒈨𒄿|
  block |𒆳𒆸𒄭 𒆳𒍝𒈬𒀀 𒀀𒁲 𒉌𒊑𒁉 𒃻 𒆳𒉆𒊑 𒅋𒇷𒆪𒈠 𒆳𒄣𒈠𒉌𒄿 𒂼𒋫 𒀀𒁲 𒆳𒈪𒄴𒊑|
  block |𒆳𒊓𒇻𒀀 𒅇 𒆳𒌑𒋥𒊑 𒀀𒈾 𒄊𒅀𒈨𒌍𒋙 𒌑𒋠𒉌𒋗|
  block |𒆳𒃰𒈬𒄭 𒀀𒈾 𒉻 𒁶𒊑𒃻 𒄿𒉿𒇻𒈠 𒀀𒈾 𒈪𒈲 𒆳𒋾𒋗 𒌑𒋼𒊒 𒅗𒋃 𒆳𒋼𒀀𒁺𒉌𒀾 𒁹 𒉻 𒁶𒊑𒃻 𒋰𒁕𒋗:cloud(|𒊭|)|
  block |𒁹𒀭𒃻𒈦𒈬𒅆𒂟 𒌋𒌋 𒆳𒋼𒀀𒁺𒉌𒀾 𒅖𒌅 𒆳𒅀𒀠𒌋𒌋 𒀀𒁲 𒀀𒇉𒄙𒀭 𒅖𒆪𒉡 𒅖𒌅 𒌷𒆷𒄭𒊑|
  block |𒀀𒁲 𒀀𒃼𒌷𒊓𒈝 𒀀𒈾 𒈪𒈲 𒆳 𒀭𒀀𒋩 𒃻𒀝𒉌 𒆳 𒌷𒁲𒂊𒊑 𒀀𒈾 𒉻 𒁶𒊑𒃻 𒀝𒋤|
  block |𒌷𒅈𒊐𒄭 𒌷𒇻𒌒𒁕 𒁉𒊏𒀀𒋼𒈨𒌍 𒆳𒋼𒀀𒁺𒉌𒀾 𒀀𒈾 𒈪𒈲 𒆳 𒀸𒋩 𒌑𒌁|
  block |𒅇 𒐉𒋼𒋙 𒀀𒈾 𒆳𒆳 𒈾𒄿𒊑 𒅋𒇷𒆪𒈠 𒆳𒆸𒄭 𒊭 𒁁𒋫𒉌 𒌷𒈾𒄷𒌨 𒌷𒀾𒈾𒆪 𒋡𒀀𒋢 𒅅𒋗𒁺|
  block |𒅇 𒆳𒈨𒌍𒉌 𒆗𒉡𒌅𒈨𒌍 𒀉𒋫𒋫𒁄𒆠𒌅 𒌷𒈨𒌍𒉌 𒃻 𒆳𒈾𒀜𒁉 𒅅𒋗𒌓 𒅇 𒆳𒀠𒍣|
  block |𒀀𒈾 𒋛𒄯𒋾𒃻 𒁶 𒇯 𒀀𒁍𒁁 𒀾𒄷𒁍 𒇷𒄭𒈨𒌍𒋙𒉡 𒊍𒁁 𒄘𒌦 𒅇 𒋫𒈥𒋫 𒌋𒅗𒋗𒉡 𒌑𒄯|
  block |𒅆𒅆 𒂟𒈨𒌍 𒂔 𒆳𒄴𒆷𒈨𒂊𒆳𒅈𒈠𒀀𒅀𒈨𒌍 𒃻𒀝𒉡 𒈠𒁕𒌅 𒊭 𒆳𒋢𒄭 𒈠𒄩𒊑|
  block |𒌷𒄿𒁺 𒌷𒍠𒄣 𒁉𒊏𒀀𒋼𒈨𒌍 𒃻 𒆳 𒀭𒀀𒋩 𒀀𒈾 𒈪𒈲 𒆳𒋾𒋗 𒌑𒋼𒅕𒊒|
  block |𒌷𒀀𒊑𒉡 𒌷𒌅𒌨𒄷 𒌷𒍝𒁺𒊑 𒆠𒋛𒌅 𒊭 𒆳𒊒𒊑𒂊 𒅖𒌅 𒆳 𒀸𒋩 𒈾𒊓𒄭|
  block |𒌷𒀊𒆪 𒈤𒊏𒀀 𒃻 𒌋𒌋𒈨𒌍𒉌 𒀀𒇷𒆪 𒉺𒉌𒅀 𒂊𒁍𒍑 𒂊𒈾𒄴𒈠 𒀀𒈾 𒇯 𒋼𒀀𒈨 𒄿𒌅𒊒 𒌷 𒋗𒀀𒌅|
  block |𒀀𒈾 𒌍𒋗𒌓𒋼 𒀊𒉌 𒅖𒌅 𒍑𒊺𒋗 𒀀𒁲 𒃮𒁳𒁉𒋗 𒅈𒍦 𒌑𒋠𒇸 𒌑𒋛𒅎 𒌑𒂡𒈛|
  block |𒌋𒅗 𒈤𒊑𒂊 𒌑𒌁 𒂍𒃲 𒁁𒇻𒋾𒅀 𒋗𒌉𒋫 𒄿𒈾 𒆠𒆗𒋗 𒅈𒍦|
  block |𒀸 𒇷𒈨 𒁹𒂦𒆳𒀭𒀀𒋩 𒀀𒈾 𒆳𒄩𒉌𒃲𒁁 𒂼𒋼 𒇻 𒀀𒌨 𒁹𒉡𒌨𒀭𒅎 𒆳𒋼𒈠𒈾𒀀𒀀 𒂟𒄭𒀀𒈨𒌍𒋙 𒀉𒅗𒀀|
  block |𒀸 𒌷𒉺𒀪𒍣 𒃻 𒄊 𒆳𒁉𒅀𒊑 𒋛𒋛𒀀𒋫 𒇻𒌑 𒉌𒅖𒆪𒉡 𒀉𒋾 𒀀𒄩𒅖 𒇻𒌑 𒉌𒅎𒁕𒄭𒍢|
  block |𒅖𒌅 𒌷𒉺𒀪𒍣 𒀀𒁲 𒌷𒈾𒍢𒉿𒈾 𒅆𒅆𒋙 𒀾𒆪𒉡 𒄑𒇀𒈨𒌍𒋙 𒈠𒀪𒌅𒈨𒌍 𒀀𒍢𒀪|
  block |𒀸 𒇷𒈨 𒁹𒀭𒂊𒈬𒋡𒀀𒅀 𒈫𒋼𒋙 𒀀𒈾 𒆳𒄩𒉌𒃲𒁁 𒇻 𒀀𒌨 𒀸 𒈾𒍢𒉺𒉌 𒀉𒋾𒋙 𒇻 𒄠𒁕𒄭𒍢|
  block |𒍗𒈨𒌍 𒄣𒊏𒁲𒈨𒌍𒋙 𒂔 𒇻 𒊍𒊒𒌒 𒀀𒈾 𒌷𒅀𒊑𒁲 𒇻 𒂊𒊒𒌒 𒊺𒆥𒋻𒈨𒌍 𒆳𒋙|
  block |𒂊𒍢𒁲 𒌷𒊓𒊏𒆪 𒀀𒈾 𒊏𒈠𒉌𒅀 𒇻 𒄠𒉡 𒊺𒄠𒈨𒌍 𒅇 𒊺𒅔𒉡𒈨𒌍 𒀸 𒊮 𒇻 𒀜𒁍𒆪|
  block |𒀸 𒇷𒈨 𒁹𒉌𒉡𒀀𒅀 𒐈𒋼𒋙 𒀀𒈾 𒆳𒄩𒉌𒃲𒁁 𒇻 𒀀𒌨 𒌷𒄷𒍣𒊑𒈾 𒊍𒁀𒀜|
  block |𒂦 𒀀𒈾 𒈾𒀠𒉼 𒇻 𒀠𒁉𒋗 𒌷𒈨𒌍𒉌 𒃻 𒄊 𒆳𒁉𒅀𒊑 𒃻 𒁹𒈠𒄠𒇷 𒆳𒋼𒌋𒌋𒈾𒀀𒀀|
  block |𒄑𒁀𒌅 𒄊𒅀𒈨𒌍𒅀 𒇻 𒄑𒁍𒌅 𒂍𒃲𒈨𒌍𒋙 𒀀𒈾 𒊏𒈠𒉌𒅀 𒇻 𒄠𒉡|
  block |𒀸 𒌓𒈨𒋗𒈠 𒉺𒄖𒋫 𒃲𒌅 𒉺𒄖𒋫 𒌉𒌅 𒊺𒁍𒌌𒌅 𒃻 𒆳 𒌉𒀀𒁲𒉌 𒀀𒄭 𒃻 𒀀𒇉𒁍𒋥𒋼 𒃻𒉡 𒇻 𒄠𒄯|
  block |𒀸 𒇷𒈨 𒁹𒌨𒁁𒊒 𒐉𒋼𒋙 𒀀𒈾 𒆳𒄩𒉌𒃲𒁁 𒇻 𒀀𒌨 𒂊𒉡𒈠 𒁹𒈬𒄣𒊒 𒆳𒋼𒌋𒌋𒈾𒀀𒀀|
  block |𒈠𒁁 𒀭𒈨𒌍 𒃲𒈨𒌍 𒂊𒄘𒈠 𒀀𒈾 𒉠 𒅇 𒀞 𒅅𒊏𒉌 𒀀𒈾 𒌷 𒆗𒉡𒋾𒋙 𒄑𒉼𒋙 𒆗𒉌𒋾|
  block |𒂟𒄭𒀀𒈨𒌍𒋙 𒂼𒈨𒌍 𒅇 𒆳𒀀𒊑𒈨 𒀉𒋾𒆸𒈠 𒀉𒋾𒅀 𒅁𒁄𒆤 𒄑𒇀𒈨𒌍 𒂟𒄭𒀀𒈨𒌍𒅀 𒀜𒆠|
  block |𒀀𒈾 𒌷𒄀𒁕𒊏 𒃻 𒆳𒀀𒊒𒈬𒈨𒌍 𒌷𒊏𒋡𒈠𒌅 𒄿𒋡𒁉𒋗𒌑𒉌 𒃻 𒋫 𒁹𒅆𒁾𒀀𒂍𒊹𒊏|
  block |𒌉 𒀸𒋩𒊕𒄿𒅆 𒌋𒌋 𒆳 𒀸𒋩 𒉣 𒀀𒌨 𒉺𒉌𒅀 𒆳𒀀𒊒𒈬 𒀸 𒁕𒈾𒉌 𒂊𒆠𒈬𒉌|
  block |𒀀𒌨 𒀸 𒄭𒊓𒀜 𒊮𒁉𒅀 𒃻 𒀸 𒌋𒌋𒈨𒌍𒉌 𒀜𒈨𒌍𒅀 𒆷 𒁀𒋗𒌑 𒌷𒈨𒌍𒉌 𒁁𒌅𒁁𒋼𒋙|
  block |𒀜𒁲 𒌷𒋗 𒀀𒈾 𒈾𒀠𒉼 𒄭𒊑𒍝 𒇻 𒄴𒊒𒍮𒊻 𒅖𒌅 𒉺𒀭 𒄑𒆪𒈨𒌍𒅀 𒄑𒍪𒋼|
  block |𒀞𒅀 𒋃𒈬𒊑 𒀉𒈨𒌍𒅀 𒆗𒈾𒋼𒈨𒌍 𒅁𒆷𒄷𒈠|
  block |𒀸 𒅆𒉿𒍢 𒁕𒈾𒉌 𒀀𒈾 𒌷𒊏𒁮𒈠𒋼 𒂊𒊒𒌒 𒀀𒈾 𒋗𒀀𒋗 𒀸 𒉠 𒂍𒃲𒋙 𒌑𒊺𒊑𒋢|
  block |𒃻𒂵𒋙 𒉌𒌓 𒆳𒄿 𒋗𒄣𒊒 𒄑𒇀𒈨𒌍 𒀲𒆳𒊏𒈨𒌍 𒁮𒈨𒌍𒋙 𒌉𒈨𒌍𒋙 𒌉𒊩𒈨𒌍𒋙 𒊩𒆷𒋢 𒂂𒋫|
  block |𒀀𒈾 𒉺𒉌𒅀 𒇻 𒂊𒋩 𒀀𒈾 𒋗𒀀𒋗 𒀀𒁲 𒋀𒈨𒌍𒋙 𒀸 𒁉𒊑𒋼 𒌓𒅗𒁇 𒇻𒊏𒉿𒅅𒋙𒉡|
  block |𒀀𒈾 𒌷𒅀 𒀸𒋩 𒌒𒆷 𒇷𒄿𒋫 𒌋 𒁕𒈾𒈾 𒃻 𒀸𒋩 𒂗𒅀 𒌋𒅗 𒆳𒄩𒉌𒃲𒁁 𒀠𒉌𒌓𒃶|
  block |𒀸 𒇷𒈨 𒁹𒌋𒉽𒀸 𒃻𒆳 𒌷𒊮𒌷 𒐊𒋼𒋙 𒀀𒈾 𒆳𒄩𒉌𒃲𒁁 𒇻 𒀀𒌨 𒈠𒁕𒌅 𒃻 𒆳𒆳𒈨𒌍 𒇻 𒄠𒄯 :blank(3)|
  block |𒀸 𒇷𒈨 𒁹𒀭𒅎𒆗𒀭 𒀸 𒋗𒍑𒄯 𒄑𒆪𒈨𒌍𒅀 𒆗𒉡𒋼 𒐋𒋼𒋙 𒀀𒈾 𒆳𒄩𒉌𒃲𒁁 𒇻 𒀀𒌨|
  block |𒁹𒂟𒀭𒅎 𒆳𒋼𒌋𒌋𒈾𒀀𒅀 𒀸 𒌷𒈾𒍢𒁉𒈾 𒇻 𒂊𒋛𒅕𒋗 𒐌 𒌷𒈨𒌍𒉌 𒁁𒌅𒁁𒋼𒋙 𒇻 𒀜𒁲|
  block |𒁹𒀸𒋩𒁲𒉌𒀀𒄯 𒇽𒋻𒋫𒉡 𒀸 𒊮 𒇻𒊺𒈨 𒄭𒊑𒍝 𒃻 𒀸 𒉺𒈾 𒆷 𒁀𒋗 𒆠𒈲 𒆳𒂊|
  block |𒆗𒉌 𒇷𒈨𒌅𒋙 𒇻 𒄴𒊒𒊻 𒑆 𒀸 𒁹𒌑 𒇻𒊏𒄫 𒀀𒈾 𒋗𒉺𒇷 𒆗𒈾𒋢|
  block |𒀀𒈨𒌍 𒇻𒅆𒅅𒅆𒁲 𒂦 𒀸 𒌋𒅗 𒄭𒊑𒍢 𒌨𒊕𒈨𒌍𒅀 𒆠𒈠 𒀮𒇷 𒄭𒊑𒍝𒋗 𒌑𒊩𒁉|
  block |𒄿𒊭𒋢𒌑 𒌋𒅗𒋗 𒊑𒅅𒈬 𒂡𒊑 𒁶 𒀀𒁍𒁍 𒈾𒀸𒉼𒋼 𒆗𒉡 𒄑𒁇𒊑 𒌋𒅗𒋙|
  block |𒀭𒊺𒉀 𒇻𒍝𒈠𒋗 𒄿𒈾 𒆠𒂍 𒀭𒀀𒋩 𒂗 𒃲 𒂗𒅀 𒄿𒈾 𒊮 𒌷𒋗|
  block |𒈨𒌍𒋙 𒆬𒄀𒋢 𒃻𒂵𒈨𒌍𒋙 𒉌𒌓 𒆳𒂊 𒋗𒄣𒊏 𒀭𒈨𒌍𒉌𒋗 𒄑𒇀𒈨𒌍 𒍢𒅎𒁕𒀜|
  block |:cloud(|𒉌𒊑𒄿𒋙 𒊑𒅀 𒅆𒄵 𒌑𒉡𒌓 𒀞𒋙 𒄑𒄖𒍝𒈨𒌍 𒆬𒄀 𒄑𒍎𒈨𒌍 𒆬𒄀 𒅁𒁀𒋼|)|
  block |:cloud(|𒉌𒆳𒋼 𒊭 𒌓𒇷|)𒋾 𒄴𒄷𒍝𒀀𒋼 𒄑𒆪𒈨𒌍 𒊻𒍢𒈨𒌍 𒈠𒄭𒊒𒌅 𒄢𒋻 𒆬𒄀 𒋛𒆳 𒌋𒌋𒋾𒋙|
  block |:blank(1)𒍣𒈨𒌍 𒃻 𒆠𒇲𒋙𒉡 𒆷 𒊍𒁁 𒅇 𒃻𒂵 𒂍𒃲𒋙 𒂼𒋫 𒀾𒇻𒆷|
  block |:blank(1)𒇷 𒌋𒌋 𒆧 :blank(2)𒈨𒌍 :blank(1)𒈨𒌍𒋙 :blank(5)𒋙 𒀸 𒄑𒄖𒍝 𒂗𒋾𒋙 𒀉𒋫𒉺𒅁|
  block |𒊮𒁉:cloud(|𒊭|)𒉺𒊩𒆠𒋙 𒇻𒀬𒈨𒌍 𒆬𒈨𒌍 𒌑𒉺𒇷𒅗 𒄞𒈨𒌍 𒄿𒋫𒈾𒆥 𒆪𒊒𒈾 𒁉𒈤 𒌑𒂡𒁲|
  block |𒃾𒈨𒌍 𒆬 𒁺𒋗𒉺 𒃻 𒆳𒂊 𒌑𒊩𒅆 𒇻𒀬𒈨𒌍𒋙 𒅖𒆪𒈾 𒌋 𒅖𒌅 𒋫𒈾𒋾 𒋗𒋫𒊒𒄷𒋾𒋙|
  block |𒍑𒋫𒈛 𒆕𒅆𒈾 𒆳𒆳𒈨𒌍 𒌋𒌋𒈨𒌍𒉌 𒍑𒋫𒀮𒃻𒄣 𒆳𒈨𒌍 𒄿𒊒𒁍 𒌋𒌋 𒀀𒈾 𒇽𒃲𒈨𒌍𒋙|
  block |𒋗𒆪𒉌𒅖 𒅅𒁉 𒀉𒇻 𒃻 𒀸𒋩 𒋫𒈾𒋾 𒃼𒁺𒋾𒋙 𒋗𒋫𒊒𒄷 𒅁𒅆𒋢 𒃻 𒀭𒁕𒃶|
  block |𒌋𒌋 𒈬𒂡𒁍𒌑 𒋫𒈾𒋾𒋗 𒁹𒂟𒀭𒅎 𒀀𒁲 𒂟𒄭𒀀𒈨𒌍𒋙 𒂼𒈨𒌍 𒆠𒈠 𒊩𒆷𒋾|
  block |𒀀𒈾 𒉺𒉌𒅀 𒌑𒋼𒊏𒋗 𒌷𒈨𒌍𒉌 𒅖𒌅 𒌦𒈨𒌍 𒆳 𒀸𒋩 𒀾𒊿𒋙𒉡 𒈪𒉡𒋢 𒄠𒉡|
  block |𒀸 𒇷𒈨 𒅇𒈠 𒀸 𒄫𒊑𒅀𒈠 𒃻 𒁹𒂟𒀭𒅎 𒆳𒋼𒌋𒌋𒈾𒀀𒀀 𒀀𒁲 𒂟𒄭𒀀𒈨𒌍𒋙 𒂼𒈨𒌍 𒆠𒈠 𒊩𒆷𒋼|
  block |𒀀𒈾 𒉺𒉌𒅀 𒌑𒋼𒊏 𒀀𒈾 𒆳𒅀 𒌒𒆷𒋗 𒀀𒈾 𒌷𒉌𒉡𒀀 𒌑𒊺𒊑𒁀𒋗 𒄑𒇀𒈨𒌍 𒂟𒄭𒀀𒈨𒌍|
  block |𒀜𒆠 𒄫𒊑 𒉺𒀾𒄣𒋼 𒆳𒈨𒌍 𒈪𒉭𒈨𒌍 𒃻 𒀀𒈾 𒈨𒄘 𒄑𒇀𒈨𒌍𒅀 𒂟𒄭𒀀𒈨𒌍 𒆷 𒃻𒀝𒉡|
  block |𒀸 𒌋𒌋𒈨𒌍𒉌 𒀜𒈨𒌍𒅀 𒈠𒄠𒈠 𒀀𒈾 𒆠𒆗𒋙 𒆷 𒀉𒄷𒌑 𒅇 𒄷 𒀭𒂊 𒄷𒄭𒋰𒊑𒃻|
  block |𒆠𒆗𒋙 𒆷 𒀪𒊒 𒀀𒈾 𒌷𒋛𒆳 𒌷𒊓𒉺𒉌 𒃻 𒅖𒌅 𒋻𒍢 𒁹𒅆𒁾𒀭𒈦 𒌋𒌋 𒆳 𒀸𒋩|
  block |𒌉 𒀭𒁲𒈠𒉡𒊕 𒌋𒌋 𒆳 𒀸𒋩𒈠 𒉣𒌑 𒀀𒌨 𒉺𒉌𒅀 𒄘𒌦 𒈠𒁕𒌅 𒀀𒈾 𒀸𒋩 𒂗𒅀|
  block |𒅅𒇻𒌑 𒇻 𒀀𒌨 𒌷𒋛𒆳 𒌷𒊓𒉺𒀀𒉡 𒇻 𒀠𒈪 𒀉𒋾𒋙𒉡 𒄠𒁕𒄭𒍢|
  block |𒁲𒅅𒋫𒋙𒉡 𒈠𒀪𒌅 𒇻 𒀀𒂁 𒊩𒆷𒋢𒉡 𒃻𒋗𒈨𒌍𒋙𒉡 𒃻𒂵𒈨𒌍𒋙𒉡 𒄞𒈨𒌍𒋙𒉡|
  block |𒇻 𒍢𒉌𒋙𒉡 𒌑𒊺𒍢𒀀 𒀀𒈾 𒌷𒅀 𒀸𒋩 𒌒𒆷 𒌷𒈨𒌍𒉌 𒃻 𒉺𒄩𒀜 𒌷𒋛𒆳|
  block |𒌷𒊓𒉺𒀀𒉌 𒀀𒈾 𒋛𒄯𒋾𒋙𒉡 𒀝𒋤 𒋛𒋫𒋼𒋙𒉡 𒅖𒌅 𒉺𒀭 𒄑𒆪𒈨𒌍𒅀 𒆗𒉡𒋼|
  block |𒅁𒁇𒅆𒁺 𒌨𒁺𒌑𒉌 𒄊𒅀𒈨𒌍𒅀 𒄑𒁍𒌅 𒈠𒁕𒌅 𒄠𒄯𒋙𒉡 𒄘𒌦 𒅇 𒋫𒈥𒋫 𒌋𒆗𒊩𒌆 𒌋𒅗𒋙𒉡 𒌑𒄯|
  block |𒀸 𒌗𒋞 𒌓 𒇷𒈨 𒁹𒄿𒈾𒀭𒅀𒀀𒋃 𒀀𒈾 𒉌𒊏𒊒𒌓𒋼 𒃻 𒌷𒆪𒌝𒈨 𒇻 𒀀𒌨 𒇻𒀬𒈨𒌍|
  block |𒀀𒈾 𒉺𒀭 𒀭𒅎 𒃻 𒌷𒆪𒌝𒈨 𒂗𒅀 𒇻 𒂊𒁍𒍑 𒌷𒈨𒌍𒉌 𒃻 𒆳𒆸𒄭 𒉽𒈨𒌍𒋙 𒃻 𒌷𒆪𒌝𒈨|
  block |𒀸 𒉈 𒋙𒀾 𒊺𒆥𒋻𒈨𒌍 𒆳𒋾𒋙 𒇻 𒂊𒍢𒁲 𒄘𒌦 𒅇 𒋫𒈥𒋫 𒌑𒆗𒊩𒌆 𒌋𒅗𒋙𒉡 𒌑𒄯|
  block |𒀸 𒌗𒁈 𒇷𒈨 𒁹𒀭𒌓𒀜𒅀 𒈫𒋼𒋙 𒀀𒈾 𒉌𒊏𒊒𒌓 𒃻 𒌷𒆪𒌝𒈨 𒇻 𒀀𒌨 𒌷𒊓𒀜𒆪𒊑|
  block |𒌷𒅀𒊓𒀜𒁺 𒌷𒆪𒌦𒉡 𒌷𒋰𒋛𒀀 𒌷𒈨𒌍𒉌 𒃻 𒆳𒆸𒄭 𒃻 𒇷𒈨𒀉 𒌷𒆪𒌝𒈨|
  block |𒀲𒆳𒊏𒈨𒌍 𒍢𒅎𒁕𒀜 𒄑𒉌𒊑𒅀 𒇻 𒅅𒇻𒌋 𒌷𒈨𒌍𒉌 𒋗𒀀𒌅𒉡 𒀝𒋤 𒀸 𒉈 𒋙𒀾 𒀊𒁍𒌌 𒀝𒄥|
  block |𒄿𒈾 𒆠𒂍 𒀸𒋩 𒂗 𒃲 𒂗𒅀 𒅇 𒀭𒀹𒁯 𒁁𒀖 𒉠 𒅇 𒀞 𒀀𒌨𒀜 𒉺𒈾𒀜 𒂟𒄭𒀀𒈨𒌍𒅀 𒂼𒈨𒌍|
  block |𒀸 𒌗𒋞 𒄿𒈾 𒇷𒈨 𒀭𒉌𒈠 𒐊𒋼𒋙 𒀀𒈾 𒆳𒄩𒉌𒃲𒁁 𒇻 𒀀𒌨 𒈠𒁕𒌅 𒃻 𒆳𒄩𒉌𒃲𒁁|
  block |𒂊𒇺 𒅇 𒉺𒅁𒇺 𒇻 𒄠𒄯 𒆳𒄩𒉌𒃲𒁁 𒂼𒌅 𒀀𒈾 𒉻 𒁶𒊑𒃻 𒇻 𒀀𒉋 𒀀𒈾 𒈪𒈲 𒆳𒅀|
  block |𒇻𒋼𒅕 𒁹𒂗 𒉺𒀀 𒌑𒊺𒅖𒆠𒋗𒉡𒋾 𒀀𒇉𒄩𒁓 𒇻 𒂊𒄵 𒀀𒈾 𒌷𒄖𒍝𒀀𒉌|
  block |𒃻 𒁹𒀀𒁉𒊓𒆷𒈬 𒌉𒁀𒄭𒀀𒉌 𒌑𒆗𒇻𒌑𒉎 𒇻 𒀀𒌨 𒁹 𒌷𒋛𒅗𒀀𒉌|
  block |𒃻 𒀸 𒊕 𒂊𒉌 𒃻 𒀀𒇉𒄩𒁓 𒃻𒉡𒉌 𒇻 𒆭𒌒 𒀸 𒂊𒈬𒆥 𒍢𒊏𒀀𒋼 𒃻 𒀭𒃻𒈦 𒂗 𒆪𒇻𒇷𒅀|
  block |𒉘 𒋃𒋾𒅀 𒄑𒇀𒈨𒌍𒋙 𒈠𒀪𒌅 𒀲𒆳𒊏𒈨𒌍 𒍢𒅎𒁕𒀜 𒄑𒉌𒊑 𒅥𒌓 𒆬𒄀|
  block |𒃻𒂵 𒂍𒃲𒋙 𒇻 𒄠𒄯𒋗 𒈠𒁕𒌅 𒌋𒅗𒋙 𒌑𒄯|
  block |𒄿𒈾 𒄫𒊑𒅀𒈠 𒂊𒇷 𒅆𒁲 𒀀𒇉𒄩𒁓 𒇻 𒊍𒁁 𒄿𒈾 𒌷𒅈𒈾𒁀𒉌 𒇻 𒁁𒉌𒌓|
  block |𒅖𒌅 𒌷𒅈𒈾𒁀𒉌 𒀜𒌅𒈲 𒀸 𒌷𒁕𒁉𒋼 𒁁𒉌𒌓 𒅖𒌅 𒌷𒁕𒁉𒋼|
  block |𒀜𒌅𒈲 𒀀𒈾 𒌷𒃻𒁲𒃶𒉌 𒇻 𒂊𒆭𒌒 𒄘𒌦 𒈠𒁕𒌅 𒄑𒇀 𒆬𒄀 𒇻 𒄠𒄯|
  block |𒅖𒌅 𒌷𒃻𒁲𒃶𒉌 𒀜𒌅𒈲 𒀸 𒌷𒆠𒋛𒊑 𒁁𒉌𒌓 𒅖𒌅 𒌷𒋛𒆠𒊑|
  block |𒀜𒌅𒈲 𒀀𒈾 𒌷𒋡𒀜𒉌 𒆭𒌒 𒁹𒇽𒀭𒅎 𒌷𒋡𒀜𒈾𒀀𒅀 𒇽𒁕𒆸 𒉺𒉌 𒌑𒊺𒅆𒅁|
  block |𒃻𒂵 𒂍𒃲𒅆𒋙 𒄑𒇀 𒀲𒆳𒊏𒈨𒌍 𒄑𒈥𒁍𒁕𒈨𒌍 𒄞𒈨𒌍 𒇻 𒄠𒄯𒋗 𒈠𒁕𒌅 𒌋𒅗𒋙 𒌑𒄯|
  block |𒅖𒌅 𒌷𒋡𒀜𒉌 𒀜𒌅𒈲 𒀸 𒆳𒂊 𒁍𒌑𒍢 𒀸 𒌋𒅗 𒀀𒇉𒄩𒁓 𒃻𒀭 𒁁𒉌𒌓|
  block |𒅖𒌅 𒆳𒂊 𒁍𒌑𒍢 𒀜𒌅𒈲 𒀀𒈾 𒌷𒂦𒀀𒂁𒁹𒅆 𒆭𒌒 𒌷𒂦𒀀𒂁𒀭𒅆|
  block |𒀀𒈾 𒊏𒈠𒉌𒅀 𒇻 𒄠𒉡 𒋫 𒌷𒂦𒀀𒂁𒁹𒅆 𒀜𒌅𒈲 𒀀𒈾 𒆳𒆷𒆥𒂊|
  block |𒀀𒈾 𒌷𒍪𒌑𒊑𒄴 𒁹𒁀𒅈𒀀𒋫𒊏 𒌉𒊩𒄩𒇻𒁉𒂊 𒌑𒆗𒇻𒌑𒉌|
  block |𒇻 𒀀𒌨 𒄘𒌦 𒌋 𒈠𒁕𒌅 𒇻 𒄠𒄯𒋗 𒀀𒈾 𒌷 𒃻 𒁹𒄩𒊏𒀀𒉌 𒇻 𒂊𒄘 𒄘𒌦 𒈠𒁕𒌅 𒄠𒄯|
  block |𒀀𒈾 𒌷𒋛𒅕𒆥 𒃻 𒄊 𒄠𒈠𒋼 𒃻 𒀀𒇉𒁍𒋥𒋼 𒃻𒀝𒉡𒌑𒉌 𒃻 𒁹𒈬𒁕𒀜𒁕|
  block |𒆳𒆷𒋡𒀀𒅀 𒌑𒆗𒇻𒌑𒉌 𒇻 𒀀𒌨 𒄘𒌦 𒈠𒁕𒌅 𒃻𒂵 𒂍𒃲𒋙 𒄞𒈨𒌍|
  block |𒀲 𒀀𒂵𒇷𒈨𒌍 𒄘𒌦 𒅇 𒈠𒁕𒌅 𒃻 𒆳𒆷𒆥𒂊 𒀀𒈾 𒉻 𒁶𒊑𒃻 𒂊𒇺|
  block |𒅇 𒉺𒅁𒇺 𒇻 𒄠𒄯 𒈠𒁕𒌅 𒃻 𒌷𒄭𒅔𒁕𒀀𒉌 𒇻 𒄠𒄯 𒀀𒈾 𒌷𒅀 𒀸𒋩 𒌒𒆷|
  block |𒂍𒃲𒈨𒌍 𒀸 𒅆𒁲 𒆳𒅀 𒅈𒍦 𒄑𒀳𒈨𒌍 𒀸 𒅆𒁲 𒆳𒅀 𒅈𒆪𒍑 𒊺𒌝𒈨𒌍 𒋰𒅗𒀀𒉌|
  block |𒌋𒅗 𒃻 𒉺𒀭 𒌑𒃻𒌁 𒀜𒁍𒊌 𒀲𒆳𒊏𒈨𒌍 𒍢𒅎𒁕𒀜 𒄑𒉌𒊑 𒀸 𒂊𒈮 𒆳𒅀 𒌋𒅗 𒃻 𒉺𒈾 𒌑𒃻𒌁 𒅈𒆪𒍑|
  block |𒀭𒊩𒌆𒅁 𒀭𒅆𒁺 𒃻 𒋃𒋾 𒄿𒊏𒈬 𒈧𒀲 𒂔 𒌑𒆳𒇷𒈬𒉌𒈠 𒂊𒄫 𒁀𒀪𒊑 𒅅𒁍𒉌|
  block |𒐋 𒋗𒅆 𒌨𒈤𒈨𒌍 𒀸 𒄑𒇀𒅀 𒉺𒀜𒌅𒋼 𒀸 𒆠𒀉𒊒𒌒 𒈨𒀉𒇻𒋾𒅀 𒀸 𒄊𒅀𒈨𒌍𒅀|
  block |𒆷𒊍𒈠𒋼 𒀸 𒉺𒀾𒄭 𒀀𒂁 𒐉 𒋗𒅆 𒄞𒄠𒈨𒌍 𒀀𒂁 𒑆 𒄞𒁍𒄬 𒄞𒄠𒈨𒌍 𒆗𒉡𒋼|
  block |𒋗𒌓 𒃼𒉌 𒋾𒆷𒈨𒌍 𒌑𒂟𒁉𒋫 𒐋 𒄠𒋛𒈨𒌍 𒀸 𒈨𒀉𒄷𒍢 𒀀𒂁 𒀸 𒊩 𒊒𒋼|
  block |𒇻 𒀜𒁲 𒐉 𒄠𒋛𒈨𒌍 𒋾𒆷𒈨𒌍 𒊍𒁁 𒐊 𒀸 𒄒𒉿 𒊍𒁁 𒌨𒈤𒈨𒌍 𒄞𒄠𒈨𒌍|
  block |𒄠𒋛𒈨𒌍 𒁰𒈦𒈨𒌍 𒁰𒈨𒌍 𒀲𒂔𒈾𒈨𒌍 𒈦𒆕𒈨𒌍 𒂷𒉢𒄷𒈨𒌍 𒋢𒄢𒇷𒀸𒀸 𒀸 𒊮𒌷 𒅅𒀫|
  block |𒂊𒉡𒈠 𒂍 𒀭𒄖𒆷 𒊩𒌆𒅀 𒈤𒊒𒌑 𒃻 𒄿𒈾 𒉺𒈾 𒁹𒅆𒁾𒀭𒈦 𒀀𒁉 𒋃 𒀸𒋩 𒂊𒁍𒍑|
  block |𒂍 𒋗𒌑 𒂊𒈾𒄴𒈠 𒀭𒄷𒋢 𒌑𒉌𒀘 𒆗𒈾𒋢 𒀝𒋤 𒂍 𒃻𒀀𒌅|
  block |𒌋𒅗 𒈤𒊑𒂊 𒈠𒁲𒅖 𒌓𒋼𒅕 𒅇 𒌑𒂡𒁁 𒅖𒌅 𒍑𒊺𒋗 𒀀𒁲 𒃮𒁳𒁉𒋗|
  block |𒌑𒋠𒇸 𒅇 𒈾𒊑𒅀 𒀸𒆪𒌦 𒉣𒌑 𒂕𒌑 𒀭𒄷𒋢 𒇻𒁹 𒈬 𒆳𒊏|
  block |𒄿𒈾 𒀸𒊑𒋗 𒇻𒋼𒅕 𒀸𒋩 𒌋 𒀭𒄖𒆷 𒅅𒊑𒁁𒋗 𒄿𒊺𒈬𒌑 𒈬𒉌𒀘 𒋃𒊑𒅀|
  block |𒅇 𒈬𒅀 𒀸𒋩 𒌋 𒀭𒄖𒆷 𒌋𒌋𒋢 𒇺𒆠𒁍 𒈬𒋗 𒆰𒋗 𒀸 𒆳 𒇻𒄬𒇷𒄣|
  block |𒌗𒉈 𒌓𒌋𒐌𒆚 𒇷𒈬 𒁹𒀭𒍣𒉽 𒃻 𒊕 𒃻 𒁹𒀭𒅎𒂟𒃮 𒌋𒌋 𒆳 𒀸𒋩|