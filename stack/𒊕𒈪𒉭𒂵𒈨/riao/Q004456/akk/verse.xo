
block |Ashurnasirpal II 002|
  block |𒂍𒃲 𒁹𒀸𒋩𒉽𒀀 𒋃 𒀸𒋩 𒉌𒋃 𒀭𒁁 𒌋 𒀭𒈦 𒈾𒊏𒄠 𒀭𒀀𒉏 𒅇 𒀭𒁕𒃶 𒅗𒋗𒍑 𒀭𒈨𒌍 𒃲𒈨𒌍 𒌋𒌋 𒆗𒉡 𒌋𒌋 𒋙 𒌋𒌋 𒆳 𒀸𒋩|
  block |𒌉 𒅆𒁾𒀭𒊩𒌆𒅁 𒌋𒌋 𒃲𒂊 𒌋𒌋 𒆗𒉌 𒌋𒌋 𒋙 𒌋𒌋 𒆳 𒀸𒋩 𒌉 𒌋𒂟𒃮 𒌋𒌋 𒋙 𒌋𒌋 𒆳 𒀸𒋩𒈠 𒀉𒇻 𒃼𒁺 𒃻 𒀸 𒄑𒆪𒋾 𒀸𒋩 𒂗𒋙 𒁺𒁺𒆪𒈠|
  block |𒀸 𒂷𒆠𒈨𒌍 𒃻 𒄒𒋥 𒐉𒋫 𒃻𒊩𒌆𒋙 𒆷𒀀 𒌇𒌑 𒇽𒉺𒇻 𒋰𒊏𒋼 𒆷 𒀀𒁲𒊒 𒄑𒇲 𒂊𒁺𒌑 𒃮𒋙|
  block |𒃻 𒈠𒄭𒊏 𒆷𒀀 𒌇𒌑 𒌋𒌋 𒈬𒊕𒌋𒌋 𒆷 𒃶𒋗𒋼𒋙 𒃻 𒀮𒄯 𒆧𒆳 𒌦𒈨𒌍 𒄿𒉿𒇻 𒀴 𒆗𒉡 𒈬𒆏𒁉𒄑|
  block |𒄘 𒀀𒀀𒁉𒋙 𒁕𒀀𒅖 𒆰𒆳 𒉽𒈨𒌍 𒈬𒉺𒊑𒊒 𒆠𒄑𒊑 𒀯𒋻𒄭 𒌋𒌋 𒃻 𒀸 𒄑𒆪𒋾 𒀭𒈨𒌍|
  block |𒃲𒈨𒌍 𒂗𒈨𒌍𒋙 𒁺𒁺𒆪𒈠 𒆳𒆳𒈨𒌍 𒆕𒅆𒈾 𒋗𒋢 𒆳𒌓 𒄯𒃻𒉌 𒆕𒋗𒉡 𒄿𒉿𒇻𒈠|
  block |𒁉𒆳𒋢𒉡 𒅎𒄷𒊒 𒍝𒂍 𒇷𒄿𒄭 𒃻𒄯 𒇷𒄿𒋼 𒌋𒅗 𒆕𒅆𒈾 𒆳𒆳𒈨𒌍 𒂊𒉡𒈠 𒀸𒋩 𒂗|
  block |𒈾𒁍𒌑 𒈬𒅀 𒈬𒊬𒁍𒌑 𒌋𒌋𒋾𒅀 𒄑𒆪𒋙 𒆷 𒉺𒁕𒀀 𒀀𒈾 𒄿𒁕𒀜 𒂗𒋾𒅀|
  block |𒇻𒌑 𒀉𒌋𒅗 𒂟𒄭𒀀𒈨𒌍 𒆳𒇻𒌌𒇻𒈨𒂊 𒂼𒈨𒌍 𒀸 𒆠𒆗 𒌓𒄩𒊑 𒀸 𒄑𒆪𒈨𒌍 𒇻 𒌑𒌑𒆤|
  block |𒀸 𒊑𒍮𒋼 𒃻 𒀭𒃻𒈦 𒌋 𒀭𒅎 𒀭𒈨𒌍 𒄘𒇷𒅀 𒂟𒄭𒀀𒈨𒌍 𒆳𒆳 𒈾𒄿𒊑 𒆳𒆸𒄭 𒆳𒋗𒁀𒊑𒂊|
  block |𒌋 𒆳𒉌𒆗 𒁶 𒀭𒅎 𒊏𒄭𒍢 𒌋𒅗𒋙𒉡 𒀾𒄖𒌝 𒌋𒌋 𒃻 𒋫 𒂊𒄵𒆗 𒀀𒇉𒄘𒃼 𒀀𒁲 𒆳𒆗𒈾𒈾|
  block |𒌋 𒀀𒀊𒁀𒃲𒋼 𒆳𒆷𒆥𒂊 𒁹 𒋛𒄯𒋾𒃻 𒆳𒋢𒄭 𒀀𒁲 𒌷𒊏𒉿𒆥 𒁹 𒄊𒅀𒋙 𒌑𒋠𒉌𒃻|
  block |𒋫 𒊕𒂊𒉌 𒀀𒇉𒋢𒌒𒈾𒀜 𒀀𒁲 𒆳𒌑𒊏𒅈𒄭 𒋗𒋢 𒆳𒌓 𒋫 𒆳 𒉌𒆗 𒃻 𒆳𒆸𒊒𒊑 𒀀𒁲 𒆳𒆸𒍝𒉌|
  block |𒋫 𒂊𒄵𒆗 𒀀𒇉𒍝𒁀𒆠𒋫 𒀀𒁲 𒌷𒇯𒁀𒀀𒊑 𒃻 𒂖𒆷𒀭 𒆳𒍝𒉼 𒋫 𒌷𒇯𒃻𒍝𒀊𒁕𒉌|
  block |𒌋 𒌷𒇯𒃻𒀊𒋫𒀀𒉌 𒌷𒄭𒊑𒈬 𒌷𒄩𒊒𒌅 𒆳𒁉𒊏𒀀𒋼 𒃻 𒆳𒋼𒀀𒁺𒉌𒀾 𒁹 𒈪𒄑𒊑 𒆳𒅀 𒌑𒋼𒊑|
  block |𒋫 𒆳 𒉌𒅕𒁉 𒃻 𒆳𒁀𒁉𒋼 𒀀𒁲 𒆳𒋻𒈥 𒀀𒈾 𒌦𒈨𒌍 𒆳𒅀 𒄠𒉡 𒀸 𒆳𒆳𒈨𒌍 𒃻 𒀀𒉿𒇻𒅆𒈾𒉌 𒇽𒃻𒉡𒋼𒅀 𒀠𒋫𒃶|
  block |𒌨𒁺𒋾 𒌑𒁍𒍑 𒁹𒀸𒋩𒉽𒀀 𒉣𒌑 𒈾𒀀𒁺 𒉺𒂟 𒀭𒈨𒌍 𒃲𒈨𒌍 𒌑𒋧𒃲𒇻 𒅅𒁺 𒅗𒋃 𒌷𒀸𒀸 𒌋 𒄯𒃻𒉌|
  block |𒉻 𒁶𒊑𒋙𒉡 𒌋𒌋 𒂗𒈨𒌍𒂊 𒈬𒆷𒀉 𒅅𒍮𒋼 𒀀𒉿𒅕 𒃻𒈝𒈠𒋼 𒆷𒁲𒊒 𒄑𒇲 𒌨𒃻𒉡 𒆷 𒉺𒁺𒌑|
  block |𒈬𒆗 𒀀𒉣𒋼 𒌋𒌋 𒋫𒈾𒁕𒀀𒋼 𒇽𒉺𒇻 𒍝𒇻𒌌 𒌒𒈨𒌍 𒌋𒌋 𒃻 𒀸 𒆠𒂍 𒅗𒋙 𒍑𒄯𒈠𒂅 𒆳𒈨𒌍𒂊|
  block |𒌋 𒀀𒀊𒁀𒈨𒌍 𒃻 𒀸 𒆥𒀉𒊒𒌒 𒂗𒋾𒋙 𒌋𒌋𒈨𒌍𒉌 𒅅𒁺𒋼 𒆷 𒉺𒁺𒋼 𒋫 𒍢𒀉 𒀭𒌑𒅆 𒀀𒁲|
  block |𒂊𒆗 𒀭𒌑𒅆 𒉺𒀀 𒁹𒂗 𒌑𒃻𒀾𒄯 𒂊𒋫𒄘 𒆳𒈨𒌍𒂊 𒆗𒉡𒋼 𒀀𒌓𒈥 𒁺𒊿 𒉺𒅁𒃻𒆥 𒃻 𒆕𒅆𒈾 𒌒𒈨𒌍|
  block |𒌑𒃻𒊍𒉌𒉌 𒀮𒇷 𒀯𒀯𒇷 𒌋𒅗 𒂷𒆠𒈨𒌍 𒃻 𒀮𒄯 𒆕 𒌷𒀸𒀸 𒋛𒄫 𒅗𒅀 𒂊𒋫𒉆𒁕𒊒|
  block |𒌑𒊓𒁍𒌑 𒂗𒋾 𒁹𒆪 𒁹𒀸𒋩𒉽𒀀 𒅕𒋗 𒈬𒁺𒌑 𒄩𒋛𒋢 𒉿𒀉 𒊻𒉌 𒉌𒈨𒆥 𒀭𒂍𒀀 𒌋𒌋 𒍪𒀊 𒅖𒈠𒉌 𒀀𒈾 𒐊𒅆|
  block |𒀭𒈨𒌍 𒃲𒈨𒌍 𒃻 𒀭𒂊 𒅇 𒆠𒁴 𒀸 𒆠𒂊𒉌 𒊮𒋙𒉡 𒌑𒁺𒉌𒈠 𒌋𒌋𒋾 𒂗𒋾 𒆧𒋗𒋾 𒀸 𒅗𒋙𒉡 𒆬 𒌑𒍝𒀀 𒆳𒆳𒈨𒌍|
  block |𒌋 𒄯𒃻𒉌 𒆗𒉡𒋼 𒁹 𒉿𒂊𒇷 𒉻𒉡𒊺 𒌑 𒃻𒉺𒊑 𒀀𒄀𒅖 𒌑𒈠𒀪𒊒𒉌 𒀸 𒆠𒂍 𒀸𒋩 𒂗 𒃲𒂊 𒂗𒅀|
  block |𒌋 𒀭𒊩𒌆𒅁 𒉘 𒋃𒋾𒅀 𒀀𒈾 𒆳𒆗𒈾𒈾 𒇻𒌑 𒀀𒌨 𒁹 𒀀𒀊𒁀𒃲𒋼 𒇻𒌑 𒂊𒇷 𒀸 𒀀𒀊𒁀𒃲𒋼|
  block |𒄑𒆪𒈨𒌍𒅀 𒇻 𒌌𒇸 𒇻𒀬𒈨𒌍 𒀀𒈾 𒀭𒈨𒌍𒉌𒅀 𒇻 𒊍𒁁 𒀸 𒌓𒈨𒋙𒈠 𒈠𒁕𒌓 𒃻 𒌋𒌋𒈨𒌍𒉌 𒃻 𒅆𒁲 𒌓𒁲|
  block |𒃻 𒆳𒀫𒊏𒀀𒅀 𒆳𒍢𒁺𒈾𒀀𒅀 𒆳𒀀𒄯𒊏𒀀𒀀 𒆳𒄖𒁄𒀀𒅀 𒆳𒈠𒄬𒆷𒋫𒀀𒀀 𒆳𒅗𒄿𒍝𒀀𒀀|
  block |𒆳𒈠𒄿𒍝𒀀𒀀 𒌋 𒌷𒅈𒈠𒁕 𒃻 𒉠 𒌓𒁲 𒆬𒌓𒈨𒌍 𒆬𒄀𒈨𒌍 𒀭𒈾𒈨𒌍 𒌓𒅗𒁇𒈨𒌍 𒄰𒈨𒌍 𒌓𒅗𒁇|
  block |𒌆𒇻𒁔𒋾 𒄵𒈨 𒌆𒃰𒈨𒌍 𒅗𒈨𒌍 𒈾𒄭𒊑 𒁉𒉡𒌓 𒌓𒁲 𒄠𒄯 𒀸 𒌓𒈨𒋗𒈠 𒉺𒂵𒀀𒋼 𒃲𒈨𒌍|
  block |𒉺𒂵𒀀𒋼𒈨𒌍 𒌉𒈨𒌍 𒀉𒋾 𒈠𒁕𒋾𒋙𒉡 𒄠𒄯𒋗𒉡 𒀀𒈾 𒆳𒅀 𒀸𒋩 𒇻 𒌒𒆷𒅆𒈾 𒄿𒈾 𒌷𒆗𒄭|
  block |𒈥𒅆𒋛𒈾 𒁹 𒈠𒀪𒁹 𒌑𒃻𒇷𒁲 𒌦𒈨𒌍 𒆳𒅀 𒆕𒅆𒈾 𒌑𒉺𒅁𒊑 𒀸 𒋾𒊑𒍢 𒋗𒅀|
  block |𒌑 𒋗𒍑𒄯 𒊮𒅀 𒌨𒈤𒈨𒌍 𒆗𒈨𒌍 𒋫 𒆳𒈨𒌍𒂊 𒅇 𒄑𒌁𒈨𒌍 𒀸 𒋗𒋼 𒁳𒁁 𒐐 𒈬𒊏𒉌|
  block |𒌨𒈤𒈨𒌍 𒇻 𒀾𒃻𒀀 𒀸 𒌷𒆗𒄭 𒅇 𒂍𒃲𒈨𒌍 𒆳𒅀 𒀸 𒂍 𒂊𒋤 𒇻 𒀜𒁲𒋙𒉡 𒈬𒊏𒉌𒋗𒉡|
  block |𒀀𒈾 𒈠𒀪𒁹 𒌑𒃻𒇷𒁲 𒌨𒈪𒅔𒁲𒈾𒀾 𒋾𒆷𒈨𒌍 𒀸 𒋗𒈨𒌍 𒌑𒂟𒁉𒋫 𒋢𒄢𒆳 𒄞𒄠𒈨𒌍|
  block |𒄠𒋛𒈨𒌍 𒌨𒈤𒈨𒌍 𒂷𒉢𒄷𒈨𒌍 𒉺𒄀𒂊 𒉺𒂵𒀀𒋼 𒀲𒂔𒈾𒈨𒌍 𒈦𒆕𒈨𒌍 𒁰𒈦𒈨𒌍 𒀀𒊓𒀀𒋼𒈨𒌍|
  block |𒉌𒅎𒊑𒈨𒌍 𒋛𒂗𒆳𒊑𒈨𒌍 𒌑𒈠𒄠 𒂔 𒆳𒂊 𒆕𒋙𒉡 𒀸 𒌷𒅀 𒌷𒆗𒄭 𒇻𒌑 𒀝𒀫 𒌦𒈨𒌍|
  block |𒆳𒅀 𒆕𒋙𒉡 𒌑𒉺𒅁𒊑 𒉣𒌑 𒂕𒌑 𒀸 𒌋𒌋𒈨𒌍𒉌 𒌉𒈨𒌍𒅀 𒊭 𒀸𒋩 𒄿𒈾𒁍𒋗 𒇻𒌑 𒌦𒈨𒌍|
  block |𒂕𒈨𒌍 𒇻𒌑 𒇽𒌝𒈠𒀭 𒌋𒌋 𒇻𒌑 𒇽𒃲𒌑 𒇻𒌑 𒇽𒃻𒊕 𒆷 𒋫𒁕𒉋 𒀸 𒉺𒀭 𒀸𒋩 𒍣 𒅆𒄿 𒋾|
  block |𒀭𒊩𒌆𒅁 𒅇 𒀭𒅆𒁺 𒊭 𒋃𒋾 𒉘𒈬 𒈧𒀲 𒂔 𒌑𒆳𒇷𒈬𒉌 𒂊𒄫 𒁀𒀪𒊑 𒅅𒁍𒉌|
  block |𒌍 𒄠𒋛𒈨𒌍 𒀸 𒊒𒋾 𒀀𒂁 𒈫 𒈨 𒐐𒐌 𒄞𒄠𒈨𒌍 𒆗𒈨𒌍 𒀸 𒄑𒇀𒈨𒌍𒅀 𒉺𒌅𒋼 𒀸 𒆥𒀉𒊒𒌒|
  block |𒂗𒋾𒅀 𒀸 𒄑𒆪𒈨𒌍 𒌑𒌑𒆤 𒐈 𒈨 𒐕𒌋 𒌨𒈤𒈨𒌍 𒆗𒈨𒌍 𒁶 𒄷𒈨𒌍 𒄣𒌒𒉿 𒀸 𒄑𒁍𒀸𒄭 𒀀𒂁|
  block |𒀸 𒌗𒄞 𒌓𒐍𒆚 𒋫 𒌷𒆗𒄭 𒀜𒌅𒈲 𒀀𒇉𒄬𒄬 𒂊𒋼𒄵 𒀀𒈾 𒌷𒃻𒂵𒈩 𒊭 𒆳𒉺𒋼|
  block |𒀝𒄭𒆗 𒃻𒂵 𒂍𒃲𒋙 𒄭𒀀𒈨𒌍 𒊭 𒆠𒇲𒋙 𒉡 𒂟𒋫𒀜 𒄠𒄯𒋙 𒌋𒌋𒈨𒌍𒉌 𒊭 𒆳𒆳𒈨𒌍 𒆕𒋙𒉡|
  block |𒁹 𒌋𒅗𒄭𒅀 𒁺𒆪𒉌 𒄊𒅀𒀀 𒄑𒂟𒌅 𒇷𒄭𒋙𒉡 𒊍𒁁 𒉺𒈾𒌅𒅀 𒊌𒋾𒇻 𒀀𒈾 𒆳𒆗𒈾𒈾 𒁺𒆪|
  block |𒋫 𒌷𒃻𒂵𒈩 𒀜𒌅𒈲 𒀸 𒁉𒈩 𒆳𒁵𒍣𒂵𒉌 𒆳𒄩𒄯𒂵 𒀀𒍝𒁁 𒆳𒀀𒄩𒉡 𒀀𒈾 𒆏𒅀 𒌑𒋫𒂡|
  block |𒀀𒈾 𒌷𒄩𒍝𒍣 𒊭 𒁹𒇻𒁇𒈾 𒆳𒉺𒋾𒈾𒀀𒀀 𒀝𒄭𒆗 𒆬𒌓 𒆬𒄀 𒌆𒇻𒁔𒋾 𒌆𒃰𒈨𒌍 𒀜𒋫𒄯 𒂊𒋼𒄘 𒀀𒇉𒀊𒊑𒂊|
  block |𒂊𒋼𒂟 𒀀𒊓𒃶 𒁁𒉌𒌓 𒋫 𒌋𒅗 𒀀𒇉𒀊𒊑𒂊 𒀜𒌅𒈲 𒀀𒈾 𒌷𒆪𒉡𒇻𒀀 𒌷 𒌋𒌋𒋾𒋙 𒊭 𒁹𒇻𒁇𒈾 𒆳𒉺𒋾𒈾𒀀𒀀 𒀝𒄭𒆗|
  block |𒋫 𒅆 𒄑𒆪𒈨𒌍𒀀 𒄑𒍪𒋼 𒀞𒅀 𒋃𒈬𒊑 𒅁𒂟𒈠 𒀀𒈾 𒋗𒍪𒌒 𒍣𒈨𒌍𒋙 𒄊𒅀𒈨𒌍𒀀 𒄑𒁁 𒌋𒌋 𒄘𒌦 𒆬𒌓𒈨𒌍 𒁹 𒄘𒌦 𒆬𒄀𒈨𒌍 𒁹 𒈨 𒄘𒌦 𒀭𒈾𒈨𒌍|
  block |𒁹 𒈨 𒄘𒌦 𒀭𒁇𒈨𒌍 𒁹 𒅆 𒄞𒈨𒌍 𒌋 𒅆 𒇻𒈨𒌍 𒁹 𒅆 𒌆𒇻𒁔𒋾 𒄵𒈨 𒌆𒃰𒈨𒌍 𒄑𒉌𒆳𒋾 𒄑𒌆𒈨𒌍 𒊭 𒌓𒇷𒋼 𒄴𒄷𒍝𒋼|
  block |𒄑𒈿𒈨𒌍 𒄑𒌆𒈨𒌍 𒄑𒈿𒈨𒌍 𒅗𒈨𒌍 𒊭 𒌓𒇷𒋼 𒃻𒊏𒈨𒌍 𒌑𒉡𒌓 𒂍𒃲𒋙 𒄭𒀀𒈨𒌍 𒊭 𒆠𒇲𒃻 𒉡 𒂟𒋫𒀜 𒄠𒄯𒋙|
  block |𒌷𒆗𒄷 𒈤𒊏𒀀 𒃻 𒁹𒀭𒁲𒈠𒉡𒊕 𒌋𒌋 𒆳 𒀸𒋩 𒉣 𒀀𒌨 𒉺𒉌𒅀 𒆕𒍑 𒌷 𒋗𒌑 𒂊𒈾𒄴𒈠 𒄑𒇲|
  block |𒌷 𒋗𒌑 𒁹 𒌍𒋙𒋼 𒀊𒉌 𒌦𒈨𒌍 𒆠𒋃𒋾 𒋗𒅀 𒃻 𒆳𒆳𒈨𒌍 𒃻 𒀀𒉿𒇻𒅆𒈾𒉌 𒃻 𒆳𒋢𒄭|
  block |𒆳𒆷𒆥𒂊 𒁹 𒋛𒄯𒋾𒃻 𒌷𒋤𒄣 𒃻 𒉌𒄵𒋾 𒀀𒇉𒁍𒋥𒋼 𒆳𒍝𒈬𒀀 𒁹 𒉻 𒁶𒊑𒃻|
  block |𒆳𒂍𒀀𒁲𒉌 𒌋 𒆳𒉺𒋼 𒌋 𒃻 𒁹𒇻𒁇𒈾 𒆳𒉺𒋾𒈾𒀀𒀀 𒀠𒋡𒀀 𒀸 𒊮𒁉 𒌑𒃻𒊍𒂍 𒇯 𒆷𒁁𒊒|
  block |𒌑𒈾𒉑 𒀀𒁲 𒌋𒅗 𒀀𒈨𒌍 𒇻 𒌑𒃻𒉋 𒁹 𒈨 𒌋𒌋 𒄘𒉿 𒀸 𒈲𒉺𒇷 𒇻 𒌑𒁕𒁉 𒂍𒃲 𒄑𒂞𒈾|
  block |𒂍𒃲 𒄑𒋩𒌋𒌋 𒂍𒃲 𒄑𒋰𒊏𒉌 𒂍𒃲 𒄑𒌆𒈨𒌍 𒂍𒃲 𒄑𒈩𒃶𒉌 𒂍𒃲 𒄑𒁍𒌓𒉌 𒌋 𒄑𒋻𒉿𒀪|
  block |𒀀𒈾 𒋗𒁁 𒌋𒌋𒋾𒅀 𒁹 𒀯𒋫𒀪𒀉 𒂗𒋾𒀀 𒃻 𒁕𒊏𒀀𒋼 𒀸 𒊮𒁉 𒀜𒁲 𒌑𒈠𒄠 𒆳𒈨𒌍𒂊|
  block |𒌋 𒀀𒀊𒁀𒈨𒌍 𒃻 𒉌𒌓𒉿𒇷 𒌓𒂊 𒌋 𒉌𒌓𒉺𒊒𒋼 𒆕𒍑 𒀸 𒆍𒈨𒌍𒃻 𒌑𒊺𒍣𒄑 𒌑𒋛𒅎𒅆 𒌑𒊬𒈛𒅆|
  block |𒋛𒃰 𒋼𒀀𒊑 𒌓𒅗𒁇 𒀠𒈨𒅆 𒄑𒅅𒈨𒌍 𒄑𒂊𒊑𒉌 𒄑𒋩𒌋𒌋 𒄑𒋰𒊏𒉌 𒄑𒈩𒃶𒉌 𒀸 𒆍𒈨𒌍𒃻 𒌑𒊑𒋾|
  block |𒆬𒌓𒈨𒌍 𒆬𒄀𒈨𒌍 𒀭𒈾𒈨𒌍 𒌓𒅗𒁇𒈨𒌍 𒆠𒋃𒋾 𒋗𒅀 𒃻 𒆳𒆳𒈨𒌍 𒃻 𒀀𒉿𒇻𒅆𒈾𒉌|
  block |𒀀𒈾 𒈠𒀪𒁲𒅖 𒀠𒋡𒀀 𒀸 𒊮𒁉 𒌑𒄯|