
block |Tiglath-pileser I 31|
  block |𒁹𒅆𒁾𒌉𒍑𒂍𒊹𒊏 𒌋𒌋 𒆗𒉡 𒌋𒌋 𒆧 𒌋𒌋 𒆳 𒀸𒋩|
  block |𒌋𒌋 𒄢𒆳 𒄒𒋥 𒐉𒄿 𒀉𒇻 𒃼𒁺 𒊭 𒄿𒈾 𒄑𒆪𒋾|
  block |𒀭𒀀𒋩 𒅇 𒀭𒈦 𒀭𒈨𒌍 𒃲𒈨𒌍𒋼 𒂗𒈨𒌍𒋗 𒁺𒈨𒌍𒈠|
  block |𒌑𒌑𒆥𒌅 𒄀𒊑𒂊𒋗|
  block |𒅖𒌅 𒌷𒆍𒀭 𒊭 𒆳𒌵𒆠 𒀀𒁲 𒀀𒀊𒁀 𒂊𒇷𒉌𒋼|
  block |𒊭 𒁲𒈬 𒀭𒌑𒅆 𒋡𒀀𒋼 𒅅𒋤 𒐈𒋗 𒀀𒈾 𒆳𒈾𒀀𒄿𒊑|
  block |𒀠𒌨 𒂼𒈨𒌍 𒆳𒈾𒀀𒄿𒊑 𒅖𒌅 𒆳𒉏𒈨 𒀀𒁲 𒆳𒁕𒅀𒂊𒉌|
  block |𒋡𒀀𒋼 𒇻 𒅅𒋤 𒇷𒄭𒈨𒌍 𒅇 𒈠𒁕𒀜𒋫𒈨𒌍 𒇻 𒄠𒄯|
  block |𒄿𒈾 𒋝𒊑 𒀭𒀀𒉏 𒀭𒅎 𒀭𒈨𒌍 𒃲𒈨𒌍𒋼 𒂗𒈨𒌍𒅀|
  block |𒀀𒈾 𒆳𒆗𒈾𒈾 𒇻 𒀠𒌨 𒄑𒃡𒈨𒌍 𒊭 𒄑𒂊𒊑𒉌|
  block |𒀀𒈾 𒂍 𒀭𒀀𒉏 𒀭𒅎 𒀭𒈨𒌍 𒃲𒈨𒌍𒋼 𒂗𒈨𒌍𒅀 𒇻 𒀝𒆠𒌍|
  block |𒀾𒊭𒀀 𒀀𒈾 𒆳𒀀𒄯𒊑 𒇻 𒂊𒄘 𒆳𒀀𒄯𒊑|
  block |𒀀𒈾 𒋛𒄯𒋼𒊭 𒇻 𒀝𒋤 𒈠𒁕𒀜𒋫𒈨𒌍 𒊭 𒆳𒅈𒊩𒍑𒁮|
  block |𒆳𒄀𒁄 𒆳𒍢𒁺𒉌 𒅇 𒆳𒆳𒈨𒌍 𒊭 𒀀𒄴 𒀀𒀊𒁀|
  block |𒇻 𒄠𒄯 𒄿𒈾 𒋫𒅀𒅈𒋼𒅀 𒆳𒄩𒀜𒋾|
  block |𒀀𒈾 𒉻 𒁶𒊑𒊭 𒇻 𒀝𒋤 𒄑𒃡𒈨𒌍 𒊭 𒄑𒂊𒊑𒉌|
  block |𒅇 𒈠𒁕𒀜𒋫 𒄿𒈾 𒌋𒅗 𒁹𒉌𒉌𒀭𒋼𒊒|
  block |𒌋𒌋 𒆳𒄩𒀜𒋾 𒇻𒌑 𒀾𒆪𒌦|
  block |𒌋𒌋𒐍𒋗 𒅈𒆠 𒄴𒆷𒈨𒂊 𒆳𒅈𒈠𒅀𒈨𒌍 𒊭𒀜𒋫 𒈫𒋗|
  block |𒀀𒇉𒁍𒋥𒋫 𒇻 𒂊𒋼𒄵 𒅖𒌅 𒄊𒈨𒌍 𒆳𒂊 𒆗𒈾𒈾|
  block |𒌷 𒋫𒀜𒈥 𒊭 𒆳𒀀𒄯𒊑 𒀀𒁲 𒌷𒊏𒉿𒆥 𒊭 𒆳𒋼𒀀𒁺𒉌𒀾|
  block |𒋰𒁕𒋗𒉡 𒇻 𒀾𒆲 𒊩𒆷𒋢𒉡 𒁍𒊭𒋗𒉡|
  block |𒀀𒈾 𒌷𒅀 𒀸𒋩 𒌒𒆷|
  block |𒀀𒈾 𒆳𒋼𒀀𒁺𒉌𒀾 𒇻 𒀠𒌨 𒅖𒌅 𒌷𒄙𒃻𒀭 𒊭 𒂊𒄵𒋫𒀭|
  block |𒀀𒇉𒍝𒁀𒆠𒋫𒄿 𒀀𒁲 𒌷𒇻𒌒𒁲 𒇻 𒀝𒋤|
  block |𒌷𒀸𒀸𒈨𒌍𒋗𒉡 𒇻 𒀊𒁍𒌌 𒄿𒈾 𒉈𒈨𒌍 𒇻 𒀾𒊒𒌒|
  block |𒊩𒆷𒋢𒉡 𒁍𒊭𒋗𒉡 𒀀𒈾 𒌷𒅀 𒀸𒋩 𒌒𒆷|
  block |𒄿𒈾 𒋫𒅀𒅈𒋼𒅀 𒊭 𒄫𒊑𒅀 𒀭𒉌𒅎𒈠|
  block |𒀀𒈾 𒆳𒋢𒄩 𒇻 𒀠𒌨 𒅖𒌅 𒌷𒅀𒁺𒊑 𒌷𒊓𒉿𒊑𒋼|
  block |𒌷𒊭𒀭𒁕𒁕 𒌷𒄩𒊏𒁕 𒅇 𒌷𒀸𒀸𒈨𒌍|
  block |𒊭 𒋡𒁄 𒀀𒇉𒁍𒋥𒋼 𒇻 𒀝𒋤 𒊩𒆷𒋢𒉡|
  block |𒀀𒈾 𒆷 𒈨𒈾 𒇻𒊺𒍝𒀀 𒀀𒊮𒈨𒌍𒋗𒉡 𒇻 𒊍𒋢𒄴|
  block |𒄑𒊬𒈨𒌍𒋗𒉡 𒇻 𒀝𒆠𒌍|
  block |𒄿𒈾 𒆠𒂍 𒀭𒈦 𒉘𒅀 𒊭𒉡𒋼𒅀 𒀀𒈾 𒆳𒋼𒀀𒁺𒉌𒀾|
  block |𒇻 𒀠𒌨 𒂦𒁹𒆪𒊑𒃲𒍪 𒊭 𒌷𒋛𒅎𒁓|
  block |𒌷𒋛𒌓𒃻𒀭𒃻𒈦 𒌷𒋛𒌓𒊭𒀭𒀀𒉡𒉌𒋼 𒌷𒆍𒀭|
  block |𒌷𒌑𒉿𒂊 𒈠𒄩𒀀𒍣𒈨𒌍 𒃲𒈨𒌍 𒊭 𒆳𒋼𒀀𒁺𒉌𒀾|
  block |𒀀𒁲 𒄬𒍝𒀀𒉌𒋗𒉡 𒇻𒌑 𒀝𒋤 𒊩𒆷𒋢𒉡 𒁍𒊭𒋗𒉡|
  block |𒀀𒈾 𒆷 𒈨𒈾 𒇻 𒊺𒍝𒀀 𒂍𒃲𒆷𒀀𒋼 𒊭 𒌷𒆍𒀭|
  block |𒊭 𒁹𒀭𒀫𒌓𒋧𒀀𒄭 𒌋𒌋 𒆳𒋼𒀀𒁺𒉌𒀾 𒇻 𒀊𒁍𒌌|
  block |𒃻𒂵𒈨𒌍 𒂍𒃲𒅆𒈨𒌍𒋗 𒈠𒀀𒀪𒁕 𒇻 𒀾𒊭𒀀|
  block |𒁹𒀭𒀫𒌓𒋧𒀀𒄭 𒌋𒌋 𒆳𒋼𒀀𒁺𒉌𒀾 𒀀𒈾 𒂊𒈬𒆥|
  block |𒌝𒈠𒈾𒋼𒈨𒌍𒋗 𒅇 𒄑𒇀𒈨𒌍𒋗 𒇻 𒀉𒋼𒆸𒈠|
  block |𒂕𒅀 𒇻 𒅋𒇷𒅗 𒄿𒈾 𒌷 𒅆𒌅𒆷 𒊭 𒂖𒆷𒀭|
  block |𒌷𒀝𒅗𒁲 𒊭 𒌋𒅗 𒀀𒇉𒀭𒄘𒃼 𒀉𒋼𒅀 𒇻 𒅎𒁕𒄭𒄑𒈠|
  block |𒄑𒇀𒈨𒌍𒋗 𒈠𒀪𒋫 𒇻 𒀊𒂅𒌨 𒋰𒁲 𒄣𒊏𒁲𒄿𒋗|
  block |𒈮𒋰𒇷𒂊𒋗 𒄿𒈾 𒆠𒆗 𒋫𒄩𒀀𒍣 𒋗𒀀𒌅|
  block |𒇻 𒀾𒆲 𒇻 𒄴𒄭𒄑𒈠 𒀀𒈾 𒆳𒋾𒋗 𒇻 𒄿𒄙|
  block |𒄿𒈾 𒌓𒈨𒋗𒈠 𒂦 𒃲𒀀 𒊭 𒌷𒉺𒆪𒋼 𒊭 𒄿𒈾 𒉺𒈾 𒉣𒌑|
  block |𒀀𒌨 𒉺𒉌𒅀 𒂊𒁍𒋗 𒀭𒄷𒋫 𒆷𒁁𒊒𒋫 𒅋𒇷𒆪|
  block |𒌑𒉌𒀘 𒀀𒊬𒋗 𒌑𒈨𒋛 𒆗𒈾𒋢 𒀠𒋤|
  block |𒋞𒈨𒌍 𒀠𒁉𒅔 𒍑𒊺 𒊭 𒂦 𒋗𒀀𒋼 𒀜𒁲 𒌋𒈫 𒈦 𒋞𒈨𒌍|
  block |𒌑𒆠𒄵 𒅖𒌅 𒍑𒊺𒋗 𒀀𒁲 𒃮𒁳𒁁𒋗 𒅈𒍢𒅁|
  block |𒌑𒋠𒇸 𒌓𒁺 𒀀𒊓𒅀𒀀𒋼𒈨𒌍 𒄿𒈾 𒄫𒁁𒋗 𒂊𒁍𒍑|
  block |𒂦 𒌑𒊩𒈪 𒐈 𒋗𒅆 𒄘𒉿 𒀀𒈾 𒂊𒇷𒉡𒌑 𒌑𒊭𒆥|
  block |𒄿𒈾 𒌋𒅗 𒇯𒋗 𒃲𒂊 𒅆𒉿𒅅 𒅖𒈨𒌍 𒀾𒁍𒊌|
  block |𒌋𒅗 𒈤𒊑𒂊 𒌑𒆗𒊩𒌆 𒌓𒌁 𒄭𒊑𒍝 𒄿𒈾 𒇷𒈨𒋼𒋗|
  block |𒄴𒊒𒊻 𒂍𒃲𒆷 𒋗𒁁 𒌋𒌋𒋼𒅀 𒄿𒈾 𒄫𒁁𒋗|
  block |𒂊𒁍𒍑 𒅖𒌅 𒍑𒊺𒊭 𒀀𒁲 𒃮𒁳𒁁𒊭 𒅈𒍢𒅁|
  block |𒌑𒋠𒇸 𒂍𒋞𒈨𒌍𒊭 𒅇 𒈾𒈨𒊑𒊭 𒌑𒊭𒆥𒈠|
  block |𒄿𒈾 𒀀𒃵𒊑 𒌑𒊑𒆠𒌍 𒄑𒅅𒈨𒌍 𒀀𒋗𒄭 𒍢𒊏𒀀𒋼|
  block |𒄿𒈾 𒆍𒊭 𒌑𒊑𒀉𒋼 𒉌𒌓𒈾𒆕𒅀𒈨𒌍 𒄿𒈾 𒄫𒁁𒋗|
  block |𒀾𒆲 𒀀𒈾 𒅈𒆑 𒌓𒈨 𒀀𒈾 𒌓𒌝 𒍝𒀀𒋾|
  block |𒂊𒉡𒈠 𒂦 𒅇 𒂍𒃲𒈝 𒊭𒀀𒌅𒉡 𒌑𒊩𒁀𒊒𒈠|
  block |𒂊𒈾𒄷 𒉣𒌑 𒂕𒌑 𒀭𒄷𒋢𒉡 𒇻𒌓𒁲𒅖|
  block |𒉌𒌓𒈾𒆕𒅀𒈨𒌍 𒇷𒄯𒈠 𒇸𒋫𒋛 𒉌𒈨𒌍 𒈜𒋗𒍑|
  block |𒇻𒀬 𒇷𒆥 𒀀𒈾 𒀾𒊑𒋗𒉡 𒇻𒋼𒅕|
  block |𒀸𒋩 𒂗 𒃲𒌑 𒅇 𒀭𒅖𒋻 𒀀𒅆𒁁 𒌷𒐉𒀭|
  block |𒅅𒊑𒁉𒋗 𒄿𒊺𒅎𒈬𒌑|
  block |𒌗𒀳 𒌓𒈫𒆚 𒇷𒈬 𒁹𒀸𒋩𒊭𒀪𒋢𒉡|