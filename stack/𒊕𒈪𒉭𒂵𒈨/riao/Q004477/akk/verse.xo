
block |Ashurnasirpal II 023|
  block |𒂍𒃲 𒁹𒀸𒋩𒉽𒀀 𒋃 𒀸𒋩 𒉌𒋃 𒀭𒁁 𒌋 𒀭𒈦 𒈾𒊏𒄠 𒀭𒀀𒉏 𒌋 𒀭𒁕𒃶 𒅗𒋗𒍑 𒀭𒈨𒌍 𒃲𒈨𒌍 𒌋𒌋 𒆗𒉡 𒌋𒌋 𒋙 𒌋𒌋 𒆳 𒀸𒋩 𒀀 𒆪𒈦 𒌋𒌋 𒃲𒂊 𒌋𒌋 𒆗𒉌 𒌋𒌋 𒋙|
  block |𒌋𒌋 𒆳 𒀸𒋩 𒀀 𒌋𒂟𒃮 𒌋𒌋 𒃲𒂊 𒌋𒌋 𒆗𒉌 𒌋𒌋 𒋙 𒌋𒌋 𒆳 𒀸𒋩𒈠 𒀉𒇻 𒃼𒁺 𒃻 𒀸 𒄑𒆪𒋾 𒀸𒋩 𒂗𒋙 𒁺𒁺𒆪𒈠 𒀸 𒂷𒆠𒈨𒌍 𒃻 𒄒𒋥 𒐉𒋫 𒃻𒊩𒌆𒋙 𒆷𒀀 𒌇𒌑 𒇽𒉺𒇻|
  block |𒋰𒊏𒋼 𒆷 𒀀𒁲𒊒 𒄑𒇲 𒂊𒁺𒌑 𒃮𒋙 𒃻 𒈠𒄭𒊏 𒆷𒀀 𒌇𒌑 𒌋𒌋 𒈬𒊕𒌋𒌋 𒆷 𒃶𒋗𒋼𒋙 𒃻 𒀮𒄯 𒆧𒆳 𒌦𒈨𒌍 𒄿𒉿𒇻 𒀴 𒆗𒉡 𒈬𒆏𒁉𒄑|
  block |𒄘 𒀀𒀀𒁉𒋙 𒁕𒀀𒅖 𒆰𒆳 𒉽𒈨𒌍 𒈬𒉺𒊑𒊒 𒆠𒄑𒊑 𒀯𒋻𒄭 𒌋𒌋 𒃻 𒀸 𒄑𒆪𒋾 𒀭𒈨𒌍 𒃲𒈨𒌍 𒂗𒈨𒌍𒋙 𒁺𒁺𒆪𒈠 𒆳𒆳𒈨𒌍 𒆕𒅆𒈾 𒋗𒋢 𒆳𒌓 𒄯𒃻𒉌|
  block |𒆕𒋙𒉡 𒄿𒉿𒇻𒈠 𒁉𒆳𒋢𒉡 𒅎𒄷𒊒 𒍝𒂍 𒇷𒄿𒄭 𒃻𒄯 𒇷𒄿𒋼 𒌋𒅗 𒆕𒅆𒈾 𒆳𒆳𒈨𒌍 𒂊𒉡𒈠|
  block |𒀸𒋩 𒂗 𒈾𒁍𒌑 𒈬𒅀 𒈬𒊬𒁍𒌑 𒌋𒌋𒋾𒀀 𒄑𒆪𒋙 𒆷 𒉺𒁕𒀀 𒀀𒈾 𒄿𒁕𒀜 𒂗𒋾𒀀 𒇻𒌑 𒀉𒌋𒅗 𒂟𒄭𒀀𒈨𒌍 𒆳𒇻𒌌𒇻𒈨𒂊 𒂼𒈨𒌍|
  block |𒀸 𒆠𒆗 𒌓𒄩𒊑 𒀸 𒄑𒆪𒈨𒌍 𒇻 𒌑𒌑𒆤 𒀸 𒊑𒍮𒋼 𒃻 𒀭𒃻𒈦 𒌋 𒀭𒅎 𒀭𒈨𒌍 𒄘𒇷𒀀 𒂟𒄭𒀀𒈨𒌍 𒆳𒆳 𒈾𒄿𒊑 𒆳𒆸𒄭 𒆳𒋗𒁀𒊑𒂊 𒌋 𒆳𒉌𒆗 𒁶 𒀭𒅎|
  block |𒊏𒄭𒍢 𒌋𒅗𒋙𒉡 𒀾𒄖𒌝 𒌋𒌋 𒃻 𒋫 𒂊𒄵𒆗 𒀀𒇉𒄬𒄬 𒀀𒁲 𒆳𒆗𒈾𒈾 𒌋 𒀀𒀊𒁀𒃲𒋼 𒆳𒆷𒆥𒂊 𒁹 𒋛𒄯𒋾𒃻 𒆳𒋢𒄭 𒀀𒁲 𒌷𒊏𒉿𒆥 𒁹 𒄊𒅀𒋙 𒌑𒋠𒉌𒃻|
  block |𒋫 𒊕𒂊𒉌 𒀀𒇉𒋢𒌒𒈾𒀜 𒀀𒁲 𒆳𒌑𒊏𒅈𒄭 𒋗𒋢 𒆳𒌓 𒋫 𒆳𒉌𒊑𒁁 𒃻 𒆳𒆸𒊒𒊑 𒀀𒁲 𒆳𒆸𒍝𒉌 𒋫 𒂊𒄵𒆗 𒀀𒇉𒍝𒁀𒆠𒋫|
  block |𒀀𒁲 𒌷𒇯𒁀𒀀𒊑 𒃻 𒂖𒆷𒀭 𒆳𒍝𒉼 𒋫 𒌷𒇯𒃻𒀊𒋫𒀀𒉌 𒀀𒁲 𒌷𒇯𒃻𒍝𒀊𒁕𒀀𒉌 𒌷𒄭𒊑𒈬 𒌷𒄩𒊒𒌅 𒆳𒁉𒊏𒋼|
  block |𒃻 𒆳𒋼𒀀𒁺𒉌𒀾 𒁹 𒈪𒄑𒊑 𒆳𒀀 𒌑𒌁 𒋫 𒆳𒉌𒆗 𒃻 𒆳𒁀𒁉𒋼 𒀀𒁲 𒆳𒋻𒈥 𒀀𒈾 𒌦𒈨𒌍 𒆳𒅀 𒄠𒉡 𒀸 𒆳𒆳𒈨𒌍 𒃻 𒀀𒉿𒇻𒅆𒈾𒉌 𒇽𒃻𒉡𒋼𒅀 𒀠𒋫𒃶|
  block |𒌨𒁺𒋾 𒌑𒁍𒋙 𒁹𒀸𒋩𒉽𒀀 𒉣𒌑 𒈾𒀀𒁺 𒉺𒂟 𒀭𒈨𒌍 𒃲𒈨𒌍 𒌑𒋧𒃲𒇻 𒅅𒁺 𒅗𒋃 𒌷𒌷 𒌋 𒄯𒃻𒉌 𒉻 𒁶𒊑𒋙𒉡 𒌋𒌋 𒂗𒈨𒌍𒂊 𒈬𒆷𒀉|
  block |𒅅𒍮𒋼 𒀀𒉿𒅕 𒃻𒈝𒈠𒋼 𒆷 𒀀𒁲𒊒 𒄑𒇲 𒌨𒃻𒉡 𒆷 𒉺𒁺𒌑 𒈬𒆗 𒀀𒉣𒋼 𒌋𒌋 𒋫𒈾𒁕𒀀𒋼 𒇽𒉺𒇻 𒍝𒇻𒇻 𒌒𒈨𒌍 𒌋𒌋 𒃻 𒆥𒂍 𒅗𒋙 𒍑𒄯𒈠𒂅 𒆳𒈨𒌍𒂊|
  block |𒌋 𒀀𒀊𒁀𒈨𒌍 𒃻 𒀸 𒆥𒀉𒊒𒌒 𒂗𒋾𒋙 𒌋𒌋𒈨𒌍𒉌 𒅅𒁺𒋼 𒆷 𒉺𒁺𒋼 𒋫 𒍢𒀉 𒀭𒌑𒅆 𒀀𒁲 𒂊𒆗 𒀭𒌑𒅆 𒉺𒀀 𒁹𒂗 𒌑𒃻𒀾𒄯 𒌷𒆗𒄷|
  block |𒈤𒊏𒀀 𒃻 𒁹𒀭𒁲𒈠𒉡𒊕 𒌋𒌋 𒆳 𒀸𒋩 𒉣 𒀀𒌨 𒉺𒉌𒀀 𒆕𒍑 𒌷 𒋗𒌑 𒂊𒈾𒄴𒈠 𒄑𒇲 𒌷 𒋙𒌑 𒁹 𒌍𒋙𒋼 𒀊𒉌 𒌦𒈨𒌍 𒋙𒋾 𒋗𒅀 𒃻 𒆳𒆳𒈨𒌍|
  block |𒃻 𒀀𒉿𒇻𒅆𒈾𒉌 𒃻 𒆳𒋢𒄭 𒆳𒆷𒆥𒂊 𒁹 𒋛𒄯𒋾𒃻 𒌷𒋤𒄣 𒃻 𒉌𒄵𒋾 𒀀𒇉𒀀𒋥 𒆳𒍝𒈬𒀀 𒁹 𒉻 𒁶𒊑𒃻 𒆳𒂍𒀀𒁲𒉌 𒌋 𒆳𒉺𒋼|
  block |𒌋 𒃻 𒁹𒇻𒁇𒈾 𒆳𒉺𒋾𒈾𒀀𒀀 𒀠𒋡𒀀 𒀸 𒊮𒁉 𒌑𒃻𒊍𒂍 𒇯 𒆷𒁁𒊒 𒇻 𒌑𒈾𒆠𒅕 𒀀𒁲 𒌋𒅗 𒀀𒈨𒌍 𒇻 𒌑𒃻𒉋 𒁹 𒈨 𒌋𒌋 𒄘𒉿 𒀸 𒈲𒉺𒇷|
  block |𒇻 𒌑𒁕𒁉 𒂍𒃲 𒄑𒂊𒊑𒉌 𒂍𒃲 𒄑𒋩𒌋𒌋 𒂍𒃲 𒄑𒁳𒊏𒉌 𒂍𒃲 𒄑𒌆𒈨𒌍 𒂍𒃲 𒄑𒈩𒃶𒉌 𒂍𒃲 𒄑𒁍𒌓𒉌 𒌋 𒄑𒋻𒉿𒀪|
  block |𒀀𒈾 𒋗𒁁 𒌋𒌋𒋾𒀀 𒁹 𒀯𒋫𒀪𒀉 𒂗𒋾𒀀 𒃻 𒁕𒊏𒋼 𒀸 𒊮𒁉 𒀜𒁲 𒌑𒈠𒄠 𒆳𒈨𒌍𒂊 𒌋 𒀀𒀊𒁀𒈨𒌍 𒃻 𒉌𒌓𒉿𒇷 𒆬𒂊|
  block |𒌋 𒉌𒌓𒉺𒊒𒋼 𒆕𒍑 𒀸 𒆍𒈨𒌍𒃻 𒌑𒊺𒍣𒄑 𒌑𒋛𒅎𒅆 𒌑𒊬𒈛𒅆 𒋛𒆐 𒋼𒀀𒊑 𒌓𒅗𒁇𒈨𒌍 𒀠𒈨𒋛 𒄑𒅅𒈨𒌍 𒄑𒂊𒊑𒉌 𒄑𒋩𒌋𒌋|
  block |𒄑𒁳𒊏𒉌 𒄑𒈩𒃶𒉌 𒀸 𒆍𒈨𒌍𒃻 𒌑𒊑𒋾 𒆬𒌓𒈨𒌍 𒆬𒄀𒈨𒌍 𒀭𒈾𒈨𒌍 𒌓𒅗𒁇𒈨𒌍 𒀭𒁇𒈨𒌍 𒋙𒋾 𒋗𒅀 𒃻 𒆳𒆳𒈨𒌍|
  block |𒃻 𒀀𒉿𒇻𒅆𒈾𒉌 𒀀𒈾 𒈠𒀪𒁹 𒀠𒋡𒀀 𒀸 𒊮𒁉 𒌑𒄯|