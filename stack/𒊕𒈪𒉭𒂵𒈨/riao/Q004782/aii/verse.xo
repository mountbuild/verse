
block |Adad-nerari III 2002|
  block |𒀀𒈾 𒀭𒀝 𒁕𒉿𒉌 𒃻𒆠𒂊 𒌉 𒂍𒊕𒆸 𒅆𒅅 𒋃𒊏𒄷|
  block |𒉣 𒁉𒅗𒋗 𒌉𒍑 𒀭𒉡𒁶𒄷𒄭 𒃻 𒆠𒂍𒋢 𒈤𒋥|
  block |𒉣𒈨 𒊩𒌨𒆷𒀀𒋾 𒉺𒆤 𒆧𒆳 𒀭𒂊 𒆠𒁴 𒈬𒁺𒌑 𒊩𒈠 𒈬𒋙|
  block |𒊐𒃻 𒊻𒉌 𒋫𒈨𒄴 𒄀 𒁾𒉿 𒀀𒄭𒍪 𒋗𒅗𒈨 𒊑𒈨𒉡𒌑 𒈲𒋫𒇻|
  block |𒃻 𒋗𒌓𒁺𒌑 𒋗𒋙𒁍 𒁀𒋗𒌑 𒀉𒋾𒋙 𒈾𒊏𒄠 𒀭𒁁 𒂗 𒂗𒈨𒌍𒂊|
  block |𒊭 𒆷 𒅖𒃻𒈾𒉡 𒆗𒉡𒋢 𒃻 𒁀𒇻𒍑𒋗 𒀸 𒀭𒂊 𒆷 𒅖𒃻𒅗𒉡 𒅖𒆪|
  block |𒊑𒈨𒉡𒌑 𒋫𒅀𒀀𒊒 𒃻 𒈾𒀾𒄯𒋙 𒄭𒂵 𒀀𒈨 𒂍𒍣𒁕 𒃻 𒆠𒆗 𒌷𒆗𒄭|
  block |𒂗 𒃲 𒂗𒋙 𒀀𒈾 𒋾 𒁹𒀭𒅎𒂟𒃮 𒌋𒌋 𒆳 𒀸𒋩 𒂗𒋙 𒅇 𒋾|
  block |𒊩𒊓𒄠𒈬𒊏𒆳 𒊩𒂍𒃲 𒊩𒌆𒋙 𒁹𒂗𒋻𒍢𒀭𒈠 𒇽𒃻𒆳|
  block |𒌷𒆗𒄭 𒆳𒄩𒈨𒁲 𒆳𒋤𒂵𒈾 𒆳𒋼𒈨𒉌 𒆳𒅀𒇻𒈾|
  block |𒀀𒈾 𒋾 𒍣𒈨𒌍𒋙 𒁍 𒌓𒈨𒌍𒋙 𒋧𒌓 𒈬𒈨𒌍𒋙 𒁲𒈬 𒂍𒋙 𒌋 𒌦𒈨𒌍𒋙 𒆷 𒅅 𒈪𒉭𒋙|
  block |𒌑𒊺𒄫𒈠 𒃻𒁀 𒈠𒉡 𒅈𒆪𒌑 𒀀𒈾 𒀭𒀝 𒈾𒀜𒆸 𒁹 𒀭 𒃻𒉌𒈠 𒆷 𒋫𒋳𒆸|