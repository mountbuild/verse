
block |Ashurnasirpal II 038|
  block |𒁹𒀸𒋩𒉽𒀀 𒌋𒌋 𒃲𒌑 𒌋𒌋 𒆗𒉡 𒌋𒌋 𒋙 𒌋𒌋 𒆳 𒀸𒋩 𒀀 𒆪𒈦|
  block |𒌋𒌋 𒃲𒌑 𒌋𒌋 𒆗𒉡 𒌋𒌋 𒋙 𒌋𒌋 𒆳 𒀸𒋩 𒀀 𒌋𒂟𒃮|
  block |𒌋𒌋 𒃲𒌑 𒌋𒌋 𒆗𒉡 𒌋𒌋 𒋙 𒌋𒌋 𒆳 𒀸𒋩𒈠 𒀉𒇻 𒃼𒁺|
  block |𒃻 𒀸 𒄑𒆪𒋾 𒀸𒋩 𒂗𒋙 𒁺𒁺𒆪𒈠 𒀸 𒂷𒆠𒈨𒌍|
  block |𒃻 𒄒𒋥 𒐉𒋫 𒃻𒊩𒌆𒋙 𒆷 𒄿𒋙𒌑|
  block |𒌋𒌋 𒃻 𒋫 𒂊𒄵𒋫𒀭 𒀀𒇉𒄬𒄬 𒀀𒁲 𒆳𒆗𒈾𒈾|
  block |𒅇 𒀀𒀊𒁀𒃲𒋼 𒆳𒆷𒆥𒂊 𒁹 𒋛𒄯𒋾𒃻|
  block |𒆳𒋢𒄭 𒀀𒁲 𒌷𒊏𒉿𒆥 𒁹 𒄊𒅀𒈨𒌍𒋙 𒌑𒋠𒉌𒃻|
  block |𒋫 𒊕𒂊𒉌 𒀀𒇉𒋢𒌒𒈾𒀜 𒀀𒁲|
  block |𒆳𒉌𒊑𒁁 𒃻 𒁉𒋫𒉌 𒋗𒋢 𒆳𒌓|
  block |𒋫 𒆳 𒉌𒆗 𒃻 𒆳𒆸𒊒𒊑 𒂗 𒆳𒆸𒍝𒉌|
  block |𒋫 𒂊𒄵𒋫𒀭 𒀀𒇉𒍝𒁀𒆠𒋫 𒀀𒁲|
  block |𒌷𒇯𒁀𒀀𒊑 𒃻 𒂖𒆷𒀭 𒆳𒍝𒉼|
  block |𒋫 𒌷𒇯𒃻𒀊𒋫𒉌 𒀀𒁲 𒌷𒇯|
  block |𒌷𒄭𒊑𒈬 𒌷𒄩𒊒𒌅|
  block |𒆳𒁉𒊏𒋼 𒃻 𒆳𒋼𒀀𒁺𒉌𒀾 𒀀𒈾 𒈪𒄑𒊑|
  block |𒆳𒅀 𒌑𒌁 𒅇 𒂼𒈨𒌍 𒆳𒆳 𒈾𒄿𒊑|
  block |𒁹 𒉻 𒁶𒊑𒃻 𒀀𒉋 𒌷𒆗𒄷 𒁹 𒌍𒋙𒋼|
  block |𒊍𒁁 𒂊𒉡𒈠 𒂍 𒀭𒈹 𒊩𒌆𒀜 𒀭𒃰𒈬𒊑|
  block |𒃻 𒄿𒈾 𒉺𒀭 𒁀𒋗𒌑 𒀸 𒌋𒌋𒈨𒌍𒉌 𒀜𒈨𒌍𒀀|
  block |𒂊𒀪𒁀𒌅𒈠 𒁹 𒇯 𒌋 𒋼𒀀𒈨|
  block |𒄥𒊏 𒀸 𒄭𒊓𒀜 𒊮𒅀 𒊭 𒀭𒂍𒀀|
  block |𒌋𒌋 𒀊𒍪𒂊 𒉿𒋾 𒌑𒍪𒉌 𒄩𒋛𒋛|
  block |𒅖𒊒𒅗𒉌 𒀀𒈾 𒐊𒅆 𒂍 𒀭𒃰𒈬𒊑|
  block |𒋗𒀀𒌓 𒁹 𒌍𒋗𒋼 𒀊𒉌 𒀭𒇴𒀜 𒀭𒈹|
  block |𒊩𒌆𒀜 𒀭𒃰𒈬𒊑 𒀸 𒆬𒄀 𒄷𒊺𒂊|
  block |𒇻𒌑 𒀊𒉌 𒀸 𒁈𒃻 𒌑𒊺𒅆𒅁𒅆 𒉌𒁕𒁀𒊭|
  block |𒅇 𒉌𒌓𒇷𒈠𒊭 𒌑𒆠𒅔𒅆 𒉣𒌑 𒂕𒌑|
  block |𒀸 𒌋𒌋𒈨𒌍 𒌉𒈨𒌍𒀀 𒊭 𒀸𒋩 𒄿𒈾𒁍𒋙|
  block |𒁉𒊒𒋼 𒋫𒁀𒊑 𒀭𒄷𒊓 𒌑𒁲𒅖|
  block |𒀀𒊬 𒀭𒌑𒅆 𒆷𒀀 𒌅𒃻𒆗𒅆 𒈬 𒆳𒊏|
  block |𒆷 𒋫𒉺𒅆𒄭 𒈬𒅗 𒆠 𒈬𒅀 𒋗𒂅𒌨|
  block |𒀀𒈾 𒀾𒊑𒋙 𒋫𒂊𒅕 𒀭𒄷𒌓 𒂍𒆳 𒋗𒀀𒌓|
  block |𒌑𒁲𒅆 𒀸𒋩 𒂗 𒃲𒌑 𒀭𒃻𒈦 𒁲𒋻 𒀭𒂊|
  block |𒌋 𒆠𒋾 𒀭𒈹 𒊩𒌆𒀜 𒀭𒃰𒈬𒊑 𒅅𒊑𒁉𒋙|
  block |𒄿𒊺𒈬𒋙 𒌓𒈨𒌍𒋙 𒇻𒊑𒆪 𒀸 𒀞 𒊭 𒌋𒌋𒈨𒌍𒉌|
  block |𒀀𒊬 𒉌𒌓𒊒𒌒𒋼 𒄠𒈥 𒊮𒋙 𒇻 𒌑𒌑𒍮𒋙|
  block |𒃶𒉣 𒂅𒄷𒁺 𒌋 𒃶𒅅 𒀸 𒆳𒋙 𒇻𒄯𒉡|
  block |𒊭 𒈬 𒆳𒊏 𒄿𒉺𒅆𒂅𒈠 𒈬𒋙|
  block |𒄿𒃻𒁕𒊒 𒅇 𒉌𒌓𒈾𒆕𒀀𒅀 𒋗𒀀𒌓|
  block |𒄿𒈾𒋙𒌑 𒀸 𒀾𒊑 𒃻𒉌𒈠 𒄿𒃻𒅗𒉡|
  block |𒀸 𒀀𒈨𒌍 𒊒𒌑 𒀸 𒉈 𒄿𒋡𒇻𒌑 𒀸 𒅖𒈨𒌍|
  block |𒄿𒅗𒋫𒈬 𒀸 𒂍 𒆠𒇷 𒌑𒊺𒊏𒁍𒅆|
  block |𒀸𒋩 𒂗 𒃲𒌑 𒀭𒅎 𒄘𒃲 𒀭𒂊 𒌋 𒆠𒋾|
  block |𒀭𒀴𒊏 𒂗 𒈨𒄭 𒌋 𒃻𒂵𒀾𒋼 𒌋𒌋𒋢|
  block |𒇺𒆠𒁍 𒄑𒄖𒍝𒋙 𒇷𒆠𒈬𒋙 𒀸 𒉺𒀭 𒇽𒉽𒋙|
  block |𒅗𒈩 𒇻𒊺𒅆𒁍𒋙 𒋢𒌦𒄣 𒁍𒁍𒌅|
  block |𒄷𒃻𒄷 𒀸 𒆳𒋙 𒇻𒄯𒉡 𒈬𒋙 𒆰𒋙 𒀸 𒆳|
  block |𒇻 𒌑𒄬𒇷𒄣|