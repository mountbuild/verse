
block |Tukulti-Ninurta I 19|
  block |𒀭𒄑𒆪𒋾𒀭𒊩𒌆𒅁 𒌋𒌋 𒆧 𒌋𒌋 𒆗𒉡 𒌋𒌋 𒆳 𒀸𒋩|
  block |𒌋𒌋 𒄒𒋥 𒐉𒄿 𒀭𒌑𒋗 𒆧𒆳 𒌦𒈨𒌍 𒀀 𒀭𒁲𒈠𒉡𒊕|
  block |𒌋𒌋 𒆳 𒀭𒀀𒋩 𒀀 𒌋𒂟𒃮 𒌋𒌋 𒀀 𒆳 𒀭𒀀𒋩𒈠 𒂊𒉡𒈠 𒂦 𒌷𒅀 𒀭𒀀𒋩|
  block |𒈤𒊒𒌑 𒃻 𒄿𒈾 𒉺𒈾 𒌋𒌋𒈨𒌍 𒀀𒌨 𒉺𒉌𒅀 𒂊𒁍𒋗 𒂊𒈾𒄴𒈠|
  block |𒆷𒁁𒊒𒌑𒋫 𒅋𒌨 𒀭𒄷𒋢 𒌑𒉌𒀘 𒂦 𒃻𒀀𒌅 𒌓𒁲𒅖|
  block |𒀀𒈾 𒀾𒊑𒋗 𒌑𒌁 𒄭𒊑𒍝 𒃲𒀀 𒃻 𒄿𒈾 𒉺𒈾 𒌋𒌋𒈨𒌍 𒀀𒌨 𒉺𒉌𒅀 𒆷𒀀 𒂊𒁍𒋗|
  block |𒄭𒊑𒍝 𒃲𒀀 𒀀𒈾 𒇷𒈨𒀉 𒂦 𒇻 𒄴𒊑 𒆗𒈾𒋢 𒆠𒈲 𒆳𒄿 𒄿𒈾 𒃻𒄢𒈨𒌍𒀜 𒍏 𒇻𒉿𒍢𒀉|
  block |𒌋𒌋 𒈬𒃻𒊑 𒀀𒈾 𒋗𒉺𒇻 𒀀𒈨𒌍 𒈾𒀝𒁁 𒇻 𒀝𒋤 𒅇 𒄿𒈾 𒂦 𒃻𒀀𒌅 𒋾𒈨𒉌𒅀 𒀾𒆪𒌦 𒉣𒌑 𒂕𒌑|
  block |𒀭𒄷𒋢 𒇻𒁲𒅖 𒋾𒈨𒉌𒅀 𒀀𒈾 𒀾𒊑𒋗 𒇻𒌁 𒀭𒀀𒋩 𒅅𒊑𒁁𒋗 𒄿𒊺𒅎𒈨 𒈬𒉌𒀘|
  block |𒋃𒊑𒅀 𒅇 𒈬𒅀 𒀭𒀀𒋩 𒂗 𒌋𒌋𒋢 𒇺𒄒 𒈬𒋗 𒅇 𒆰𒋗 𒀸 𒆳 𒇻𒄬𒌨|