
block |Shalmaneser III 002|
  block |𒀭𒀀𒋩 𒂗 𒃲𒌑 𒌋𒌋 𒁶𒋥 𒀭𒈨𒌍 𒃲𒈨𒌍 𒀭𒀀𒉡 𒌋𒌋 𒀭𒉣𒃲𒈨𒌍 𒌋 𒀭𒀀𒉣𒈾𒆠 𒂗 𒆳𒆳 𒀭𒁁 𒀀𒁍 𒀭𒈨𒌍 𒈬𒋆 𒉆𒈨𒌍|
  block |𒈬𒈲 𒂊𒍮𒋥 𒀭𒂊 𒆠𒁴 𒀭𒂍𒀀 𒅕𒋗 𒌋𒌋 𒍪𒀊 𒁀𒉡𒌑 𒊩𒌨𒆷𒋾 𒀭𒌍 𒈾𒉪 𒀭𒂊 𒆠𒁴 𒀭 𒂊𒌀𒇻 𒀭𒃻𒈦|
  block |𒁲𒋻 𒌒𒈨𒌍 𒈲𒋼𒋓 𒋼𒉌𒊺𒋼 𒀭𒈹 𒁁𒆳 𒉠 𒌋 𒀞 𒃻 𒈨𒈜𒋫𒃻 𒄑𒇲 𒀭𒈨𒌍 𒃲𒈨𒌍 𒉘𒌓 𒌋𒌋𒋾𒅀|
  block |𒃻 𒂗𒋾 𒆧𒋗𒋾 𒌋 𒃻𒉿𒊒𒋾 𒌑𒊬𒁍 𒋗𒈨 𒆏𒌅 𒋝𒊑 𒍢𒄿𒊏 𒌋𒅗 𒀮𒄯 𒂗𒈨𒌍𒂊 𒈠𒀪𒁹 𒅖𒆪𒉡𒅔𒉌|
  block |𒁹𒀭𒁲𒈠𒉡𒈦 𒌋𒌋 𒆧𒆳 𒌦𒈨𒌍 𒉣𒌑 𒋃 𒀸𒋩 𒌋𒌋 𒆗𒉡 𒌋𒌋 𒆳 𒀸𒋩 𒌋𒌋 𒄢𒆳 𒄒𒋥 𒇹𒄿 𒀭𒌑𒋗 𒆧𒆳 𒌦𒈨𒌍|
  block |𒄯𒋼𒁺𒌑 𒅗𒇺 𒆳𒆳 𒌋𒌋 𒁀𒀪𒀉 𒀭𒈨𒌍 𒉌𒋃 𒂊𒉌𒈨𒌍 𒀭𒁁 𒄊𒀴 𒀸𒋩 𒂍𒄣𒁺 𒉣𒌑 𒈾𒀀𒁺 𒀀𒈨𒊒|
  block |𒁺𒌨𒄀 𒅇 𒉺𒅁𒃻𒆥 𒈬𒆏𒁉𒄑 𒊑𒊺𒋾𒂊 𒃻 𒆳𒂊 𒅗𒇺 𒄯𒃻𒀀𒉌 𒈠𒄯 𒄘𒌦 𒅇 𒄿𒄀𒋛𒂊|
  block |𒃻 𒆕𒅆𒈾 𒌒𒈨𒌍 𒈬𒉻𒌅𒌑 𒂅𒁕𒋾 𒃻 𒂊𒇺 𒅇 𒉺𒅁𒇺 𒃻 𒀀𒈾 𒋾𒅁 𒀞𒋙 𒆗𒉌 𒌒𒈨𒌍 𒌌𒋫𒀮𒃻𒋡|
  block |𒄿𒄭𒇻 𒆳𒆳𒈨𒌍 𒀸 𒈨𒁁 𒃼𒁺𒋾𒋙 𒅖𒁕𒅆𒈾 𒀴 𒆗𒉡 𒃻 𒀸 𒄑𒆪𒋾 𒀸𒋩 𒀭𒃻𒈦 𒀭𒈨𒌍 𒊑𒍢𒋗 𒁺𒁺𒆪𒈠|
  block |𒀸 𒂷𒆠 𒃻 𒄒𒋥 𒇹𒄿 𒃻𒊩𒌆𒋙 𒉡 𒌇𒌑 𒈗 𒆳𒆳𒈨𒌍 𒊬𒄷 𒃻 𒅈𒄭 𒉺𒀾𒄣𒋼 𒁺𒁺𒆪 𒅖𒌓𒁕𒄷 𒆳𒈨𒌍𒂊 𒌋 𒀀𒀊𒁀𒈨𒌍|
  block |𒌉 𒁹𒀸𒋩𒉽𒀀 𒃻 𒀭𒁁 𒋃 𒀸𒋩 𒃻 𒋃𒋢 𒌋𒅗 𒀭𒈨𒌍 𒄿𒁲𒁍𒈠 𒆳𒆳𒈨𒌍 𒀮𒄯𒅆𒈾 𒀀𒈾 𒄊𒅀𒋗 𒌑𒊕𒉌𒋙 𒀮𒉌𒌅 𒆬𒌅 𒃻 𒁹𒆪𒈦|
  block |𒊭 𒆰𒆳 𒍝𒄿𒊑𒋗 𒄿𒉌𒊒𒈠 𒄑𒁍𒉡 𒀀𒁍𒁀𒉌𒅖 𒂊𒉡𒈠 𒀸𒋩 𒂗 𒃲𒌑 𒀸 𒆪𒌦 𒊮𒁉𒋗 𒀸 𒅆𒅀𒈨𒌍𒋙 𒆬𒈨𒌍 𒌓𒁕𒉌𒈠|
  block |𒀀𒈾 𒊑𒀪𒌓 𒆳 𒀸𒋩 𒅁𒁀𒀭𒉌 𒄑𒆪 𒆗𒉡 𒈬𒌑𒆤 𒆷 𒈠𒄀𒊑 𒌑𒆳𒈨𒄩𒉌𒈠 𒀀𒂵𒀀 𒈤 𒌑𒉿𒊏 𒂗𒋾 𒀮𒄯 𒆳𒆳𒈨𒌍|
  block |𒆷 𒈠𒄀𒊒𒌓 𒀸𒋩 𒀀𒈾 𒉿𒇷 𒅇 𒉻𒉡𒊺 𒀝𒄑 𒌑𒈠𒀪𒊏𒀭𒉌 𒀸 𒌓𒋗𒈠 𒀸 𒋩𒋥 𒌋𒌋𒋾𒅀 𒀸 𒈤𒊑𒂊 𒁄𒈨𒌍𒅀|
  block |𒀸 𒄑𒀸𒋾 𒌋𒌋𒋾 𒃲𒅖 𒌑𒊺𒁍 𒄑𒇀𒈨𒌍 𒂟𒄭𒀀𒈨𒌍𒅀 𒀜𒆠 𒀸 𒉌𒊑𒁉 𒃻 𒆳𒋛𒈨𒋛 𒆭𒌒 𒀀𒈾 𒌷𒀀𒊑𒁲 𒌷 𒆗𒉡𒋾𒋙|
  block |𒃻 𒁹𒉌𒅔𒉌 𒀝𒄭𒆗 𒌷 𒀀𒋛𒁉 𒀝𒋫𒆳 𒄤𒈨𒌍𒋙 𒄭𒀀𒈨𒌍 𒀀𒂁 𒊩𒆷𒋢 𒀾𒇻𒆷 𒀀𒋛𒌅 𒃻 𒊕𒁺𒈨𒌍 𒀸 𒁍𒌓 𒌷 𒅈𒍦|
  block |𒇽𒄨𒌉𒈨𒌍𒋙𒉡 𒊩𒁀𒌅𒆷𒋼𒋙𒉡 𒀀𒈾 𒈠𒀝𒇻𒋼 𒋙𒀾 𒆠𒄿 𒀸 𒌷𒀀𒊑𒁲𒈠 𒊻𒁀𒆪𒉌 𒈠𒁕𒌅 𒃻 𒆳𒄯𒂵𒀀𒀀 𒆳𒄯𒈠𒊓𒀀𒀀|
  block |𒆳𒋛𒈨𒊓𒀀𒀀 𒆳𒋛𒈨𒊏𒀀𒀀 𒆳𒋛𒊕𒀀𒀀 𒆳𒌌𒈠𒉌𒀀𒀀 𒀲𒆳𒊏𒈨𒌍 𒇲𒀜 𒄑𒄑 𒄞𒈨𒌍 𒇻𒈨𒌍 𒃾𒈨𒌍 𒄠𒄯 𒋫 𒌷𒀀𒊑𒁲|
  block |𒀜𒌅𒈲 𒅈𒄭 𒉺𒀾𒄣𒋼 𒆳𒈨𒌍 𒈥𒍮𒋾 𒃻 𒁶 𒊺𒇻𒌓 𒄈𒀭𒁇 𒀀𒈾 𒀭𒂊 𒍣𒄒𒋫 𒊕𒉡 𒀸 𒃻𒄢 𒍏 𒀝𒄥 𒄑𒇀𒈨𒌍|
  block |𒂟𒄭𒀀𒈨𒌍 𒌑𒊺𒄘 𒀀𒈾 𒌷𒄷𒁍𒍑𒆠𒀀 𒀝𒄭𒆗 𒌷𒄷𒁍𒍑𒆠𒀀 𒀀𒁲 𒁹 𒈨 𒌷𒀸𒀸 𒃻 𒇷𒈨𒌅𒋗 𒀸 𒉈 𒀾𒊒𒌒 𒁹𒅗𒆠𒀀|
  block |𒌋𒌋 𒆳𒈾𒄿𒊑 𒅇 𒋛𒋼𒀉 𒂟𒄭𒀀𒈨𒌍𒋙 𒋫 𒉺𒀭 𒈾𒄯𒋥 𒄑𒆪𒈨𒌍𒅀 𒅁𒆷𒄷𒈠 𒆳𒈨𒌍𒂊 𒆗𒉡𒋾 𒄑𒁀𒌅 𒂕𒋙𒉡 𒁹 𒆳𒂊 𒂊𒇷|
  block |𒀞 𒆗𒉡 𒀸 𒆠𒆗 𒆳𒂊 𒀾𒆪𒌦 𒅆𒅆𒋙𒉡 𒄠𒄩𒊍 𒄑𒇀 𒂟𒄭𒀀𒈨𒌍 𒀲𒆳𒊏𒈨𒌍 𒇲𒀜 𒄑𒄑 𒋫 𒆠𒆗 𒆳𒂊 𒌑𒋼𒊏 𒁔𒄭 𒈨𒇴𒈨|
  block |𒃻 𒀸𒋩 𒂗𒅀 𒄑𒄷𒁍𒋗𒉡𒋾 𒌨𒁺𒉌 𒄊𒅀𒈨𒌍𒅀 𒄑𒁀𒌅 𒄘𒌦 𒌋 𒈠𒁕𒌅 𒌋𒅗𒋙𒉡 𒌑𒄯 𒋫 𒌷𒄷𒁍𒍑𒆠𒀀 𒀜𒌅𒈲|
  block |𒀀𒈾 𒌷𒋢𒄖𒉌𒀀 𒌷 𒆗𒉡𒋾𒋗 𒃻 𒁹𒀀𒊏𒈨 𒆳𒌑𒊏𒅈𒁕𒀀𒀀 𒀝𒄭𒆗 𒌷 𒀀𒋛𒁉 𒀝𒋫𒆳 𒄤𒈨𒌍𒋙𒉡 𒈠𒀪𒌅 𒀀𒂁|
  block |𒊩𒆷𒋢𒉡 𒀾𒇻𒆷 𒀀𒋛𒌓 𒃻 𒊕𒁺𒈨𒌍 𒀸 𒁍𒌓 𒌷𒋙 𒅈𒍦 𒌋𒐉 𒌷𒈨𒌍𒉌 𒊭 𒇷𒈨𒌅𒋙 𒀸 𒉈 𒀾𒊒𒌒 𒋫 𒌷𒋢𒄖𒉌𒀀|
  block |𒀜𒌅𒈲 𒀀𒈾 𒌓𒁲 𒃻 𒆳𒈾𒄿𒊑 𒀜𒋫𒋥 𒄑𒆪𒈨𒌍𒅀 𒀸 𒌓𒁲 𒌑𒇸 𒇻𒀬𒈨𒌍 𒁹 𒀭𒈨𒌍𒅀 𒁄𒆠 𒀸 𒌓𒈨𒋗𒈠 𒍝𒇴 𒁍𒈾𒉌𒅀|
  block |𒆕𒍑 𒋫𒍑𒋾 𒀸𒋩 𒂗 𒃲𒂊 𒂗𒅀 𒌋 𒇷𒋾 𒆧𒋗𒋾𒅀 𒀸 𒆠𒆗𒋙 𒀠𒌉 𒀸 𒌋𒅗 𒌓𒁲 𒌑𒊺𒁁 𒀸 𒋫𒅀𒅈𒋾𒅀|
  block |𒃻 𒌓𒁲 𒈠𒁕𒌅 𒃻 𒁹𒀀𒋢𒌑 𒆳𒆸𒍝𒈾𒀀𒀀 𒀲𒆳𒊏𒈨𒌍 𒄞𒈨𒌍 𒇻𒈨𒌍 𒃾𒈨𒌍 𒈫 𒌓𒊏𒀀𒋼 𒊭 𒈫 𒄖𒌦𒄖𒇷𒉿 𒄠𒄯|
  block |𒀀𒈾 𒌷𒅀 𒀸𒋩 𒌒𒆷 𒀸 𒌗𒄞 𒌓𒌋𒐈𒆚 𒋫 𒌷𒀏 𒀜𒌅𒈲 𒀀𒇉𒄬𒄬 𒂊𒋼𒄵 𒆳𒄩𒊓𒈬 𒆳𒁲𒄴𒉡𒉡 𒀜𒋫𒁄𒆑|
  block |𒁹 𒌷𒆷𒀪𒆷𒀪𒋼 𒃻 𒁹𒀀𒄷𒉌 𒌉𒀀𒁲𒉌 𒀝𒄭𒆗 𒁍𒌌𒄭 𒈨𒇴𒈨 𒃻 𒀸𒋩 𒂗𒅀 𒄑𒄷𒁍𒋙𒉡 𒁹 𒋗𒍪𒌒 𒍣𒈨𒌍𒋙𒉡|
  block |𒂊𒇻𒌑 𒌷 𒀊𒁍𒌌 𒀝𒄥 𒀸 𒉈 𒀾𒊒𒌒 𒅖𒌅 𒌷𒆷𒀪𒆷𒀪𒋾 𒀜𒌅𒈲 𒀀:cloud(|𒈾|)𒌷𒇯𒁇𒋛𒅁 𒌷 𒆗𒉡𒋾𒋙|
  block |𒃻 𒁹𒀀𒄷𒉌 𒌉𒀀𒁲𒉌 𒀝𒄭𒆗 𒁹𒀀𒄷𒉌 𒌉𒀀𒁲𒉌 𒀀𒈾 𒄀𒄫 𒂟𒄭𒀀𒈨𒌍𒋙 𒀉𒋫𒆸𒈠 𒁹 𒉠 𒌋 𒀞 𒅅𒊏𒀭𒉌 𒄿𒈾 𒄑𒆪𒋾 𒀸𒋩|
  block |𒌋 𒀭𒈨𒌍 𒃲𒈨𒌍 𒂗𒈨𒌍𒅀 𒀉𒋼𒋙 𒄠𒈭𒄭𒄑 𒀀𒁉𒅅𒋫𒋙 𒀾𒆲 𒄿𒈾 𒌷𒋙 𒂊𒋤𒋙 𒋫 𒌷𒇯𒁇𒋛𒅁 𒀜𒌅𒈲|
  block |𒀀𒈾 𒌷𒁓𒈥𒀪𒈾 𒃻 𒁹𒀀𒄷𒉌 𒌉𒀀:cloud(|𒁲𒉌|)𒀝𒄭𒆗 𒌷 𒀀𒋛𒁉 𒀝𒋫𒆳 𒐊 𒋗𒅆 𒁵𒈭𒍢𒋙𒉡 𒀸 𒄑𒆪𒈨𒌍 𒌑𒌑𒆤 𒀀𒋛𒌅 𒃻 𒊕𒁺𒈨𒌍|
  block |𒀸 𒊕𒆠 𒌷𒋙 𒅈𒍦 𒀸 𒈨𒉌𒌓𒋾𒀀 𒈠𒁕𒌅 𒃻 𒁹𒄩𒉿𒉌 𒌷𒇯𒀊𒈾𒀀𒀀 𒃻 𒁹𒂵𒀪𒌑𒉌 𒌷𒊓𒊒𒂵𒀀𒀀 𒃻 𒁹𒄀𒊑𒀭𒅎 𒌷𒅎𒈨𒊑𒈾𒀀𒀀 𒆬𒌓 𒆬𒄀 𒄞𒈨𒌍 𒇻𒈨𒌍 𒃾𒈨𒌍 𒄠𒄯|
  block |𒋫 𒌷𒁓𒈥𒀪𒈾 𒀜𒌅𒈲 𒀸 𒄑𒈣𒈨𒌍 𒋢𒂃𒅆𒂊 𒀀𒇉𒀀𒋥 𒂊𒋼𒄵 𒈠𒁕𒌅 𒊭 𒁹𒋡𒋫𒍣𒇷 𒆳𒆪𒈬𒄩𒀀𒀀 𒆬𒌓 𒆬𒄀|
  block |𒄞𒈨𒌍 𒇻𒈨𒌍 𒃾𒈨𒌍 𒄠𒄯 𒀀𒈾 𒌷𒉺𒃼𒊒𒄴𒁍𒉌|
  block |𒌷𒈨𒌍𒉌 𒃻 𒁹𒀀𒄷𒉌 𒌉𒀀𒁲𒉌 𒃻 𒄊𒅀𒈨𒌍 𒄠𒈠𒋼 𒃻 𒀀𒇉𒀀𒋥 𒀝𒄭𒆗 𒀀𒁁𒅅𒋾 𒆳𒋙 𒀾𒆲 𒌷𒀸𒀸𒋙 𒈾𒈬𒋫|
  block |𒌑𒃻𒌨 𒅆𒅆 𒄣𒊏𒁲𒋙 𒂔 𒊐𒋗 𒌑𒂷𒇷 𒁹 𒅆 𒐈 𒈨 𒂟𒈨𒌍 𒋾𒁺𒆠𒋙𒉡 𒀸 𒄑𒆪 𒌑𒌑𒆤|
  block |𒋫 𒌷𒉺𒃼𒊒𒄴𒁍𒉌 𒀜𒌅𒈲 𒀀𒈾 𒌷𒈨𒌍𒉌 𒃻 𒁹𒈬𒊑𒇷 𒌷𒃵𒄖𒈠𒀀𒀀 𒀝𒄭𒆗 𒈠𒁕𒌅|
  block |𒃻 𒁹𒈬𒊑𒇷 𒌷𒃵𒄖𒈠𒀀𒀀 𒆬𒌓 𒆬𒄀 𒄞𒈨𒌍 𒇻𒈨𒌍 𒃾𒈨𒌍 𒊩𒌉𒋢 𒅖𒌅 𒉡𒁺𒉌𒃻 𒈠𒀪𒁲 𒄠𒄯 𒋫 𒌷𒃵𒄖𒈨|
  block |𒀜𒌅𒈲 𒁹 𒌷𒇻𒋾𒁍 𒌷 𒆗𒉡𒋾𒋙 𒃻 𒁹𒄩𒀀𒉌 𒆳𒊓𒄠𒀪𒆷𒀀𒀀 𒀝𒄭𒆗 𒁹𒄩𒀀𒉡 𒆳𒊓𒄠𒀪𒆷𒀀𒀀 𒁹𒊓𒉺𒇻𒌌𒈨|
  block |𒆳𒉺𒋾𒈾𒀀𒀀 𒁹𒀀𒄷𒉌 𒌉𒀀𒁲𒉌 𒁹𒊓𒀭𒂵𒊏 𒆳𒃻𒂵𒈩𒀀𒀀 𒀀𒈾 𒊑𒍮𒋾 𒀀𒄩𒈩 𒄿𒋳𒇻𒈠 𒅅𒍮𒊒|
  block |𒀞 𒀀𒈾 𒂊𒄫 𒌇𒈠𒋾 𒀀𒈾 𒃮𒅀 𒀉𒁍𒉌 𒀸 𒀉𒈨𒌍 𒍢𒊏𒀀𒋾 𒃻 𒀭𒌶𒃲 𒀀𒌨 𒅆𒅀 𒀸 𒄑𒆪𒈨𒌍 𒄑𒍪𒋼|
  block |𒃻 𒀸𒋩 𒂗 𒅖𒊒𒅗 𒀉𒋼𒋙𒉡 𒄠𒈭𒄭𒄑 𒀀𒁉𒅅𒋫𒋙𒉡 𒀾𒆲 𒁵𒈭𒄭𒍢𒋙𒉡|
  block |𒀸 𒄑𒆪𒈨𒌍 𒌑𒌑𒆤 𒁶 𒀭𒅎 𒌋𒅗𒋙𒉡 𒊑𒄭𒅋𒋫 𒌑𒃻𒊍𒊩𒌆 𒀸 𒄭𒊑𒍢 𒀜𒁍𒊌𒋙𒉡 𒊩𒆳|
  block |𒄣𒊏𒁲𒋙𒉡 𒂔 𒊐𒋗 𒌑𒂷𒇷 𒍗𒈨𒌍𒋙𒉡 𒁶 𒈾𒉺𒋛 𒆳𒀀 𒊍𒊒𒌒 𒄑𒇀𒈨𒌍:cloud(|𒈠|)𒀪𒌅 𒀲𒆳𒊏𒈨𒌍|
  block |𒇲𒀜 𒄑𒄑𒋙 𒂊𒁶𒋙 𒀀𒋛𒌅 𒃻 𒊕𒁺𒈨𒌍 𒀸 𒁍𒌓 𒌷𒋙 𒅈𒍦 𒌷𒈨𒌍𒋙 𒀊𒁍𒌌 𒀝𒄥 𒀸 𒉈 𒀾𒊒𒌒|
  block |𒀸 𒌓𒈨𒋗𒈠 𒀜𒇻𒌌 𒈜𒁍𒌓 𒀭𒈨𒌍 𒃲𒈨𒌍 𒃻 𒀸𒋩 𒌋 𒀭𒃻𒈦 𒄥𒁲𒋙𒉡 𒌑𒃻𒉺 𒁹 𒍝𒀀𒋼 𒍝𒇴 𒌋𒌋𒋾𒅀|
  block |𒋩𒁀𒀀 𒆕𒍑 𒅋𒅗𒆑 𒄥𒁲𒅀 𒅁𒋃 𒌨𒊩𒌆𒋾𒅀 𒀸 𒆠𒆗𒋙 𒀠𒌉 𒀸 𒊕𒂊𒉌 𒀀𒇉𒊓𒇻𒀀𒊏|
  block |𒃻 𒄊 𒆳𒂊 𒆳𒄩𒈠𒉌 𒌑𒊺𒁁 𒅖𒌅 𒆳𒄩𒈠𒉌 𒀜𒌅𒈲 𒀀𒇉𒀀𒊏𒀭𒌅 𒂊𒋼𒄵 𒀀𒈾 𒌷𒀀𒇷𒈲|
  block |𒌷 𒆗𒉡𒋾𒋗 𒃻 𒁹𒊓𒉺𒇻𒌌𒈨 𒆳𒉺𒋾𒈾𒀀𒀀 𒀝𒄭𒆗 𒁹𒊓𒉺𒇻𒌌𒈨 𒆳𒉺𒋾𒈾𒀀𒀀 𒀀𒈾 𒋗𒍪𒌒|
  block |𒍣𒋙 𒁹𒀀𒄷𒉌 𒌉𒀀𒁲𒉌 𒁹𒊓𒀭𒂵𒊏 𒌷𒃻𒂵𒈩𒀀𒀀 𒁹𒄩𒀀𒀀𒉡 𒆳𒊓𒈠𒀪𒆷𒀀𒀀 𒁹𒅗𒋼𒀀|
  block |𒆳𒄣𒌑𒀀𒀀 𒁹𒉿𒄭𒊑𒅎 𒆳𒄭𒇻𒅗𒀀𒀀 𒁹𒁓𒀀𒈾𒋼 𒆳𒅀𒊍𒁍𒋡𒀀𒀀 𒁹𒀀𒁕𒀀𒉡|
  block |𒆳𒅀𒄩𒈾𒀀𒀀 𒀀𒈾 𒂊𒈬𒆠𒋗 𒅋𒋡𒀀 𒀸 𒆠𒂍 𒀸𒋩 𒂗𒅀|
  block |𒌺𒋙𒉡 𒌑𒌓𒊑𒅕 𒌷 𒀀𒋛𒁉 𒀝𒋫𒆳 𒊩𒆷𒋢𒉡 𒂂𒌅|
  block |𒄑𒇀:cloud(|𒈨𒌍|)𒋙 𒄭𒀀 𒀲𒆳𒊏𒈨𒌍 𒇲𒀜 𒄑𒄑𒋙 𒀾𒇻𒆷 𒐌 𒈨 𒁵𒈭𒍢𒋙𒉡|
  block |𒀸 𒄑𒆪𒈨𒌍 𒌑𒌑𒆤 𒀸 𒆠𒆗 𒌓𒄩𒊑 𒋗𒀀𒋾 𒁹𒁓𒀀𒈾𒋼 𒆳𒅀𒊍𒁍𒋡𒀀𒀀|
  block |𒋡𒀀𒋾 𒇻 𒅅𒋗𒁺 𒌷𒈠𒄩𒍣𒈨𒌍 𒃲𒈨𒌍 𒃻 𒌷𒉺𒋾𒈾𒀀𒀀 𒀝:cloud(|𒋫𒆳 𒌷𒈨𒌍𒉌 𒊭 𒀀𒉺 𒌓𒁲|)|
  block |𒂊𒇷𒉌𒋼 𒃻 𒆳𒀀𒄯𒊑 𒌋 𒌓𒁲 𒁲𒌝 𒀭𒌑𒅆 𒁶 𒋾𒇻 𒀀𒁍𒁁 𒇻 𒀾𒄷:cloud(|𒌒𒋗𒉡𒋾|)|
  block |𒈠𒁕𒌅 𒃻 𒌋𒌋𒈨𒌍𒉌 𒃻 𒀀𒉺 𒌓𒁲 𒄠𒄯 𒀸 𒀀𒉺 𒌓𒁲 𒊏𒉺𒀾𒋼 𒈨𒊺𒊕 𒊩𒄭𒅖|
  block |𒇻 𒀜𒋫𒋃 𒍝𒇴 𒂗𒋾𒅀 𒈬𒄯 𒈬𒅀 𒀀𒈾 𒁕𒊏𒀀𒋾 𒆕𒍑 𒀸 𒌋𒅗 𒌓𒁲 𒌑:cloud(|𒊺𒁁|)|
  block |𒀀𒈾 𒆳𒂊 𒆳𒄩𒈠𒉌 𒂊𒇷 𒄑𒂵𒋗𒊑 𒄑𒂊𒊑𒉌 𒄑𒁍𒊏𒋛 𒀀𒆧 𒀀𒈾 𒆳𒂊|
  block |𒆳𒀀𒋫𒇻𒌨 𒀀𒊬 𒉡 𒃻 𒀭𒄭𒅕𒁉 𒍠𒁍 𒀀𒌨 𒉡 𒆠 𒉡𒋙 𒌑𒊺𒁁 𒋫 𒌓𒁲 𒀜:cloud(|𒌅𒈲|)|
  block |𒌷𒋫𒅀𒀀 𒌷𒄩𒍝𒍪 𒌷𒉡𒇷𒀀 𒌷𒁍𒋫𒀀𒈬 𒃻 𒁹𒉺𒋾𒈾𒀀𒀀 𒆳𒌓 𒈫 𒅆 𒐍 𒈨 𒄤:cloud(|𒈨𒌍𒋗𒉡|)|
  block |𒀀𒂁 𒌋𒐉 𒅆 𒐋 𒈨 𒊩𒆷𒋢𒉡 𒀾𒇻𒆷 𒈠𒁕𒌅 𒃻 𒁹𒀀𒊏𒈨 𒌉𒄖𒌑𒋛 𒆬𒌓 𒆬𒄀 𒄞:cloud(|𒈨𒌍|)|
  block |𒇻𒈨𒌍 𒃾𒈨𒌍 𒈿 𒆬𒄀 𒅗𒉺𒅁 𒄠𒄯 𒀸 𒇷𒈨 𒈬 𒈬𒅀𒈠 𒀸 𒌗𒄞 𒌓𒌋𒐈𒆚 𒋫 𒌷:cloud(|𒉌𒉡𒀀|)|
  block |𒀀𒌅𒈲 𒀀𒇉𒄬𒄬 𒂊𒋼𒄵 𒆳𒄩𒊓𒈬 𒆳𒁲𒄴𒉡𒉡 𒀜𒋫𒁄𒆑 𒀀𒈾 𒌷𒇯𒁓𒋛𒅁 𒌷 𒆗𒉡𒋾 𒃻 𒁹𒀀𒄷𒉌|
  block |𒌉𒀀𒁲𒉌 𒀝𒄭𒆗 𒁹𒀀𒄷𒉌 𒌉𒀀𒁲𒉌 𒀀𒈾 𒄀𒄫 𒂟𒄭𒀀𒈨𒌍𒋙 𒀉𒋫𒆸𒈠 𒀀𒈾 𒃮𒅀 𒀉𒁀 𒀀𒁉𒅅𒋫𒋙 𒀾𒆲 𒀸:cloud(|𒌷𒋙|)|
  block |𒂊𒋤𒋙 𒋫 𒌷𒇯𒁓𒋛𒅁 𒀜𒌅𒈲 𒀸 𒄑𒈣𒈨𒌍 𒊭 𒋢𒂃𒅆𒂊 𒀀𒇉𒀀𒋥 𒀸 𒈨𒇷𒃻 𒂊𒄵 𒌷:blank(1)𒂵𒀀 𒌷𒋫𒄀:blank(2)|
  block |𒌷𒋢𒌑𒊒𒉡 𒌷𒉺𒊑𒉺 𒌷𒇯𒁀𒊺𒊑𒂊 𒌷𒁕𒁉𒄖 𒐋 𒌷𒈨𒌍𒋙 𒆗𒉡𒋾 𒃻 𒁹𒀀𒄷𒉌 𒌉𒀀𒁲𒉌 𒇻 𒀝𒋫𒆳 𒄤𒈨𒌍:cloud(|𒋙𒉡|)|
  block |𒄭𒀀𒈨𒌍 𒀀𒂁 𒊩𒆷𒋢𒉡 𒀾𒇻𒆷 𒈫 𒈨 𒌷𒈨𒌍𒉌 𒃻 𒇷𒈨𒌅𒋙𒉡 𒀊𒇧 𒀝𒄥 𒀸 𒉈𒈨𒌍 𒀾𒊒𒌒 𒋫 𒌷𒁕𒁉𒄀 𒀜:cloud(|𒌅𒈲|)|
  block |𒀀𒈾 𒌷𒊓𒍝𒁉𒂊 𒌷 𒆗𒉡𒋾𒋙 𒊭 𒁹𒊓𒀭𒂵𒊏 𒌷𒃻𒂵𒈩𒀀𒀀 𒀝𒄭𒆗 𒌷 𒀀𒋛𒁉 𒀝:cloud(|𒋫𒆳|)𒄤𒈨𒌍𒋙𒉡 𒄭𒀀 𒀀𒂁|
  block |𒊩𒆷𒋢𒉡 𒀾𒇻𒆷 𒌷𒈨𒌍𒉌 𒃻 𒇷𒈨𒌅𒋙 𒀊𒁔 𒀝𒄥 𒀸 𒉈𒈨𒌍 𒀾𒊒𒌒 𒌋𒌋𒈨𒌍𒉌 𒊭 𒆳𒉺:cloud(|𒋾 𒀀|)𒈾 𒋛𒄯𒋾𒋙𒉡|
  block |𒋫 𒅆 𒈾𒄯𒋥 𒄑𒆪𒈨𒌍𒅀 𒆗𒉡𒋾 𒌋 𒀞𒅀 𒋃𒈬𒊑 𒅁𒌓𒌑𒈠 𒄊𒅀𒈨𒌍𒅀 𒄑𒁀𒌅 𒁹𒍇:cloud(|𒉺𒊒|)𒌦𒁕 𒆳𒉺𒋾𒈾𒀀𒀀|
  block |𒐈 𒄘𒌦 𒆬𒄀 𒁹 𒈨 𒄘𒌦 𒆬𒌓 𒐈 𒈨 𒄘𒌦 𒌓𒅗𒁇 𒐈 𒈨 𒄘𒌦 𒀭𒁇 𒁹 𒅆 𒄰 𒌓𒅗𒁇 𒁹 𒅆 𒌆𒇻𒁔𒋾 𒄵𒈨 𒌆𒃰𒈨𒌍 𒌉𒊩𒋢|
  block |𒀉𒋾 𒉡𒁺𒉌𒃻 𒄭𒀀 𒌋𒌋 𒄘𒌦 𒋠𒍝𒆳𒋛𒀀 𒐊 𒈨 𒄞𒈨𒌍 𒐊 𒅆 𒇻𒈨𒌍 𒄠𒄯𒋗 𒁹 𒄘𒌦 𒆬𒌓 𒈫 𒄘𒌦 𒋠𒍝:cloud(|𒆳𒋛𒀀|)𒁹 𒈨 𒄑𒃡 𒄑𒂊𒊑𒉌|
  block |𒈠𒁕𒌅 𒀸 𒌋𒅗𒋗 𒀾𒆲 𒈬𒉓𒈠 𒀸 𒌷𒅀 𒀸𒋩 𒄠𒁕𒄯 𒁹𒄩𒅀𒀀𒉡 𒌉𒃮𒁀𒊑 𒃻 𒄊 𒆳𒄩𒈠𒉌 𒄘𒌦 𒆬𒌓 𒐕𒌍 𒄘𒌦|
  block |𒌓𒅗𒁇 𒐕𒌍 𒄘𒌦 𒀭𒁇 𒐈 𒈨 𒌆𒇻𒁔𒋾 𒄵𒈨 𒌆𒃰 𒐈 𒈨 𒄞 𒐈 𒅆 𒇻𒈨𒌍 𒈫 𒈨 𒄑𒂵𒋗𒊑 𒄑𒂊𒊑𒉌:blank(1)𒈫 𒀲 𒍗𒈨𒌍 𒄑𒂊𒊑𒉌|
  block |𒌉𒊩𒋢 𒀉𒋾 𒉡𒁺𒉌𒃻 𒄠𒄯𒋗 𒌋 𒈠𒈾 𒆬𒌓 𒁹 𒈨 𒄑𒃡𒈨𒌍 𒄑𒂊𒊑𒉌 𒁹 𒀲 𒍗𒈨𒌍 𒄑𒂊𒊑𒉡 𒈠𒁕𒌅 𒀸 𒌋𒅗𒋙 𒀾𒆲 𒈬𒉓𒈠|
  block |𒄠𒁕𒄯 𒁹𒀀𒊏𒈬 𒌉𒀀𒄖𒌑𒋛 𒌋 𒈠𒈾 𒆬𒄀 𒐋 𒄘𒌦 𒆬𒌓 𒐊 𒈨 𒄞𒈨𒌍 𒐊 𒅆 𒇻𒈨𒌍 𒄠𒄯𒋗 𒁹𒊓𒀭𒂵𒊏 𒌷𒃻𒂵𒈩𒀀𒀀 𒈫 𒄘𒌦|
  block |𒆬𒄀 𒐕𒌋 𒄘𒌦 𒆬𒌓 𒌍 𒄘𒌦 𒌓𒅗𒁇 𒁹 𒈨 𒄘𒌦 𒀭𒁇 𒌋𒌋 𒄘𒌦 𒋠𒍝𒆳𒋛𒀀 𒐊 𒈨 𒌆𒈨𒌍 𒌉𒊩𒋢 𒀉𒋾 𒌋𒁺𒉌 𒅇 𒁹 𒈨 𒌉𒊩 𒃲𒈨𒌍𒋙|
  block |𒐊 𒈨 𒄞 𒐊 𒅆 𒇻𒈨𒌍 𒄠𒄯𒋗 𒁹 𒈠𒈾 𒆬𒄀 𒁹 𒄘𒌦 𒆬𒌓 𒈫 𒄘𒌦 𒋠𒍝𒆳𒋛𒀀 𒀸 𒌋𒅗𒋙 𒀾𒆲 𒈬𒉓𒈠 𒄠𒁕𒄯𒋗 𒁹𒋡𒋫𒍣𒇻|
  block |𒆳𒆪𒈬𒄩𒀀𒀀 𒌋𒌋 𒈠𒈾 𒆬𒌓 𒐈 𒈨 𒄑𒃡𒈨𒌍 𒄑𒂊𒊑𒉌 𒈬𒉓𒈠 𒄠𒁕𒄯 𒀸 𒇷𒈨 𒁹𒀸𒋩𒂗𒅗𒅔 𒀸 𒌗𒄞 𒌓𒌋𒐈𒆚 𒋫 𒌷𒀏 𒀜𒌅𒈲|
  block |𒀀𒇉𒄬𒄬 𒂊𒋼𒄵 𒆳𒄩𒊓𒈬 𒆳𒁲𒄴𒉡𒉡 𒀜𒋫𒁄𒆑 𒀀𒈾 𒌷𒇯𒁇𒋛𒅁 𒌷 𒆗𒉡𒋾𒋙 𒃻 𒁹𒀀𒄷𒉌 𒌉𒀀𒁲𒉌 𒀝𒋫𒆳 𒁹𒀀𒄷𒉌|
  block |𒌉𒀀𒁲𒉌 𒋫 𒅆 𒈾𒄯𒋥 𒄑𒆪𒈨𒌍𒅀 𒄑𒍪𒋼 𒌋 𒀞𒅀 𒋃𒈬𒊑 𒀀𒈾 𒋗𒍪𒌒 𒍣𒈨𒌍𒋙:cloud(|𒀸 𒈨𒇷|)𒃻 𒀀𒇉𒀀𒋥 𒂊𒄵|
  block |𒀀𒈾 𒆳𒆳𒈨𒌍 𒃻𒉌𒀀𒋾 𒅁𒁄𒆤 𒀸 𒆠𒂍 𒀸𒋩 𒂗 𒃲 𒂗𒅀 𒌷𒇯𒁇𒋛𒅁 𒌷𒀀𒇷𒄖 𒌷:cloud(|𒀮𒉿𒄖|)𒌷𒊒𒄖𒇷𒌓 𒀀𒈾 𒌷 𒌋𒌋𒅀|
  block |𒊍𒁁 𒇽𒈨𒌍𒂊 𒇽𒀾𒋗𒊏𒀀𒀀 𒀸 𒊮𒁉 𒌋𒊺𒈨 𒂍𒃲𒈨𒌍𒋼 𒀀𒈾 𒋗𒁁 𒌋𒌋𒅀 𒀸 𒆠𒆗𒋙 𒀜𒁲:cloud(|𒈬|)𒌷𒇯𒁇𒋛𒅁 𒌷𒋼𒀀𒀭𒁲𒈠𒉡𒈦|
  block |𒈬 𒌷𒀮𒉿𒄀 𒌷𒇷𒋫𒀸𒋩 𒈬 𒌷𒀠𒇷𒄀 𒌷𒊍𒁁𒆷𒆪𒉡 𒈬 𒌷𒊒𒄖𒇷𒋾 𒌷𒆥𒁉𒀉:cloud(|𒀸𒋩|)𒈬𒋙𒉡 𒀊𒁉 𒀸 𒌓𒋙𒈠|
  block |𒀀𒈾 𒌷𒀸𒋩𒌑𒌁𒊍𒁁 𒊭 𒇽𒈨𒌍𒂊 𒆳𒉺𒋫𒀀𒀀 𒌷𒉿𒀉𒊒 𒄿𒋡𒁍𒋙𒉌 𒊭 𒌋𒅗 𒀀𒇉𒊓𒄖:cloud(|𒊏 𒊭 𒄊𒅀 𒄠𒈠𒋼|)𒊭 𒀀𒇉𒀀𒋥|
  block |𒅇 𒌷𒈬𒌓𒆠𒄿𒉡 𒊭 𒄊 𒀭𒈾𒋼 𒊭 𒀀𒇉𒀀𒋥 𒊭 𒁹𒄑𒆪𒋾𒀀𒂍𒊹𒊏 𒀜 𒉣𒌑 𒁺 𒅆𒅀 𒌋𒃻𒊍𒂍𒌑𒉌 𒀸 𒋻𒍢 𒁹𒀸𒋩𒃲𒁉|
  block |𒌋𒌋 𒆳 𒀸𒋩 𒌋𒌋 𒆳𒀀𒊒𒈬 𒀸 𒁕𒈾𒉌 𒂊𒆠𒈬𒉌 𒌷𒈨𒌍𒉌 𒋗𒉡𒋾 𒀀𒈾 𒀾𒊑𒋙𒉡 𒌑𒋼𒊏 𒇽𒈨𒌍𒂊 𒇽𒀾𒋗𒊏𒀀𒀀 𒀸 𒊮𒁉 𒌑𒊺𒈨|
  block |𒆠𒄿 𒀸 𒌷𒋼𒀀𒀭𒁲𒈠𒉡𒈦 𒊻𒁀𒆪𒉌 𒈠𒁕𒌓 𒃻 𒌋𒌋𒈨𒌍𒉌 𒃻 𒀀𒉺 𒌓𒁲 𒌋𒌋𒈨𒌍𒉌 𒃻 𒀀𒉺 𒀀𒇉𒀀𒋥 𒆬𒌓 𒆬𒄀 𒀭𒈾𒈨𒌍 𒌓𒅗𒁇|
  block |𒄰𒈨𒌍 𒌓𒅗𒁇𒈨𒌍 𒀭𒁇𒈨𒌍 𒄞𒈨𒌍 𒇻𒈨𒌍 𒌆𒇻𒁔𒋾 𒄵𒈨 𒌋 𒌆𒃰𒈨𒌍 𒄠𒄯 𒋫 𒌷𒋼𒀀𒀭𒁲𒈠𒉡𒈦 𒀜𒌅𒈲 𒆳𒄩𒋢𒈬 𒀜𒋫𒁄𒆑|
  block |𒀀𒈾 𒆳𒂍𒍝𒈠𒀀𒉌 𒀜𒋫𒋥 𒋫 𒌷𒂍𒍝𒈠𒀀𒉌 𒀜𒌅𒈲 𒆳𒈾𒄠𒁕𒀀𒉡 𒆳𒈨𒅕𒄭𒋢 𒀀𒋫𒁄𒆑 𒅈𒄭 𒉺𒀾𒄣𒋼 𒆳𒈨𒌍𒂊|
  block |𒈥𒍮𒋾 𒃻 𒁶 𒊺𒇻𒌓 𒄈 𒀀𒈾 𒀭𒂊 𒍣𒄒𒋫 𒃻𒉡 𒀸 𒀝𒆰𒆳 𒍏 𒀝𒄥 𒄑𒇀𒈨𒌍 𒂟𒄭𒀀𒈨𒌍 𒌑𒊺𒄘 𒀀𒈾 𒆳𒂗𒍣𒋼 𒊭 𒆳𒄿𒋗𒀀|
  block |𒀜𒋫𒋥 𒆳𒂗𒍣𒋼 𒀀𒈾 𒋛𒄯𒋾𒃻 𒋗 𒅅𒋙𒁺 𒌷𒈨𒌍𒋙𒉡 𒀊𒁄 𒀝𒄥 𒀸 𒉈𒈨𒌍 𒀾𒊒𒌒 𒊩𒆷𒋢𒉡 𒁍𒃻𒋙𒉡 𒃻𒂵𒋙𒉡 𒀀𒈾 𒆷 𒈨𒉌|
  block |𒀾𒇻𒆷 𒍝𒇴 𒌋𒌋𒋾𒅀 𒋩𒁀𒀀 𒆕𒍑 𒋫𒈾𒋾 𒀸𒋩 𒂗 𒃲 𒂗𒅀 𒌋 𒇷𒋾 𒆧𒋗𒋾𒅀 𒀸 𒆠𒆗𒋙 𒀠𒌉 𒀸 𒌷𒊓𒇻𒊑𒀀 𒆠𒋫 𒀸 𒆕𒆥𒊑 𒂊𒆥 𒌑𒊺𒁁|
  block |𒋫 𒆳𒂗𒍣𒋼 𒀜𒌅𒈲 𒀀𒇉𒅈𒍝𒉌𒀀 𒂊𒋼𒄵 𒀀𒈾 𒆳𒋢𒄴𒈨 𒀝𒄭𒆗 𒌷𒌑𒀾𒋫𒀠 𒌷 𒆗𒉡𒋾𒋙 𒀝𒋫𒆳 𒆳𒋢𒄴𒈨 𒀀𒈾 𒋛𒄯𒋾𒃻|
  block |𒀊𒁔 𒀝𒄥 𒀸 𒉈𒈨𒌍 𒀾𒊒𒌒 𒁹𒋢𒌑𒀀 𒂗𒌷𒋙𒉡 𒀸 𒋗𒋾 𒊍𒁁 𒋫 𒆳𒋢𒄴𒈨 𒀜𒌅𒈲 𒁹 𒆳𒁕𒅀𒂊𒉌 𒀀𒋫𒋥 𒌷𒁕𒅀𒂊𒉌|
  block |𒀀𒈾 𒋛𒄯𒋾𒃻 𒀝𒋤 𒌷𒈨𒌍𒋙𒉡 𒀊𒁔 𒀝𒄥 𒀸 𒉈𒈨𒌍 𒀾𒊒𒌒 𒊩𒆷𒋢𒉡 𒃻𒋗𒋙𒉡 𒃻𒂵 𒈠𒀪𒁺 𒀠𒋡𒀀 𒋫 𒆳𒁕𒅀𒂊𒉌 𒀜𒌅𒈲|
  block |𒀀𒈾 𒌷𒅈𒍝𒀾𒆪 𒌷 𒌋𒌋𒋾𒋙 𒃻 𒁹𒅈𒊏𒈨 𒆳𒌑𒊏𒅈𒁕𒀀𒀀 𒀝𒄭𒆗 𒁹𒅈𒊏𒈬 𒌷𒌑𒊏𒅈𒁕𒀀𒀀 𒋫 𒉺𒀭 𒈾𒄯𒋥 𒄑𒆪𒈨𒌍𒅀 𒆗𒈨𒌍𒋼|
  block |𒌋 𒀞𒅀 𒋃𒈬𒊑 𒅁𒌓𒈠 𒌷𒋙 𒌑𒈦𒂡 𒀀𒈾 𒆳𒂊 𒆳𒀜𒁺𒊑 𒂊𒇷 𒂕𒋙 𒀀𒈾 𒆳𒂊 𒂊𒇷 𒀞 𒆗𒉡 𒀸 𒆠𒆗 𒆳𒂊 𒀾𒆲 𒐈 𒅆 𒐉 𒈨|
  block |𒁵𒈭𒄭𒍢𒋙 𒀸 𒄑𒆪𒈨𒌍 𒌑𒌑𒆤 𒁶 𒀭𒅎 𒀸 𒌋𒅗𒋙𒉡 𒊑𒄭𒅋𒌅 𒌑𒃻𒊍𒊩𒌆 𒍗𒈨𒌍𒋙𒉡 𒁶 𒈾𒉺𒋛:cloud(|𒆳|)𒀀 𒊍𒊒𒌒 𒍑𒈠𒉌𒋙 𒂊𒆠𒅎𒋗|
  block |𒄑𒇀𒈨𒌍𒋙 𒂍𒄬𒇻𒋗 𒀲𒆳𒊏𒈨𒌍𒋙 𒀲𒉺𒊑𒋙 𒀀𒂵𒇷 𒃻𒂵𒋙 𒊩𒆷𒋢 𒁍𒃻𒋙 𒈠𒀪𒁺 𒋫 𒆠𒆗 𒆳𒂊 𒌑𒋼𒊏 𒁹𒅈𒊏𒈬 𒀀𒈾 𒋗𒍪𒌒|
  block |𒍣𒈨𒌍𒋙 𒀀𒈾 𒆳𒂊 𒈥𒍢 𒂊𒇷 𒀸 𒆠𒈲 𒀴𒋾𒅀 𒆳𒋢 𒁶 𒄞𒄠 𒀀𒁲𒅖 𒌷𒌷𒈨𒌍𒋙 𒈾𒈬𒋫 𒌑𒃻𒌨 𒌷𒅈𒍝𒀾𒆪 𒂗 𒌷𒈨𒌍𒉌|
  block |𒊭 𒇷𒈨𒌅𒋗 𒀊𒁔 𒀝𒄥 𒀸 𒉈𒈨𒌍𒋙 𒋙𒀾𒌒 𒀀𒋛𒋫𒀀𒋼 𒊭 𒊕𒁺𒈨𒌍𒋙 𒀸 𒁍𒌓 𒆍𒃲𒋙 𒅈𒍦:cloud(|𒀭𒉡|)𒋾 𒃲𒈨𒌍𒋼 𒀸 𒊮𒁉|
  block |:cloud(|𒀀𒋛𒋫𒀀𒋼 𒌑𒈠𒀝𒈪𒉭|)𒀭𒉡𒋼 𒀸 𒁀𒌅:cloud(|𒁁𒋾 𒊭|)𒀀𒋛𒋫𒀀𒋼 𒀸 𒍣𒆥𒉿 𒌑𒍝𒄒 𒋫 𒌷𒅈𒍝𒀾𒆪 𒀜𒌅𒈲 𒀀𒈾 𒆳𒂊|
  block |:cloud(|𒂊𒊑𒋾𒀀 𒂊𒇷|)𒍝𒇴 𒌋𒌋𒋾𒅀 𒋩𒁀𒀀 𒆕𒍑 𒋫𒈾𒋾 𒃻 𒀸𒋩 𒂗𒅀 𒌋 𒇷𒋾 𒆧𒋗𒋾𒅀 𒃻 𒀸 𒆳𒌑𒊏:cloud(|𒅈|)𒋾 𒂊𒋰𒉺𒋗 𒀸 𒆠𒆗𒋙|
  block |:cloud(|𒀠𒂅𒌨 𒀸 𒆳𒂊 𒂊𒊑|)𒋾𒀀 𒌑𒃻𒍣𒄑 𒋫 𒆳𒂊𒊑𒋾𒀀 𒀜𒌅:cloud(|𒈲 𒁹 𒌷|)𒀀𒊏𒈠𒇷𒂊 𒀝𒄭𒆗 𒌷𒈨𒌍𒋙 𒀊𒁔 𒀝𒄥 𒀸 𒉈𒈨𒌍 𒀾𒊒𒌒|
  block |𒋫 𒌷𒀀𒊏𒈠𒇷𒂊 𒀜𒌅𒈲 𒀀𒈾 𒌷𒍝𒀭𒍣𒌑𒈾 𒀝:cloud(|𒄭𒆗 𒁹:blank(3)|)𒌑𒋼 𒌋𒌋 𒌷𒍝𒀭𒍣𒌑𒈾 𒀞 𒂊𒁺𒌨 𒄊𒅀𒅀 𒄑𒁁|
  block |𒀲𒆳𒊏𒈨𒌍 𒇲𒀜 𒄑𒄑 𒄞𒈨𒌍 𒇻𒈨𒌍 𒄠𒄯𒋗 𒊑𒈬𒌅 𒀾𒆪𒈾𒀾:cloud(|𒋗 𒀸 𒋫𒅀𒅈𒋾|)𒅀 𒀀𒈾 𒌓𒁲|
  block |𒊭 𒆳𒈾𒄿𒊑 𒀜𒋫𒋥 𒄑𒆪𒈨𒌍 𒀸𒋩 𒄑𒍪𒋼 𒀸 𒊮𒁉 𒌓𒁲 𒌑𒇸 𒇻𒀬𒈨𒌍:cloud(|𒀝𒆥 𒍝𒇴 𒌋𒌋𒋾𒅀 𒋩𒁀𒀀|)𒆕𒍑 𒋫𒈾𒋾|
  block |𒀸𒋩 𒂗 𒃲 𒂗𒅀 𒀠𒅗𒆑 𒄥𒁲𒅀 𒌋 𒅁𒅆𒋾 𒌨𒊩𒌆𒋾𒅀 𒀸 𒆠𒆗𒋙 𒀠𒌉:cloud(|𒀸 𒌋𒅗 𒌓𒁲 𒌑𒊺𒁁 𒋫 𒌓𒁲 𒀜|)𒌅𒈲 𒀀𒈾 𒆳𒆸𒍝𒀀𒉌|
  block |𒀝𒄭𒆗 𒁹𒀀𒊓𒀀𒌑 𒌋𒌋 𒆳𒆸𒍝𒀀𒉌 𒀀𒁲 𒋀𒈨𒌍𒋗 𒌉𒈨𒌍 𒀸 𒃮𒅀 𒌑𒍝𒌑:cloud(|𒄊𒅀𒅀 𒄑𒁀𒌅 𒄑𒇀 𒄭𒀀|)𒈨𒌍𒋾 𒀲𒆳:cloud(|𒊏𒈨𒌍|)|
  block |𒇲𒀜 𒄑𒄑 𒄞𒈨𒌍 𒇻𒈨𒌍 𒃾𒈨𒌍 𒐌 𒌓𒊏𒋼 𒃻 𒈫 𒄖𒌦𒄖𒇷𒉿𒅆𒈾 𒄠𒄯𒋗 𒍝𒇴 𒌋𒌋𒋾𒅀 𒋩𒁀𒀀 𒆕𒍑 𒋫𒈾𒋾 𒀸𒋩 𒂗 𒃲𒂊 𒂗𒅀|
  block |𒌋 𒇷𒋾 𒆧𒋙𒋾𒅀 𒊭 𒀸 𒆳𒈾𒀪𒊑 𒂊𒋰𒉺𒀾 𒀸 𒆠𒆗𒋙 𒀠𒌉 𒀸 𒉠 𒌷𒋙 𒀸 𒂍𒆳𒊑𒋙 𒌑𒊺𒁁 𒋫 𒆳𒆸𒍝𒀀𒉌 𒀜𒌅𒈲|
  block |𒀀𒈾 𒌷𒅆𒆷𒅀 𒌷 𒆗𒋾𒋗 𒃻 𒁹𒅗𒀀𒆠 𒌋𒌋 𒌷𒄷𒁍𒍑𒆠𒀀 𒀝𒄭𒆗 𒌷 𒀀𒋛𒁉 𒀝𒋫𒆳 𒄤𒈨𒌍𒋙𒉡 𒄭𒀀 𒀀𒂁 𒐈 𒅆 𒊩𒆷𒋢𒉡 𒄞𒈨𒌍𒋙𒉡|
  block |𒍢𒉌𒋙𒉡 𒀲𒆳𒊏𒈨𒌍 𒀲𒉺𒊑𒂊 𒀀𒂵𒇷 𒀀𒈾 𒆷 𒈨𒉌 𒀾𒇻𒆷 𒀀𒈾 𒌷𒅀 𒀸𒋩 𒌒𒆷 𒀸 𒉌𒊑𒁁 𒃻 𒆳𒂗𒍣𒋼 𒆭𒌒 𒀸 𒉌𒊑𒁁 𒃻 𒆳𒆸𒊒𒊑|
  block |𒀸 𒊕 𒌷𒇹𒀭 𒌑𒍢𒀀 𒁹𒀀𒄷𒉌 𒌉𒀀𒁲𒉌 𒊭 𒋫 𒌋𒌋𒈨𒌍𒉌 𒀜𒈨𒌍𒅀 𒅆𒅁𒍮:cloud(|𒌋|)𒆗𒈾𒉌 𒅋𒋫𒃶𒉡 𒀸 𒋩𒋥 𒌋𒌋𒋾𒅀 𒀸 𒇷𒈨|
  block |𒈬 𒈬𒅀𒈠 𒋫 𒌷𒀏 𒀜𒌅𒈲 𒌷𒇯𒁓𒋛𒅁 𒌷 𒆗𒉡𒋾𒋙 𒀀𒋛𒁉 𒄣𒊏𒁲𒅀 𒌑𒃻𒀠𒈨𒋗 𒁁𒄷𒍮 𒀸 𒊮𒁉𒋙 𒀾𒆲|
  block |𒄑𒊬𒈨𒌍𒋙 𒀝𒆠𒄑 𒀮𒇷 𒀯𒈬𒇷 𒌋𒅗𒋙 𒌑𒃻𒍝𒊩𒌆 𒋫 𒅆 𒈾𒄯𒋥 𒄑𒆪𒈨𒌍𒅀 𒈨𒇴𒈨:cloud(|𒃻|)𒂗𒋾𒅀 𒅁𒌓𒈠 𒌷𒋙 𒌑𒈦𒋓|
  block |𒀀𒈾 𒋗𒍪𒌒 𒍣𒈨𒌍𒋙 𒀀𒇉𒀀𒋥 𒂊𒄵 𒀸 𒈫𒋼 𒈬𒋼 𒀸 𒇷𒈨 𒁹𒀸𒋩𒆕𒀀𒀀𒉽 𒂕𒋙 𒅈𒋼𒁲 𒆳𒅆𒄿𒋫𒄠𒋥 𒋗𒋛 𒆳𒂊 𒃻 𒀀𒉺 𒀀𒇉𒀀𒋥|
  block |𒃻 𒁶 𒅎𒋛𒀀 𒋫 𒀭𒂊 𒋗𒍇𒇻𒆷𒀜 𒀀𒈾 𒆗𒉡𒋾𒋙 𒅖𒆲 𒀸 𒆠𒂍 𒀸𒋩 𒂗 𒃲 𒂗𒅀 𒌋 𒀭𒌶𒃲 𒀀𒌨 𒅆𒅀 𒀀𒈾 𒆳𒅆𒋫𒄠𒋥 𒀝𒄭𒆗|
  block |𒊭 𒀸 𒌋𒌋𒈨𒌍𒉌 𒀜𒈨𒌍𒅀 𒈬𒌝𒈠 𒀸 𒆠𒆗𒋗 𒆷 𒀉𒄷𒌑 𒀸 𒐈 𒌓𒈨 𒃼𒊏𒁺 𒆳𒌑 𒄿𒄭𒁕 𒂵𒀊𒋗 𒊮𒋗 𒌅𒄣𒌝𒋫 𒌒𒆷 𒂊𒇷 𒀸 𒄊𒅀𒈨𒌍𒋙 𒆳𒌑|
  block |𒌑𒆤𒄭𒅁 𒁹𒀀𒄷𒉌 𒀀𒈾 𒂼 𒂟𒄭𒀀𒈨𒌍𒋙 𒀉𒋫𒆸𒈠 𒀸 𒃮𒅀 𒌑𒍝𒀀 𒋛𒁯𒌅 𒇻 𒅖𒆲 𒄑𒆪𒈨𒌍 𒀸𒋩 𒂗𒅀 𒀸 𒊮𒋙𒉡 𒌑𒋻𒊑𒍢 𒅆𒅆𒋙𒉡|
  block |𒀾𒆲 𒊕𒁺𒈨𒌍 𒈮𒋰𒇷𒋙 𒌑𒈾𒆧 𒍗𒈨𒌍 𒁵𒈭𒍢𒋙 𒆳𒌑 𒊍𒊒𒌒 𒈠𒀪𒁺𒋾𒋙 𒀀𒈾 𒅗𒀀𒉿 𒃻 𒆳𒂊 𒄿𒋫𒈾𒄣𒌅𒉌 𒀞 𒆗𒉡 𒀸 𒊮 𒌷𒋙|
  block |𒀾𒆲 𒁍𒌌𒄭 𒈨𒇴𒈨 𒃻 𒀸𒋩 𒂗𒅀 𒄑𒄷𒁍𒋙𒉡 𒌑𒊑𒁺𒉌 𒄊𒅀𒈨𒌍𒅀 𒄑𒁍𒌑𒌅 𒁹𒀀𒄷𒉌 𒀉𒋾 𒂟𒄭𒀀𒈨𒌍𒋙 𒄑𒇀𒈨𒌍 𒂍𒄬𒇻𒋙 𒃻𒂵 𒂍𒃲𒅆𒅆𒈾 𒈠𒀪𒁺|
  block |𒃻 𒆠𒇲𒋗 𒆷 𒂟𒋫𒀜 𒀀𒈾 𒅆𒅀 𒌑𒋼𒊏 𒀀𒇉𒄬𒄬 𒌑𒊺𒄵 𒀀𒈾 𒌷𒅀 𒀸𒋩 𒌒𒆷 𒀀𒈾 𒌦𒈨𒌍 𒆳𒅀 𒄠𒉡𒋗𒉡 𒀸 𒈬𒈠 𒅆𒀀𒋾 𒀀𒈾 𒆳𒈠𒍝𒈬𒀀 𒀠𒌨 𒀸 𒉌𒊑𒁉|
  block |𒃻 𒆳𒁍𒈾𒄑 𒇻 𒆭𒌒 𒀀𒈾 𒌷𒈨𒌍𒉌 𒃻 𒁹𒊩𒌨𒁲𒈨 𒁹𒊩𒌨𒁲𒂊𒊏 𒀝𒄭𒆗 𒋫 𒅆 𒈾𒄯𒋥 𒄑𒆪𒈨𒌍𒅀 𒆗𒈨𒌍 𒌋 𒀞𒅀 𒋃𒈬𒊑 𒅁𒆷𒄷𒈠|
  block |𒀸 𒄑𒈣𒈨𒌍 𒄑𒌨𒁀𒋼 𒀀𒈾 𒌓𒁲 𒀉𒋰𒆪 𒀸 𒄑𒈣𒈨𒌍 𒋢𒂃𒅆𒂊 𒂕𒈨𒌍𒋙𒉡 𒇻 𒊍𒁁 𒀞 𒆗𒉡 𒀸 𒉠 𒌓𒁲 𒇻 𒆕𒍑 𒅆𒅆𒋙𒉡 𒇻𒌑 𒀾𒆲|
  block |𒌓𒁲 𒀸 𒍗𒋙𒉡 𒁶 𒈾𒉺𒀀𒋛 𒇻 𒊍𒊒𒌒 𒀸 𒇷𒈨 𒁹𒀭𒁲𒋻𒀸𒋩 𒀸 𒌗𒄞 𒌓𒌋𒐉𒆚 𒋫 𒌷𒀏 𒀜𒌅𒈲 𒀀𒇉𒄬𒄬 𒂊𒋼𒄵 𒀀𒈾 𒌷𒈨𒌍𒉌|
  block |𒊭 𒁹𒄀𒄠𒈬 𒀀𒇉𒆜𒆳𒀀𒀀 𒀝𒄭𒆗 𒁔𒄩𒀜 𒂗𒋾𒅀 𒈾𒄯𒋥 𒄑𒆪𒈨𒌍𒅀 𒄑𒍪𒋼 𒅁𒆷𒄷𒈠 𒀸 𒄑𒆪 𒊏𒈠𒉌𒋙𒉡 𒁹𒄀𒄠𒈬 𒂗𒋙𒉡|
  block |𒄿𒁺𒆪 𒀀𒈾 𒌷𒆤𒆷𒆷 𒌋 𒌷𒇯𒊭𒌉𒀀𒄭 𒇻 𒆭𒌒 𒀭𒈨𒌍𒅀 𒁹 𒂍𒃲𒈨𒌍𒋙 𒇻 𒌑𒊺𒊑𒅁 𒋫𒅆𒅋𒌅 𒀸 𒂍𒃲𒈨𒌍𒋙 𒇻 𒀾𒆲|
  block |𒈾𒄰𒋼𒋙 𒇻 𒀊𒋾 𒉌𒈲𒌓𒋗 𒇻 𒀀𒄯 𒃻𒂵𒋙 𒃻𒋗𒋙 𒀾𒇻𒆷 𒀀𒈾 𒌷𒅀 𒀸𒋩 𒌒𒆷 𒋫 𒌷𒆤𒆷𒆷 𒀜𒌅𒈲 𒀀𒈾 𒌷𒋼𒀀𒀭𒁲𒈠𒉡𒈦|
  block |𒀝𒄭𒆗 𒀸 𒄑𒈣𒈨𒌍 𒋢𒂃𒅆𒂊 𒃻 𒈫𒋼𒋙 𒈫𒋙 𒀀𒇉𒀀𒋥 𒀸 𒈨𒇷𒃻 𒂊𒄵 𒈠𒁕𒌅 𒊭 𒌋𒌋𒈨𒌍 𒃻 𒄊 𒄠𒈠𒋼 𒊭 𒀀𒇉𒀀𒋥 𒊭 𒁹𒊓𒀭𒃻|
  block |𒌷𒃻𒂵𒈩𒀀𒀀 𒃻 𒁹𒆪𒌦𒁕𒀾𒉿 𒌷𒆪𒈬𒄩𒀀𒀀 𒃻 𒁹𒀀𒊏𒈨 𒌉𒄖𒋛 𒊭 𒁹𒇲𒇷 𒌷𒈨𒇷𒁕𒀀𒀀 𒊭 𒁹𒄩𒅀𒉌 𒌉𒂵𒁀𒊑|
  block |𒊭 𒁹𒍇𒉺𒊒𒁕 𒆳𒉺𒋾𒈾𒀀𒀀 𒊭 𒁹𒍇𒉺𒊒𒁕 𒆳𒃵𒄖𒈠𒀀𒀀 𒆬𒌓 𒆬𒄀 𒀭𒈾𒈨𒌍 𒌓𒅗𒁇 𒄰 𒌓𒅗𒁇|
  block |𒀸 𒌷𒀸𒀸𒋩𒌓𒌁𒊍𒁁 𒃻 𒄊 𒄠𒈠𒋼 𒃻 𒀀𒇉𒀀𒋥 𒃻 𒌋𒅗 𒀀𒇉𒊓𒄖𒊑 𒃻 𒇽𒈨𒌍𒂊 𒆳𒉺𒋫𒀀𒀀 𒌷𒉿𒀉𒊒|
  block |𒄿𒋡𒁍𒋙𒉌 𒀸 𒊮𒁉 𒄠𒄯 𒋫 𒌋𒅗 𒀀𒇉𒀀𒋥 𒀜𒌅𒈲 𒀀𒈾 𒌷𒄬𒌋𒌋 𒀝𒄭𒆗 𒀞 𒂊𒁺𒊒 𒄊𒅀 𒄑𒁍𒌅|
  block |𒆬𒌓 𒆬𒄀 𒈠𒁕𒋫𒋙𒉡 𒄠𒄯 𒇻𒀬𒈨𒌍 𒁹 𒅆 𒀭𒅎 𒊭 𒌷𒄬𒌋𒌋 𒆕𒍑 𒋫 𒌷𒄬𒌋𒌋 𒀜𒌅𒈲 𒁹 𒌷𒈨𒌍𒉌|
  block |𒊭 𒁹𒅕𒄷𒇷𒂊𒉌 𒆳𒀀𒆳𒀀𒀀 𒀝𒄭𒆗 𒌷𒀀𒁲𒂗𒉡 𒌷𒁇𒂵𒀀 𒌷𒅈𒂵𒈾𒀀 𒌷 𒌋𒌋𒋾𒋙 𒆳𒌓 𒊩𒆷𒋢 𒃻𒋗𒋙|
  block |𒃻𒂵 𒂍𒃲𒈨𒌍𒋙 𒌑𒊺𒍝𒀀 𒀀𒈾 𒂍𒃲𒈨𒌍𒋙 𒉈𒈨𒌍 𒊒𒁲 𒋫 𒌷𒅈𒂵𒈾𒀀 𒀜𒌅𒈲 𒀀𒈾 𒌷𒃼𒋡𒊏 𒀝𒄭𒆗|
  block |𒌷𒃼𒋡𒊏 𒌷 𒌋𒌋𒋾𒋙 𒀊𒁔 𒀝𒄥 𒀸 𒉈𒈨𒌍 𒀾𒊒𒌒 𒁹 𒅆 𒈫 𒈨 𒄑𒇀𒈨𒌍 𒁹 𒅆 𒈫 𒈨 𒂍𒄬𒇻 𒌋𒌋 𒅆 𒂟𒈨𒌍 𒊭 𒁹𒀭𒅎𒀪𒀉𒊑|
  block |:cloud(|𒊭 𒆳|)𒀲𒋙 𒐌 𒈨 𒄑𒇀𒈨𒌍 𒐌 𒈨 𒂍𒄬𒇻 𒌋 𒅆 𒂟𒈨𒌍 𒃻 𒁹𒅕𒄷𒇷𒂊𒉌 𒆳𒀀𒆳𒀀𒀀 𒈫 𒅆 𒄑𒇀𒈨𒌍 𒌋 𒅆 𒂟𒈨𒌍 𒃻 𒁹𒀀𒄩𒀊𒁍|
  block |𒆳𒋤𒀪𒆷𒀀𒀀 𒐊 𒈨 𒂟𒈨𒌍 𒊭 𒆳𒄖𒁄𒀀𒀀 𒁹 𒅆 𒂟𒈨𒌍 𒃻 𒆳𒈬𒊻𒊏𒀀𒀀 𒌋 𒄑𒇀𒈨𒌍 𒌋 𒅆 𒂟𒈨𒌍 𒃻 𒆳𒅕𒋡𒈾𒋫𒀀𒀀|
  block |𒈫 𒈨 𒂟𒈨𒌍 𒃻 𒁹𒈠𒋾𒉡𒁀𒀪𒇷 𒌷𒅈𒈠𒁕𒀀𒀀 𒈫 𒈨 𒂟𒈨𒌍 𒃻 𒆳𒌑𒊓𒈾𒋫𒀀𒀀 𒌍 𒄑𒇀:cloud(|𒈨𒌍 :blank(1)|)𒅆 𒂟𒈨𒌍|
  block |𒃻 𒁹𒀀𒁺𒉡𒁀𒀪𒇷 𒆳𒅆𒀀𒈾𒀀𒀀 𒁹 𒅆 𒀲𒃵𒈠𒇻 𒃻 𒁹𒄀𒅔𒁲𒁍𒀪 𒆳𒅈𒁀𒀀𒀀:blank(1)𒈨 𒂟𒈨𒌍|
  block |𒃻 𒁹𒁀𒀪𒊓 𒌉𒊒𒄷𒁉 𒆳𒀀𒈠𒈾𒀀𒀀 𒌋𒈫 𒌋𒌋𒈨𒌍𒉌 𒀭𒉡𒋾 𒀀𒈾 𒂟𒃮𒋾𒋙 𒅋𒋡𒀀 𒀀𒈾:cloud(|𒂊𒉿𒌍|)|
  block |𒉠 𒌋 𒀞 𒁹 𒃮𒅀 𒀉𒁍𒉌 𒀸 𒀉𒈨𒌍 𒈤𒈨𒌍 𒊭 𒀸𒋩 𒂗 𒋧𒈾 𒀸 𒄑𒆪𒈨𒌍 𒆗𒈨𒌍 𒃻 𒌶𒃲 𒀀𒌨 𒅆𒅀|
  block |𒅖𒊒𒅗 𒀉𒋾𒋙𒉡 𒄠𒈭𒄭𒄑 𒋫 𒌷𒃼𒋡𒊏 𒀀𒁲 𒌷𒆸𒍝𒌑 𒅆𒅆𒋙𒉡 𒇻 𒀾𒆲 𒌋𒐉 𒅆 𒂟𒈨𒌍|
  block |𒋾𒁺𒆠𒋙𒉡 𒀸 𒄑𒆪𒈨𒌍 𒌑𒌑𒆤 𒁶 𒀭𒅎 𒌋𒅗𒋙𒉡 𒊑𒄭𒅋𒋫 𒌑𒃻𒊍𒊩𒌆 𒌑𒈠𒍢 𒊩𒆳𒋙𒉡|
  block |𒉺𒀭 𒈾𒈨𒂊 𒌑𒌑𒇷 𒂼𒈨𒌍 𒂟𒄭𒀀𒈨𒌍𒋙𒉡 𒀸 𒄑𒆪𒈨𒌍 𒌑𒌑𒆤 𒌑𒊬𒁲 𒍗𒈨𒌍𒋙𒉡 𒄯 𒉺 𒇻 𒃻 :blank(2)|
  block |𒄿𒈨𒄑 𒂔 𒀀𒈾 𒋳𒋻 𒍣𒈨𒌍𒋙𒉡 𒀮𒊏𒊒𒌑 𒊐𒋗 𒀀𒈾 𒁺𒁍𒊑𒋙𒉡 𒄴𒇷𒅅 𒀸 𒇿𒋙𒉡|
  block |𒀀𒇉𒀀𒊏𒀭𒌅 𒁶 𒋾𒌉𒊑 𒀝𒋤 𒀸 𒆠𒆗 𒌓𒄩𒊑 𒋙𒀀𒋾 𒄑𒇀𒈨𒌍𒋙𒉡 𒂍𒄬𒆷𒋙𒉡|
  block |𒀲𒆳𒊏𒈨𒌍𒋙𒉡 𒇲𒀜 𒄑𒉌𒊑𒋙𒉡 𒂊𒁶𒋙𒉡|