
block |Ashurnasirpal II 050|
  block |𒁹𒀸𒋩𒉽𒀀 𒌋𒌋 𒃲𒌑 𒌋𒌋 𒆗𒉡 𒌋𒌋 𒋙 𒌋𒌋 𒆳 𒀸|
  block |𒀀 𒆪𒈦 𒌋𒌋 𒃲𒌑 𒌋𒌋 𒆗𒉡 𒌋𒌋 𒋙 𒌋𒌋 𒆳 𒀸 𒀀 𒁹𒌋𒂟𒃮|
  block |𒌋𒌋 𒃲𒌑 𒌋𒌋 𒆗𒉡 𒌋𒌋 𒋙 𒌋𒌋 𒆳 𒀸𒈠|
  block |𒀉𒇻 𒃼𒁺 𒊭 𒀸 𒄑𒆪𒋾 𒀸𒋩 𒂗𒋗|
  block |𒁺𒁺𒆪𒈠 𒀸 𒂷𒆠𒈨𒌍 𒊭 𒄒𒋥 𒐉𒋫|
  block |𒃻𒊩𒌆𒅔𒋗 𒉡 𒌇𒌑 𒌋𒌋 𒊭 𒋫 𒂊𒄵𒋫𒀭|
  block |𒀀𒇉𒄬𒄬 𒀀𒁲 𒆳𒆗𒈾𒈾 𒅇 𒀀𒀊𒁀|
  block |𒆳𒆷𒆥𒂊 𒀀𒈾 𒋛𒄯𒋾𒃻|
  block |𒆳𒋢𒄭 𒀀𒁲 𒌷𒊏𒉿𒆥 𒁹 𒄊𒅀𒋙|
  block |𒌑𒋠𒉌𒃻 𒋫 𒊕 𒂊𒉌|
  block |𒀀𒇉𒋢𒌒𒆳 𒀀𒁲 𒉌𒊑𒁉|
  block |𒊭 𒆳𒆸𒊒𒊑 𒀀𒁲 𒆳𒆸𒍝𒉌|
  block |𒋫 𒂊𒄵𒋫𒀭 𒀀𒇉𒍝𒁀𒆠𒋫|
  block |𒀀𒁲 𒌷𒇯𒁀𒀀𒊑 𒃻 𒂖𒆷𒀭|
  block |𒆳𒍝𒉼 𒋫 𒌷𒇯𒃻𒀊𒋫𒉌|
  block |𒀀𒁲 𒌷𒇯𒊭𒁹𒍝𒀊𒁕𒉌|
  block |𒌷𒄭𒊑𒈬 𒌷𒄩𒊒𒌓 𒆳𒁉𒊏𒀀𒋼|
  block |𒃻 𒆳𒋼𒀀𒁺𒉌𒀾 𒀀𒈾 𒈪𒄑𒊑|
  block |𒆳𒅀 𒌑𒌁 𒅇 𒂼𒈨𒌍|
  block |𒆳𒆳 𒈾𒄿𒊑 𒀀𒈾 𒉺𒄩𒀜 𒁶𒊑𒊭|
  block |𒀀𒉋 𒌷 𒋗𒌑 𒀀𒈾 𒌍𒋗𒋼 𒁳𒁁|
  block |𒌷𒅎𒃵𒀭𒁁 𒈬𒋗 𒀊𒁉|
  block |𒂍𒆳 𒅆𒄿 𒀸 𒇷𒂍 𒂍𒃲𒅀|
  block |𒇻𒌑 𒀜𒁲 𒍝𒇴 𒀭𒈠𒊬 𒂗𒅀|
  block |𒀸 𒊮𒁉 𒇻 𒌑𒊺𒈨 𒀀𒈾 𒆳𒆗𒈾𒈾|
  block |𒇻𒌑 𒀀𒌨 𒄑𒃡𒈨𒌍 𒄑𒂊𒊑𒉌|
  block |𒄑𒋩𒌋𒌋 𒄑𒋰𒊏𒉌 𒀀𒆧|
  block |𒄑𒃡𒈨𒌍 𒄑𒂊𒊑𒉌 𒌋𒅗 𒂍𒆳 𒅆𒄿|
  block |𒌑𒍝𒂍 𒄑𒅅𒈨𒌍 𒄑𒂊𒊑𒉌|
  block |𒆕𒍑 𒀸 𒈨𒋤 𒌓𒅗𒁇 𒌑𒊏𒆠𒄑|
  block |𒀸 𒆍𒈨𒌍𒃻 𒌑𒊑𒋼 𒂍𒆳 𒅆𒄿|
  block |𒌑𒋛𒅎 𒌑𒊬𒈛 𒀭𒈠𒊬 𒂗 𒃲𒌑|
  block |𒀸 𒊮 𒌑𒊺𒈨 𒉌𒌓𒈾𒆕𒀀 𒊬 𒀸 𒂍𒆳𒋙|
  block |𒀾𒆲 𒉣𒌑 𒂕𒌑 𒀸 𒌋𒌋𒈨𒌍𒉌|
  block |𒌉𒈨𒌍𒅀 𒊭 𒀸𒋩 𒄿𒈾𒁍𒋙 𒂍𒆳|
  block |𒅆𒄿 𒂊𒈾𒄷 𒉌𒌓𒈾𒆕𒀀 𒋫𒈥𒈠|
  block |𒋫𒊭𒋢𒌑 𒀭𒄷𒊓 𒌓𒁹 𒈬𒅗 𒆠 𒈬𒅀|
  block |𒊬 𒀀𒈾 𒆠𒋗 𒋼𒅕 𒀸𒋩 𒂗 𒉣𒌑 𒀭𒈠𒊬|
  block |𒀀𒈨 𒂍𒆳 𒅆𒄿 𒀸 𒉌𒅆 𒅆𒅀𒋙𒉡 𒆠𒌋𒌋𒅖|
  block |𒇷𒂅𒇻𒋙 𒈬𒋙 𒆰𒋙 𒀸 𒆳𒋙𒉡 𒇻𒆠𒉡|
  block |𒃻 𒉌𒌓𒈾𒆕𒀀 𒂊𒈠𒊒𒈠 𒀭𒈾𒀀 𒈪𒈾|
  block |𒄿𒋡𒁍𒌑 𒀭𒈹 𒁁𒆳 𒉠 𒌋 𒀞|
  block |𒄑𒆪𒈨𒌍𒋙 𒇻𒌑 𒌅𒃻𒄵 𒄑𒀸𒋾𒋙|
  block |𒇻 𒋼𒁶𒋙 𒊭 𒉌𒌓𒈾𒆕𒀀 𒂊𒈠𒊒𒈠|
  block |𒄿𒊭𒋢𒌑 𒉌𒄑𒈨𒌍 𒄿𒉺𒊭𒋗 𒇻𒀬 𒁄𒌑|
  block |𒁹 𒆠𒋙 𒄥𒊒 𒀸𒋩 𒂗 𒃲𒌑 𒅅𒊑𒁉𒋙|
  block |𒄿𒋆𒈨 𒀸 𒀞 𒊭 𒌋𒌋𒈨𒌍𒉌 𒀀𒊬|
  block |𒉌𒌓𒊒𒌒𒋼 𒄠𒈥 𒊮𒁉𒋗|
  block |𒌑𒌑𒍝𒋗|