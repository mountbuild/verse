
block |Tiglath-pileser I 01|
  block |𒀭𒀀𒋩 𒂗 𒃲 𒈲𒋼𒂡 𒆧𒆳 𒀭𒈨𒌍|
  block |𒈾𒁷 𒄑𒉺 𒅇 𒀀𒄀𒂊 𒈬𒄯 𒌋𒌋𒋾|
  block |𒀭𒂗𒆤 𒁁𒇻 𒌋𒌋 𒄀𒂇 𒀭𒀀𒉣𒈾𒆠|
  block |𒀀𒁍 𒀭𒈨𒌍 𒂗 𒆳𒆳|
  block |𒀭𒌍 𒅕𒋗 𒂗 𒀀𒄀𒂊|
  block |𒊭𒄣𒌑 𒀭𒈣𒋽|
  block |𒀭𒌓 𒁲𒋻 𒀭 𒆠𒋾 𒄩𒀀𒀉|
  block |𒍝𒀠𒉻 𒀀𒀀𒁁 𒈬𒊺𒅁𒊒 𒍢𒉌|
  block |𒀭𒅎 𒌨𒊭𒉡 𒊏𒄭𒄑 𒄒𒋥 𒉽𒈨𒌍|
  block |𒆳𒈨𒌍 𒀊𒈨𒌍𒋾|
  block |𒀭𒊩𒌆𒅁 𒃼𒁺 𒃻𒄑 𒅆𒉌 𒅇 𒀀𒀀𒁉|
  block |𒈬𒋆𒍮𒌑 𒂷 𒊮𒁉|
  block |𒀭𒈹 𒊕𒋾 𒀭𒈨𒌍 𒁁𒀖 𒋼𒊺𒂊|
  block |𒈬𒊬𒊑𒉺 𒉠𒈨𒌍𒋼|
  block |𒀭𒈨𒌍 𒃲𒈨𒌍 𒈬𒌓𒋰𒁉𒇻𒌓 𒀭𒂊 𒆠𒋾|
  block |𒊭 𒋾𒁍𒋗𒉡 𒄑𒇲 𒅇 𒃻𒀾𒈬|
  block |𒈬𒂡𒁍𒌑 𒊬𒊒𒌓|
  block |𒁹𒄑𒆪𒋾𒌉𒍑𒂍𒊹𒊏 𒉣 𒈾𒊏𒈨|
  block |𒁉𒉋 𒊮𒁉𒆪𒌦 𒉺𒇻𒅀 𒈾𒀀𒁲|
  block |𒊭 𒄿𒈾 𒆠𒂊𒉌 𒊮𒁉𒆪𒌦 𒌅𒋫𒀀𒋗|
  block |𒀀𒂵𒀀 𒍢𒄿𒊏 𒌅𒌒𒉿𒊏𒋗 𒀀𒈾 𒌋𒌋𒌓|
  block |𒆳 𒀭𒂗𒆤 𒃲𒌍 𒌅𒄯𒈾𒋗|
  block |𒀀𒊭𒊑𒁺𒋫 𒍢𒊒𒋫 𒃼𒁺𒋫|
  block |𒋫𒆥𒊭𒋗 𒅆𒈠𒀜 𒂗𒋾𒋗|
  block |𒀀𒈾 𒆧𒋗𒋼 𒅇 𒆰 𒋃𒋾𒋗|
  block |𒀀𒈾 𒌋𒌋𒍝𒊍 𒂍𒄯𒊕𒆳𒆳𒊏|
  block |𒀀𒈾 𒁕𒊕 𒌨𒄣𒊏|
  block |𒁹𒄑𒆪𒋾𒌉𒍑𒂍𒊹𒊏 𒈗 𒆗𒉡|
  block |𒈗 𒆧 𒆷𒀀 𒃻𒈾𒀭 𒈗 𒄒𒋥 𒐉𒄿|
  block |𒈗 𒆕 𒂷𒆠𒈨𒌍 𒂗 𒂗𒈨𒌍 𒀖𒆪 𒌋𒌋 𒌋𒌋𒈨𒌍|
  block |𒄿𒈨𒁍 𒈾𒀪𒁺 𒃻 𒄿𒈾 𒋛𒄫 𒀭𒌓|
  block |𒄑𒉺 𒆬𒌅 𒈾𒀜𒈾𒋫𒋗𒈠 𒌦𒈨𒌍|
  block |𒁀𒀪𒆳 𒀭𒂗𒆤 𒌌𒌨𒉿𒊒|
  block |𒄀𒂇𒋫 𒉺𒇻𒅀 𒆠𒂊𒉡 𒊭 𒋛𒄫𒋗|
  block |𒌋𒅗 𒈠𒇷𒆠𒈨𒌍 𒉌𒁍𒌑|
  block |𒊮𒌓𒈬 𒍢𒊒 𒊭 𒀭𒀀𒋩 𒄑𒆪𒈨𒌍𒋗|
  block |𒌑𒃻𒄭𒇻𒈠 𒀀𒈾 𒈬𒀪𒊒𒌓 𒄒𒋥 𒐉𒄿|
  block |𒈬𒋗 𒀀𒈾 𒁕𒊕 𒅖𒄣𒊒 𒍝𒂍|
  block |𒁍𒇻𒄀 𒉌𒋢𒋼 𒊭 𒍠𒍠|
  block |𒂊𒇺 𒅇 𒉺𒅁𒇺 𒌓𒈬 𒉌𒂟𒁺𒌑|
  block |𒊭 𒈨𒇴𒈬𒋗 𒌒𒈨𒌍 𒌑𒆤𒄩𒁍|
  block |𒀮𒇻 𒋩𒊒𒄷 𒃻 𒆠𒈠 𒋾𒅅|
  block |𒊑𒄴𒍢 𒀀𒈾 𒆳 𒉡𒉽𒋼 𒋤𒉡𒉡𒈠|
  block |𒄿𒈾 𒋛𒄫 𒀭𒂗𒆤 𒈠𒄭𒊏 𒆷𒀀 𒄿𒋗𒌑|
  block |𒌑𒌑𒆥𒌅 𒄀𒅕 𒀭𒀀𒋩|
  block |𒀭𒀀𒋩 𒀭𒈨𒌍 𒃲𒈨𒌍 𒈬𒂡𒁍𒌑 𒈗𒋾𒅀|
  block |𒊭 𒆧𒋗𒋫 𒅇 𒁕𒈾𒈾 𒀀𒈾 𒅖𒆥𒅀|
  block |𒅖𒊒𒆪𒉌 𒈪𒈲 𒆳𒋾𒋗𒉡|
  block |𒊒𒌒𒁍𒊭 𒅅𒁍𒉌 𒄑𒆪𒈨𒌍𒋗𒉡|
  block |𒆗𒉡𒋾 𒀀𒁍𒌒 𒌓𒄩𒊑|
  block |𒋡𒋾 𒇻𒆳𒈨𒄷 𒆳𒆳𒈨𒌍 𒆳𒈨𒌍|
  block |𒈠𒄩𒍣 𒅇 𒂷𒆠𒈨𒌍 𒉽𒈨𒌍𒌓 𒀭𒀀𒋩|
  block |𒀀𒉋𒈠 𒈪𒄑𒊑𒋼𒋗𒉡|
  block |𒌑𒆠𒉌𒅖 𒀉𒋾 𒁹 𒋗𒅆 𒈗𒈨𒌍𒉌|
  block |𒋗𒌓 𒌆𒌋𒊕 𒀠𒋫𒈾𒀭𒈠|
  block |𒇷𒄿𒋫 𒋃𒉣𒋫 𒌋𒅗𒋗𒉡|
  block |𒀠𒋫𒅗𒀭 𒃮𒊑𒀀 𒄿𒈾 𒉠|
  block |𒅇 𒊭𒉌𒈾 𒄿𒈾 𒀞 𒆷𒀀 𒄿𒊭𒀀𒆪|
  block |𒌋𒅗 𒆳 𒀭𒀀𒋩 𒈠𒀀𒋫 𒌋𒅗 𒌦𒈨𒌍𒊭|
  block |𒌦𒈨𒌍 𒇻𒋥𒁲 𒈪𒈲 𒆳𒋾𒅀|
  block |𒌑𒊑𒄫𒈠 𒄀𒂇 𒆳𒆳𒋗𒉡 𒀀𒉋|
  block |𒄿𒈾 𒋩𒊒 𒈗𒋾𒅀 𒌋𒌋 𒅆 𒇽𒈨𒌍|
  block |𒆳𒈲𒅗𒀀𒅀𒈨𒌍 𒅇 𒐊 𒈗𒈨𒌍𒉌𒋗𒉡|
  block |𒊭 𒐐 𒈬𒈨𒌍 𒆳𒀠𒍣|
  block |𒅇 𒆳𒁍𒊒𒈝𒍣 𒈾𒀀𒀾 𒄘𒌦|
  block |𒅇 𒈠𒁕𒀜𒋼 𒊭 𒀭𒀀𒋩 𒂗𒅀 𒄑𒁀𒌅𒉌|
  block |𒈗 𒅀𒌝𒈠 𒄿𒈾 𒌓𒄩𒊑 𒃮𒋢𒉡|
  block |𒆷𒀀 𒌑𒉌𒄷 𒀀𒈾 𒁕𒈾𒉌𒋗𒉡|
  block |𒀉𒅗𒇻𒈠 𒌨𒁺𒉌 𒆳𒃰𒈬𒄭|
  block |𒄑𒁀𒌅 𒄿𒈾 𒄑𒆪𒋾 𒀭𒀀𒋩 𒂗𒅀|
  block |𒄑𒇀𒈨𒌍 𒅇 𒄣𒊏𒁲𒅀𒈨𒌍 𒈜𒋼𒂡|
  block |𒂕𒀀 𒌌 𒌑𒆥 𒆳𒅗𒅆𒅀𒊏|
  block |𒀀𒊮 𒉆𒊏𒍢 𒇻𒌋 𒀊𒁄𒆤|
  block |𒀉𒋾 𒌋𒌋 𒅆 𒂟𒈨𒌍 𒈮𒋰𒇷𒋗𒉡|
  block |𒅇 𒐊 𒈗𒈨𒌍𒋗𒉡 𒄿𒈾 𒆳𒃰𒈬𒄭|
  block |𒇻 𒀠𒋫𒈾𒀭 𒀀𒁉𒅅𒋫𒋗𒉡|
  block |𒇻 𒀾𒆲 𒊩𒈠𒀜 𒄣𒊏𒁲𒋗𒉡|
  block |𒄿𒈾 𒁁𒄷𒊻 𒌅𒊭𒊑 𒆠𒈠 𒊏𒄭𒍢|
  block |𒇻𒆠𒂇 𒍗𒈨𒌍𒋗𒉡 𒄯𒊑|
  block |𒅇 𒁀𒈠𒀀𒋼 𒊭 𒆳𒄿 𒇻 𒌑𒂡𒁲|
  block |𒊕𒁺𒈨𒌍𒋗𒉡 𒇻𒈾𒆠𒊓 𒄿𒁕𒀜|
  block |𒌷𒈨𒌍𒋗𒉡 𒆠𒈠 𒅗𒊑𒂊 𒇻𒊺𒉿𒅅|
  block |𒊩𒆷𒋢𒉡 𒁍𒊭𒋗𒉡 𒉆𒆳𒋗𒉡|
  block |𒀀𒈾 𒆷𒀀 𒈪𒈾 𒌑𒊺𒍝𒀀 𒐋 𒅆|
  block |𒋛𒋼𒀉 𒌝𒈠𒈾𒋼𒋗𒉡 𒊭 𒄿𒈾 𒉺𒀭|
  block |𒄑𒆪𒈨𒌍𒅀 𒅁𒁇𒅆𒁺 𒄊𒈨𒌍𒅀|
  block |𒄑𒁀𒌅 𒀠𒋡𒋗𒉡𒋾𒈠|
  block |𒀀𒈾 𒌦𒈨𒌍 𒆳𒋾𒅀 𒄠𒉡𒋗𒉡𒋾|
  block |𒄿𒈾 𒌓𒈪𒋗𒈠 𒀀𒈾 𒆳𒃰𒈬𒄭 𒆷 𒈠𒄀𒊑|
  block |𒊭 𒄘𒌦 𒅇 𒈠𒁕𒋫 𒀀𒈾 𒀭𒀀𒋩 𒂗𒅀|
  block |𒅅𒇻𒌑 𒇻 𒀠𒌨 𒆳𒃰𒈬𒄭|
  block |𒀀𒈾 𒋛𒄯𒋾𒊭 𒀝𒋤|
  block |𒊩𒆷𒋢𒉡 𒁍𒊭𒋗𒉡 𒉆𒆳𒋗𒉡|
  block |𒌑𒊺𒍝𒀀 𒌷𒈨𒌍𒋗𒉡 𒄿𒈾 𒉈𒈨𒌍|
  block |𒀾𒊒𒌒 𒀊𒁔 𒀝𒄥 𒋛𒋼𒀉|
  block |𒆳𒃰𒈬𒄭 𒊭 𒄿𒈾 𒉺𒀭 𒄑𒆪𒈨𒌍𒅀|
  block |𒅁𒁇𒅆𒁺 𒀀𒈾 𒌷𒊺𒊑𒊺|
  block |𒊭 𒄊 𒄠𒈠𒋼 𒊭 𒀀𒇉𒄘𒃼|
  block |𒇻 𒂊𒁁𒊒 𒌷 𒀀𒈾 𒆗𒉡𒋾𒋗𒉡|
  block |𒇻 𒅖𒆪𒉡 𒄑𒇀𒈨𒌍 𒅇 𒄣𒊏𒁲𒅀𒈨𒌍|
  block |𒇻 𒀠𒆥 𒆳𒀀 𒈥𒍝 𒅇 𒄫𒊑𒋼𒋗𒉡|
  block |𒉺𒀾𒋡𒀀𒋼 𒄿𒈾 𒀝𒄢𒆳 𒍏𒈨𒌍|
  block |𒇻 𒄴𒋛 𒄷𒌑𒆷 𒀀𒈾 𒈨𒋼𒅅|
  block |𒄑𒇀𒈨𒌍𒅀 𒅇 𒌝𒈠𒈾𒋼𒅀 𒇻𒄭𒅁|
  block |𒀀𒇉𒄘𒃼 𒇻 𒂊𒄵 𒌷𒊺𒊑𒊺|
  block |𒌷 𒆗𒉡𒋾𒋗𒉡 𒀝𒋤|
  block |𒂟𒈨𒌍 𒈮𒋰𒇷𒋗𒉡 𒄿𒈾 𒆠𒆗 𒌓𒄩𒊑|
  block |𒆠𒈠 𒋤𒈠𒅆 𒇻𒈨𒍢|
  block |𒍗𒈨𒌍𒋗𒉡 𒄯𒊑 𒅇 𒁀𒈠𒀀𒋼 𒊭 𒆳𒄿|
  block |𒇻𒂡𒁲 𒄿𒈾 𒌓𒈪𒋗𒈠 𒌝𒈠𒈾𒀜|
  block |𒆳𒉽𒄭𒂊 𒊭 𒀀𒈾 𒋗𒍪𒌒|
  block |𒅇 𒉌𒊏𒊒𒌓𒋼 𒊭 𒆳𒃰𒈬𒄭|
  block |𒅋𒇷𒆪𒌑𒉌 𒀉𒋾 𒌝𒈠𒈾𒀜|
  block |𒆳𒃰𒈬𒄭𒈠 𒆠𒈠 𒋗𒌑𒁁 𒍑𒈾𒅋|
  block |𒉺𒃻 𒈮𒋰𒇷𒋗𒉡 𒀀𒈾 𒄖𒊒𒈾𒀀𒋼|
  block |𒄿𒈾 𒄀𒊩𒆳 𒆳𒄿 𒇻𒆠𒊑𒅔|
  block |𒊩𒈠𒀜 𒄣𒊏𒁲𒋗𒉡 𒀀𒇉𒈾𒀀𒈨|
  block |𒀀𒈾 𒀀𒇉𒄘𒃼 𒇻 𒌑𒊺𒍢|
  block |𒁹𒆠𒇷𒀭𒋼𒊒 𒌉 𒅗𒇷𒀭𒋼𒊒|
  block |𒊭 𒁹𒅕𒊒𒉿 𒄿𒊓𒋛𒌑𒋗𒉌|
  block |𒈗𒋗𒉡 𒄿𒈾 𒆠𒆗 𒌓𒄩𒊑 𒋡𒋾|
  block |𒅅𒋤 𒁮𒈨𒌍𒋗 𒌉𒈨𒌍|
  block |𒀮𒉌𒀉 𒊮𒁉𒋗 𒂖𒆷𒋢 𒐈 𒋗𒅆|
  block |𒊿𒆥 𒍏𒈨𒌍 𒐊 𒉪𒈠𒀝 𒌓𒅗𒁇|
  block |𒀉𒋾 𒀭𒈨𒌍𒋗𒉡 𒆬𒄀 𒆬𒌓𒈨𒌍|
  block |𒅇 𒁺𒈮 𒉆𒆳𒊑𒋗𒉡 𒀾𒊭𒀀|
  block |𒊩𒆷𒋢𒉡 𒌑𒊺𒍝𒀀|
  block |𒌷 𒋗𒀀𒌅 𒅇 𒂍𒃲𒋗 𒄿𒈾 𒉈𒈨𒌍|
  block |𒀾𒊒𒌒 𒀊𒁔 𒀝𒄥|
  block |𒌷𒌨𒊏𒄭𒈾𒀾 𒌷 𒆗𒉡𒋾𒋗𒉡|
  block |𒊭 𒄿𒈾 𒆳𒉺𒈾𒊑 𒈾𒁺𒌑|
  block |𒁍𒌌𒄷 𒀀𒁲𒊒 𒈨𒇴 𒀭𒀀𒋩 𒂗𒅀|
  block |𒅖𒄸𒋗𒉡𒋾𒈠 𒀀𒈾 𒋗𒍪𒌒|
  block |𒀮𒊭𒋼𒋗𒉡 𒀭𒈨𒌍𒋗𒉡 𒁍𒊭𒋗𒉡 𒅖𒋗𒌑|
  block |𒀀𒈾 𒄀𒊩𒆳 𒆳𒄿 𒊭𒄣𒋾|
  block |𒆠𒈠 𒄷 𒅁𒁇𒋗 𒄑𒇀𒈨𒌍|
  block |𒅇 𒌝𒈠𒈾𒋼𒅀𒈨𒌍 𒇻 𒀠𒆥 𒀀𒇉𒄘𒃼 𒇻 𒂊𒄵|
  block |𒁹𒊭𒁲𒀭𒋼𒊒 𒌉 𒄩𒀜𒌅𒄭 𒈗|
  block |𒊭 𒌷𒌨𒊏𒄭𒈾𒀾|
  block |𒄿𒈾 𒆳𒋗𒈠 𒄊𒈨𒌍𒅀 𒄑𒁁|
  block |𒌉𒈨𒌍 𒀮𒉌𒀉 𒊮𒁉𒋗 𒅇 𒁶𒋾𒋗|
  block |𒀀𒈾 𒇷𒂅𒌓𒋼 𒊍𒁁|
  block |𒁹 𒋗𒅆 𒊿𒆥 𒍏𒈨𒌍 𒉆𒄯 𒌓𒅗𒁇|
  block |𒅇 𒉪𒈠𒀝 𒌓𒅗𒁇 𒃲𒈨𒌍𒋼|
  block |𒀉𒋾 𒈫 𒋗𒅆 𒀀𒈪𒇻𒋼𒈨𒌍 𒄞𒈨𒌍|
  block |𒍢𒉌 𒄘𒌦 𒅇 𒈠𒁕𒀜𒋫|
  block |𒅖𒊭𒀀 𒄠𒄯𒋗 𒂊𒄭𒅕𒋗|
  block |𒈾𒄫𒋫𒋗 𒀝𒅖 𒉌𒅕 𒂗𒋾𒅀|
  block |𒂂 𒌋𒅗𒋗 𒀀𒈾 𒍝𒀜 𒌓𒈨𒌍 𒌑𒄯|
  block |𒆳𒃰𒈬𒄭 𒂼𒋫 𒀀𒈾 𒋛𒆟𒋾𒊭|
  block |𒀝𒋤 𒀀𒈾 𒄊𒈨𒌍𒅀 𒌑𒊺𒅅𒉌𒅖|
  block |𒄿𒈾 𒌓𒈪𒋗𒈠 𒁹 𒉆𒄯 𒌓𒅗𒁇 𒁹 𒉪𒈠𒀝|
  block |𒌓𒅗𒁇 𒊭 𒆠𒋃𒋾 𒅇 𒈠𒁕𒀜𒋾|
  block |𒊭 𒆳𒃰𒈬𒄭 𒀀𒈾 𒀭𒀀𒋩 𒂗𒅀 𒀀𒆧|
  block |𒁹 𒋗𒅆 𒊿𒆥 𒍏𒈨𒌍 𒀉𒋾 𒀭𒈨𒌍𒋗𒉡|
  block |𒀀𒈾 𒀭𒅎 𒉘𒅀 𒀾𒊿|
  block |𒄿𒈾 𒋗𒄯 𒄑𒆪𒈨𒌍𒅀 𒄑𒍪𒋼 𒊭 𒀭𒀀𒋩 𒂗|
  block |𒁕𒈾𒈾 𒅇 𒈨𒌀𒇻𒋫 𒅖𒊒𒅗|
  block |𒄿𒈾 𒌍 𒄑𒇀𒈨𒌍𒅀 𒀀𒇷𒆑 𒄿𒁲|
  block |𒂵𒈥𒊑𒅀 𒅕𒄷𒋼 𒄣𒊏𒁲𒅀𒈨𒌍|
  block |𒊭 𒁁𒄷𒊻 𒋰𒁲𒂊 𒇷𒌓𒁺|
  block |𒇻 𒀠𒆥 𒀀𒈾 𒆳 𒅖𒁹 𒉺𒅁𒍮𒋼|
  block |𒆷𒀀 𒈠𒄀𒊑 𒇻 𒀠𒌨 𒆳𒈨𒌍|
  block |𒆗𒉡𒋾 𒀀𒊮 𒉆𒊏𒍢|
  block |𒄭𒂵 𒄿𒈾 𒄑𒇀𒈨𒌍𒅀 𒅇 𒈥𒍝 𒄿𒈾 𒄊𒈨𒌍𒅀|
  block |𒇻 𒂊𒋼𒄘 𒄿𒈾 𒆳𒀀𒊒𒈠|
  block |𒀀𒊮 𒉺𒀾𒆥 𒊭 𒀀𒈾 𒈨𒄘 𒄑𒇀𒈨𒌍𒅀|
  block |𒆷 𒈾𒂅𒌑 𒄑𒇀𒈨𒌍 𒇻 𒂊𒍦|
  block |𒉺𒀭 𒄣𒊏𒁲𒅀 𒊍𒁁|
  block |𒆠𒈠 𒈨𒁁 𒅕𒄭𒆪𒈠 𒄿𒈾 𒄀𒊩𒆳 𒆳𒄿|
  block |𒉺𒀾𒋡𒀀𒋼 𒊩𒄭𒅖 𒂊𒋼𒋾𒅅|
  block |𒆳𒅖𒁹 𒆠𒈠 𒇯 𒀀𒁍𒁁 𒀾𒄷𒌒|
  block |𒂟𒈨𒌍 𒈮𒋰𒇷𒋗𒉡 𒄿𒈾 𒆠𒆗 𒌓𒄩𒊑|
  block |𒆠𒈠 𒋗𒁁 𒍑𒈾𒅋 𒊩𒆷𒋢𒉡|
  block |𒁍𒊭𒀀𒋗𒉡 𒉆𒆳𒋗𒉡 𒀾𒈜|
  block |𒀮𒄯 𒌷𒋗𒉡 𒄿𒈾 𒉈𒈨𒌍 𒀝𒈬|
  block |𒇷𒄿𒄭𒈨𒌍 𒄘𒌦 𒅇 𒈠𒁕𒋫|
  block |𒌋𒅗𒋗𒉡 𒌑𒄯|
  block |𒁹𒄑𒆪𒋾𒌉𒍑𒂍𒊹𒊏 𒀉𒇻 𒃼𒁺|
  block |𒈬𒉿𒋾 𒁺𒊿 𒆳𒈨𒌍𒉌|
  block |𒈬𒋠𒌋𒌋 𒆷𒀀 𒈠𒄀𒊑 𒊓𒉿𒉡|
  block |𒄀𒂇 𒀠𒂅𒋾|
  block |𒆳𒋗𒁀𒊑𒄿 𒉺𒅁𒍮𒋼 𒆷𒀀 𒈠𒄀𒊑|
  block |𒀝𒋤 𒆳𒀠𒍣|
  block |𒅇 𒆳𒁍𒊒𒈝𒍣 𒊭 𒄘𒌦𒋢𒉡|
  block |𒅇 𒈠𒁕𒋫𒋗𒉡 𒌑𒉓𒋛𒆪𒉌|
  block |𒉌𒅕 𒂗𒋾𒅀 𒂂 𒌋𒅗𒋗𒉡|
  block |𒌑𒄯 𒈬𒉓𒈠 𒄘𒌦 𒅇 𒈠𒁕𒋫|
  block |𒀀𒈾 𒌷𒅀 𒀭𒀀𒋩 𒀀𒈾 𒈤𒊑𒅀|
  block |𒇷𒋻𒊒𒌑𒉌 𒆠𒈠 𒊭 𒄿𒈾 𒃼𒁺𒋾𒅀𒈠|
  block |𒊭 𒀭𒀀𒋩 𒂗 𒄑𒆪 𒆗𒈾 𒈬𒋠𒌋𒌋|
  block |𒆷𒀀 𒈠𒄀𒊑 𒋡𒋾 𒌑𒆳𒈨𒄷𒈠|
  block |𒈪𒈲 𒆳𒋾𒋗 𒀀𒈾 𒊒𒁍𒅆|
  block |𒅅𒁀𒀀 𒐉 𒅆 𒆳𒆜𒅗𒅀𒈨𒌍|
  block |𒆳𒌑𒊒𒈠𒅀𒈨𒌍 𒂟𒈨𒌍 𒆳𒄩𒀜𒋼𒂊|
  block |𒆷𒀀 𒈠𒄀𒊑 𒊭 𒄿𒈾 𒁕𒈾𒉌𒋗𒉡|
  block |𒌷𒈨𒌍𒉌 𒊭 𒆳𒋗𒁇𒋼 𒁕𒄃|
  block |𒉺𒀭 𒀭𒀀𒋩 𒂗𒅀 𒄑𒁀𒌅 𒀀𒆷𒆠 𒀀𒈾 𒆳𒋗𒁇𒋼 𒇻 𒅖𒈬𒌑 𒈨𒇴 𒃼𒁺𒋾𒅀 𒌑𒋛𒄭𒅁𒋗𒉡𒋾𒈠 𒀞 𒂊𒁺𒊒 𒄊𒈨𒌍𒅀 𒄑𒁀𒌅|
  block |𒀀𒁲 𒉆𒆳𒊑𒋗𒉡 𒅇 𒈫 𒋗𒅆|
  block |𒄑𒇀𒈨𒌍 𒍢𒁁𒋾 𒉌𒊑𒋗𒉡|
  block |𒀠𒋡𒋗𒉡𒋾𒈠 𒀀𒈾 𒌦𒈨𒌍|
  block |𒆳𒋾𒅀 𒄠𒉡𒋗𒉡𒋾|
  block |𒄿𒈾 𒋃𒄯 𒃼𒁺𒋾𒅀 𒈫𒋼𒅀|
  block |𒀀𒈾 𒆳𒃰𒈬𒄭 𒇻𒌑 𒀠𒌨 𒀮𒄯|
  block |𒌷𒈨𒌍𒋗𒉡 𒀝𒋤 𒊩𒆷𒋢𒉡|
  block |𒁍𒊭𒋗𒉡 𒉆𒆳𒋗𒉡 𒀀𒈾 𒆷𒀀 𒈪𒈾 𒀾𒈜|
  block |𒌷𒈨𒌍𒋗𒉡 𒄿𒈾 𒉈𒈨𒌍 𒀾𒊒𒌒|
  block |𒀊𒁔 𒀝𒄥 𒋛𒋼𒀉|
  block |𒌝𒈠𒈾𒋼𒋗𒉡 𒊭 𒄿𒈾 𒉺𒀭 𒄑𒆪𒈨𒌍𒅀|
  block |𒄑𒍪𒋼 𒅁𒆷𒄷𒈠 𒋾𒅁 𒀞𒅀|
  block |𒆗𒈾 𒂊𒁺𒊒 𒀀𒈾 𒋗𒍪𒌒|
  block |𒀮𒃻𒋼𒋗𒉡 𒃮𒀪𒀀𒉌 𒆗𒉡𒋼|
  block |𒊭 𒆳𒂊 𒀀𒊮 𒈥𒍝 𒇻𒌑 𒄑𒁀𒌅|
  block |𒀀𒈾 𒋝𒆑 𒄯𒊭𒉌 𒊭𒄣𒋾|
  block |𒅇 𒄀𒊩𒆳 𒆳𒄿 𒉺𒀾𒋡𒀀𒋼|
  block |𒊭 𒀀𒈾 𒆠𒁉𒄑 𒇽 𒆷𒀀 𒈾𒂅𒌑|
  block |𒂕𒋗𒉡 𒇻 𒂊𒇷 𒄑𒆪 𒉠|
  block |𒅇 𒀞 𒀉𒋾𒅀 𒇻𒌑 𒂊𒁍𒋗|
  block |𒀀𒁉𒅅𒋫𒋗𒉡 𒇻𒌑 𒀾𒆲 𒊩𒈠𒀜|
  block |𒄣𒊏𒁲𒋗𒉡 𒄿𒈾 𒄀𒊩𒆳 𒆳𒄿|
  block |𒆠𒈠 𒊏𒄭𒍢 𒇻𒆠𒂇 𒍗𒈨𒌍𒋗𒉡|
  block |𒄯𒊑 𒅇 𒁀𒈠𒀀𒋼 𒊭 𒆳𒄿|
  block |𒇻𒂡𒁲 𒊩𒆷𒋢𒉡 𒁍𒊭𒀀𒋗𒉡|
  block |𒉆𒆳𒋗𒉡 𒀉𒋾 𒃮𒀪𒀀𒉌|
  block |𒊭 𒆳𒂊 𒆗𒉡𒋼 𒇻𒊺𒊑𒁕|
  block |𒆳𒃰𒈬𒄭 𒀀𒈾 𒉻 𒁶𒊑𒊭 𒀀𒉋𒈠|
  block |𒀀𒈾 𒈪𒈲 𒆳𒋾𒅀 𒌑𒋼𒅕|
  block |𒁹𒄑𒆪𒋾𒌉𒍑𒂍𒊹𒊏 𒈗 𒆗𒉡|
  block |𒋗𒍑𒆗 𒆷𒀀 𒈠𒄀𒊑 𒊓𒉿𒉡|
  block |𒋡𒁄 𒋻𒄄𒄄|
  block |𒄿𒈾 𒂊𒈬𒆥 𒍢𒊏𒋼 𒊭 𒀭𒀀𒋩 𒂗𒅀|
  block |𒀀𒈾 𒆳𒄩𒊑𒀀 𒅇 𒌝𒈠𒈾𒀜𒈨𒌍|
  block |𒆳𒉽𒄭𒂊𒈨𒌍 𒂼𒋾 𒄯𒊭𒉌|
  block |𒊭𒄣𒋾 𒊭 𒀀𒊬𒋗𒉡 𒈗 𒅀𒌝𒈠|
  block |𒆷 𒄿𒁀𒀪 𒀭𒀀𒋩 𒂗 𒀀𒈾 𒀀𒆷𒆠|
  block |𒅅𒁀𒀀 𒄑𒇀𒈨𒌍 𒅇 𒌝𒈠𒈾𒋼𒅀|
  block |𒈜𒋼𒂡 𒄵𒋾 𒆳𒀉𒉌|
  block |𒅇 𒆳𒀀𒅀 𒀀𒊮 𒉆𒊏𒍢 𒇻 𒊍𒁁|
  block |𒆳𒈨𒌍 𒊭𒄣𒋾 𒊭 𒆠𒈠 𒍣𒄒 𒄈|
  block |𒌑𒂅 𒊭 𒀀𒈾 𒈨𒋾𒅅 𒄑𒇀𒈨𒌍𒅀|
  block |𒆷𒀀 𒈾𒂅𒌑 𒄑𒇀𒈨𒌍 𒄿𒈾 𒆷𒁀𒉌|
  block |𒇻𒌑 𒂊𒈪𒀉 𒆳𒈨𒌍 𒉺𒀾𒄣𒋼|
  block |𒇻 𒂊𒋼𒋾𒅅 𒄢𒆳 𒆳𒉽𒄭𒂊𒈨𒌍|
  block |𒌝𒈠𒈾𒋼𒋗𒉡 𒂼𒈨𒌍𒋼 𒈜𒁖𒍢𒊒𒈠|
  block |𒀀𒈾 𒂊𒄫 𒄑𒆪𒈨𒌍 𒉠 𒅇 𒀞|
  block |𒄿𒈾 𒆳𒀀𒍪 𒁕𒀊𒉌𒅖 𒇻 𒄑𒍣𒍪𒉌𒈠|
  block |𒄿𒈾 𒆳𒂊 𒀀𒊮 𒉆𒊏𒍢 𒀉𒋼𒋗𒉡|
  block |𒄠𒁕𒄭𒄑 𒋰𒁕𒋗𒉡 𒀾𒆲|
  block |𒊩𒈠𒀜 𒄣𒊏𒁲𒋗𒉡 𒄿𒈾 𒁀𒈠𒀜 𒆳𒄿|
  block |𒀀𒈾 𒄖𒊒𒈾𒀀𒋼 𒇻𒆠𒊑𒅔|
  block |𒍗𒈨𒌍 𒄣𒊏𒁲𒋗𒉡 𒄯𒊑 𒅇 𒁀𒈠𒀀𒋼|
  block |𒊭 𒆳𒄿 𒇻𒂡𒁲 𒀀𒈾 𒌷𒈨𒌍𒉌|
  block |𒊭 𒄿𒈾 𒄀𒊩𒆳 𒆳𒄿 𒊭𒀝𒉡 𒌑𒊕|
  block |𒇻𒌑 𒊍𒉌𒅅 𒌋𒌋𒐊 𒌷𒈨𒌍𒉌 𒊭 𒆳𒄩𒊑𒀀|
  block |𒊭 𒄿𒈾 𒄊 𒆳𒀀𒅀 𒆳𒋗𒄿𒊏 𒆳𒀉𒉌|
  block |𒆳𒊺𒄑𒍪 𒆳𒊺𒂖𒄖 𒆳𒅈𒍝𒉌𒁉𒌑|
  block |𒆳𒌑𒊒𒋢 𒅇 𒆳𒀀𒉌𒀉𒆪|
  block |𒍝𒀠𒀪𒉌 𒀝𒋤 𒊩𒆷𒋢𒉡|
  block |𒁍𒊭𒋗𒉡 𒉆𒆳𒋗𒉡 𒀾𒈜|
  block |𒌷𒈨𒌍𒋗𒉡 𒄿𒈾 𒉈𒈨𒌍 𒀾𒊒𒌒|
  block |𒀊𒁔 𒀝𒄥|
  block |𒆳𒀀𒁕𒍑 𒋾𒅁 𒋫𒄩𒍣𒅀 𒆗𒈾|
  block |𒇻𒌑 𒂊𒁺𒊒𒈠 𒀀𒊬𒋗𒉡 𒇻 𒌑𒈦𒊺𒊒|
  block |𒀀𒈾 𒄀𒊩𒆳 𒆳𒄿 𒊭𒄣𒋾|
  block |𒆠𒈠 𒄷 𒅁𒁇𒋗 𒈨𒇴 𒀭𒀀𒋩 𒂗𒅀|
  block |𒄑𒄸𒋗𒉡𒋾𒈠|
  block |𒌨𒁺𒉌 𒄊𒈨𒌍𒅀 𒄑𒁀𒌅|
  block |𒄘𒌦 𒅇 𒈠𒁕𒋫 𒌋𒅗𒋗𒉡 𒌑𒄯|
  block |𒆳𒊓𒊏𒍑 𒆳𒄠𒈠𒍑|
  block |𒊭 𒅖𒌅 𒌓𒌝 𒍝𒀀𒋼 𒅗𒈾𒊭|
  block |𒆷𒀀 𒄿𒁺𒌑 𒆠𒈠 𒇯 𒀀𒁍𒁁|
  block |𒀾𒄷𒌒 𒀉𒋾 𒌝𒈠𒈾𒋼𒋗𒉡 𒂼𒈨𒌍𒋼|
  block |𒄿𒈾 𒆳𒀀𒊒𒈠 𒀠𒋫𒈾𒀭𒈠|
  block |𒋰𒁕𒋗𒉡 𒀾𒆲 𒊩𒈠𒀜|
  block |𒈮𒋰𒇷𒋗𒉡 𒄿𒈾 𒄀𒊩𒆳 𒆳𒄿 𒆠𒈠 𒋤𒈠𒊺|
  block |𒇻 𒌑𒈪𒍢 𒌷𒈨𒌍𒋗𒉡 𒀝𒋤|
  block |𒀭𒈨𒌍𒋗𒉡 𒀾𒊭𒀀 𒊩𒆷𒋢𒉡|
  block |𒁍𒊭𒋗𒉡 𒉆𒆳𒋗𒉡 𒌑𒊺𒍝𒀀|
  block |𒌷𒈨𒌍𒋗𒉡 𒄿𒈾 𒉈𒈨𒌍 𒀾𒊒𒌒|
  block |𒀊𒁔 𒀝𒄥 𒀀𒈾 𒇯 𒅇 𒋼𒀀𒈨|
  block |𒌑𒌁 𒉌𒅕 𒂗𒋾𒅀 𒂂|
  block |𒌋𒅗𒋗𒉡 𒌑𒄯 𒉺𒀭 𒀭𒀀𒋩 𒂗𒅀|
  block |𒌑𒆳𒄃𒋗𒉡𒋾|
  block |𒆳𒄿𒋢𒀀 𒆳𒁕𒊑𒀀 𒉺𒅁𒍮𒋼|
  block |𒆷𒀀 𒈠𒄀𒊑 𒀝𒋤 𒄘𒌦|
  block |𒅇 𒈠𒁕𒋫 𒌋𒅗𒋗𒉡 𒌑𒄯|
  block |𒉺𒀭 𒀭𒀀𒋩 𒂗𒅀 𒌑𒆳𒄃𒋗𒉡𒋾|
  block |𒄿𒈾 𒀀𒊭𒊑𒁺𒋾𒅀𒈠 𒊭 𒉽𒈨𒌍𒅀|
  block |𒀝𒋗𒁺 𒄑𒇀𒈨𒌍 𒅇 𒌝𒈠𒈾𒋼𒅀𒈨𒌍|
  block |𒇻 𒀠𒆥 𒀀𒇉𒍝𒉼𒋗𒉺𒆷𒀀|
  block |𒇻 𒂊𒄵 𒆳𒈬𒋥𒌨 𒆳𒊓𒊏𒁕𒍑|
  block |𒊭 𒆠𒆗 𒆳𒀀𒊓𒉌𒌑 𒅇 𒆳𒀀𒂅𒈠|
  block |𒀀𒊮 𒉆𒊏𒍢 𒀝𒋤|
  block |𒌝𒈠𒈾𒋼𒋗𒉡 𒆠𒈠 𒍣𒅕𒆥|
  block |𒌑𒉌𒆠𒄑 𒌷𒈬𒋥𒌨|
  block |𒌷 𒆗𒉡𒋾𒋗𒉡 𒀀𒁲 𒑛𒋾 𒌓𒈨|
  block |𒊭 𒀭𒌓 𒈾𒉺𒄭 𒀝𒋤|
  block |𒀭𒈨𒌍𒋗𒉡 𒁍𒊭𒋗𒉡 𒉆𒆳𒋗𒉡|
  block |𒈫 𒋗𒅆 𒊿𒆥 𒍏𒈨𒌍|
  block |𒌍 𒄘𒌦 𒍏𒈨𒌍 𒊭𒁇𒋫 𒁍𒊺 𒋫𒌉|
  block |𒂍𒃲𒅆𒋗𒉡 𒅇 𒊩𒆷𒋢𒉡|
  block |𒌑𒊺𒍝𒀀 𒌷 𒋗𒀀𒌅 𒄿𒈾 𒉈𒈨𒌍|
  block |𒀾𒊒𒌒 𒀊𒁔 𒀝𒄥|
  block |𒄿𒈾 𒌓𒈪𒋗𒈠 𒍏𒈨𒌍 𒊭𒀀𒌅|
  block |𒀀𒈾 𒀭𒅎 𒊏𒀪𒈪𒅀 𒀀𒆧|
  block |𒄿𒈾 𒂊𒈬𒆥 𒍢𒊏𒋼 𒊭 𒀭𒀀𒋩 𒂗𒅀|
  block |𒀀𒈾 𒆳𒋢𒄀 𒊭 𒆳𒆸𒄭 𒆷𒀀 𒅗𒉌𒋗𒌓|
  block |𒀭𒀀𒋩 𒂗𒅀 𒇻 𒀠𒌨 𒀉𒋾 𒐋 𒅆|
  block |𒌝𒈠𒈾𒋼𒋗𒉡 𒆳𒄭𒈨 𒆳𒇻𒄭|
  block |𒆳𒅈𒊑𒅕𒄀 𒆳𒀀𒆷𒈬𒌦|
  block |𒆳𒉏𒉌 𒅇 𒄢𒆳 𒆳𒉽𒄭𒂊|
  block |𒂼𒈨𒌍𒋾 𒄿𒈾 𒆳𒄭𒊑𒄭|
  block |𒀀𒊮 𒉆𒊏𒍢 𒊭 𒆠𒈠 𒍣𒄒 𒄈|
  block |𒌑𒂅 𒀉𒋾 𒄢𒆳 𒆳𒆳𒋗𒉡|
  block |𒄿𒈾 𒄊𒈨𒌍𒅀 𒇻𒌑 𒄠𒁕𒄭𒄑|
  block |𒀀𒁉𒅅𒋫𒋗𒉡 𒇻 𒀾𒆲|
  block |𒂟𒈨𒌍 𒈮𒋰𒇷𒋗𒉡 𒄿𒈾 𒄀𒊩𒆳 𒆳𒄿|
  block |𒀀𒈾 𒄖𒊒𒈾𒀀𒋼 𒇻𒆠𒊑𒅔|
  block |𒍗𒈨𒌍𒋗𒉡 𒆳𒄭𒊑𒄩|
  block |𒆠𒈠 𒈾𒁀𒋛 𒇻 𒊍𒊒𒌒|
  block |𒆳𒋢𒄀 𒀀𒈾 𒋛𒄯𒋾𒊭 𒀝𒋤|
  block |𒌋𒌋𒐊 𒀭𒈨𒌍𒋗𒉡 𒊩𒆷𒋢𒉡|
  block |𒁍𒊭𒋗𒉡 𒉆𒆳𒋗𒉡 𒌑𒊺𒍝𒀀|
  block |𒀮𒄯 𒌷𒈨𒌍𒋗𒉡 𒄿𒈾 𒉈𒈨𒌍|
  block |𒀾𒊒𒌒 𒀊𒁔 𒀝𒄥|
  block |𒋛𒋼𒀉 𒌝𒈠𒈾𒋼𒋗𒉡 𒄊𒈨𒌍𒅀|
  block |𒄑𒁀𒌅 𒀀𒊑𒅎𒋗𒉡𒋾|
  block |𒄘𒌦 𒅇 𒈠𒁕𒋫 𒌋𒅗𒋗𒉡|
  block |𒌑𒄯 𒀉𒋾 𒁕𒄃 𒉺𒀭|
  block |𒀭𒀀𒋩 𒂗𒅀 𒄠𒉡𒋗𒉡𒋾|
  block |𒄿𒈾 𒌓𒈪𒋗𒈠 𒌋𒌋𒐊 𒀭𒈨𒌍𒉌 𒊭 𒆳𒆳𒈨𒌍|
  block |𒅆𒈾𒋾𒈾 𒆠𒋃𒋾 𒋡𒋾𒅀|
  block |𒊭 𒀠𒋡𒀀 𒀀𒈾 𒌑𒌅𒀪𒌓 𒂍 𒀭𒊩𒌆𒆤|
  block |𒄭𒅕𒋼 𒃲𒋼 𒈾𒆳𒁲 𒀭𒀀𒋩 𒂗𒅀|
  block |𒀭𒀀𒉏 𒀭𒅎 𒀭𒈹 𒀾𒋗𒊑𒋼|
  block |𒂍𒆳𒈨𒌍𒀜 𒌷𒅀 𒀭𒀀𒋩|
  block |𒅇 𒀭𒈹𒈨𒌍 𒆳𒋾𒅀|
  block |𒇻𒌑 𒀾𒊒𒊌|
  block |𒁹𒄑𒆪𒋾𒌉𒍑𒂍𒊹𒊏 𒌋𒌋 𒆗𒉡|
  block |𒅗𒋃 𒄒𒋥 𒉽𒈨𒌍 𒊭𒉌𒉡|
  block |𒄀𒂇 𒆕 𒌋𒌋𒈨𒌍|
  block |𒄿𒈾 𒌓𒈪𒋗 𒄿𒈾 𒂊𒈬𒆥 𒍢𒊏𒋼|
  block |𒊭 𒀭𒀀𒋩 𒂗𒅀 𒄿𒈾 𒀭𒉌 𒆠𒂊𒉌|
  block |𒊭 𒀭𒌓 𒄣𒊏𒁲 𒄿𒈾 𒄑𒆪𒋾|
  block |𒃻 𒀭𒈨𒌍 𒃲𒈨𒌍 𒊭 𒄿𒈾 𒄒𒋥 𒐉𒄿|
  block |𒈪𒊺𒊕 𒌌𒊑𒇷𒂅𒈠 𒈬𒉌𒄩|
  block |𒄿𒈾 𒉠 𒅇 𒊭𒉌𒈾 𒄿𒈾 𒀞 𒆷𒀀 𒄿𒋗𒌑|
  block |𒀀𒈾 𒆳𒆳 𒈾𒄿𒊑 𒌋𒌋𒈨𒌍𒉌 𒉌𒋢𒋼|
  block |𒊭 𒀀𒄴 𒀀𒀊𒁀𒂊𒇷𒉌𒋾 𒊭 𒊭𒆷𒈬 𒀭𒌑𒅆|
  block |𒃻 𒅗𒈾𒊭 𒆷𒀀 𒄿𒁺𒌑|
  block |𒀭𒀀𒋩 𒂗 𒌑𒈠𒀪𒊏𒉌𒈠 𒀠𒌨|
  block |𒂅𒌓𒁲 𒈥𒍮𒋾 𒅇 𒉌𒊑𒁁𒋾|
  block |𒊒𒋗𒋡𒀀𒋼 𒊭 𒄿𒈾 𒈤𒊏|
  block |𒈗 𒅀𒌝𒈠 𒊮𒁀𒋗𒉡 𒆷𒀀 𒄿𒁺𒌑|
  block |𒅈𒄭 𒀉𒇻𒋼 𒁺𒌨𒄀|
  block |𒆷𒀀 𒉿𒌅𒋼 𒌑𒊺𒋾𒅅|
  block |𒆳𒂊𒆷𒈠 𒆳𒀀𒈠𒁕𒈾 𒆳𒂖𒄭𒅖|
  block |𒆳𒊺𒊏𒁁𒇷 𒆳𒋻𒄷𒈾|
  block |𒆳𒌁𒅗𒄷𒇷 𒆳𒆠𒄑𒊏|
  block |𒆳𒋻𒄩𒈾𒁁 𒆳𒂊𒇻𒆷|
  block |𒆳𒄩𒀾𒋫𒊏𒂊 𒆳𒊭𒄭𒊭𒊏|
  block |𒆳𒌑𒁁𒊏 𒆳𒈪𒇷𒀜𒊒𒉌|
  block |𒆳𒋗𒇷𒀭𒍣 𒆳𒉡𒁀𒈾𒀀𒊺|
  block |𒅇 𒆳𒊺𒂊𒊺 𒌋𒐋 𒆳𒈨𒌍𒉌 𒆗𒉡𒋼|
  block |𒀀𒊮 𒄭𒂵 𒄿𒈾 𒄑𒇀𒈨𒌍𒅀 𒅇 𒈥𒍝|
  block |𒄿𒈾 𒀝𒄢𒆳 𒍏𒈨𒌍 𒇻 𒄴𒋛|
  block |𒌑𒊒𒈪 𒄑𒈨𒌍 𒆳𒄿 𒇻 𒀝𒆠𒄑|
  block |𒋾𒌉𒊏𒀀𒋼𒈨𒌍 𒀀𒈾 𒈨𒋾𒅅 𒄑𒇀𒈨𒌍𒅀 𒅇|
  block |𒌝𒈠𒈾𒋼𒅀 𒇻 𒌑𒄭𒅁|
  block |𒀀𒇉𒁍𒋥𒋫 𒇻𒌑 𒂊𒄵 𒈗 𒆳𒉏𒈨|
  block |𒈗 𒆳𒌅𒉡𒁁 𒈗 𒆳𒌅𒀀𒇷|
  block |𒈗 𒆳𒁯𒁕𒊑 𒈗 𒆳𒌑𒍪𒆷|
  block |𒈗 𒆳𒌦𒍝𒈬𒉌 𒈗 𒆳𒀭𒁲𒀀𒁉|
  block |𒈗 𒆳𒉿𒆷𒁯𒉌 𒈗 𒆳𒀀𒄙𒄀𒉌|
  block |𒈗 𒆳𒆪𒇷𒁇𒍣𒉌 𒈗 𒆳𒅆𒉌𒄵𒉌|
  block |𒈗 𒆳𒄭𒈬𒀀 𒈗 𒆳𒉺𒄿𒋼𒊑|
  block |𒈗 𒆳𒌑𒄿𒊏𒄠 𒈗 𒆳𒋗𒊒𒊑𒀀|
  block |𒈗 𒆳𒀀𒁀𒂊𒉌 𒈗 𒆳𒀀𒁕𒂊𒉌|
  block |𒈗 𒆳𒆠𒊑𒉌 𒈗 𒆳𒀠𒁀𒅀|
  block |𒈗 𒆳𒌑𒄀𒈾 𒈗 𒆳𒈾𒍝𒁉𒀀|
  block |𒈗 𒆳𒀀𒁇𒋛𒌑𒉌 𒈗 𒆳𒁕𒅀𒂊𒉌|
  block |𒉽 𒌋𒌋𒐈 𒈗𒈨𒌍𒉡 𒆳𒆳 𒈾𒄿𒊑|
  block |𒄿𒈾 𒆠𒆗 𒆳𒆳𒋗𒉡𒈠 𒄑𒇀𒈨𒌍𒋗𒉡|
  block |𒅇 𒌝𒈠𒈾𒋼𒋗𒉡 𒌌𒁖𒍢𒊒𒈠|
  block |𒀀𒈾 𒂊𒄫 𒄑𒆪 𒉠 𒅇 𒀞|
  block |𒇻 𒀉𒁍𒉌 𒄿𒈾 𒋗𒄯 𒄑𒆪𒈨𒌍𒅀|
  block |𒄑𒍪𒋼 𒊍𒉌𒋡𒋗𒉡𒋾|
  block |𒊭𒃲𒋾 𒌝𒈠𒈾𒋼𒋗𒉡 𒂼𒈨𒌍|
  block |𒆠𒈠 𒊑𒄭𒅋𒋾 𒀭𒅎|
  block |𒇻 𒀾𒆲 𒊩𒈠𒀜 𒄣𒊏𒁲𒋗𒉡|
  block |𒄿𒈾 𒍢𒊑 𒁀𒈠𒀜 𒆳𒄿 𒅇 𒄿𒁕𒀜|
  block |𒌷𒈨𒌍𒋗𒉡 𒆠𒈠 𒋤𒈠𒊺|
  block |𒇻𒈨𒍢 𒈫 𒋗𒅆 𒄑𒇀𒈨𒌍𒋗𒉡|
  block |𒄩𒈜𒋫 𒄿𒈾 𒆠𒆗 𒌓𒄩𒊑|
  block |𒇻𒋼𒈨𒄴 𒁹 𒋗𒅆 𒈗𒈨𒌍𒉌|
  block |𒆳𒆳 𒈾𒄿𒊑 𒀀𒁲 𒊭 𒀀𒈾|
  block |𒉌𒊏𒊒𒋼𒋗𒉡 𒅋𒇷𒆪𒉌|
  block |𒄿𒈾 𒍣𒁍 𒀯𒀯𒇷𒅀 𒀀𒁲 𒀀𒀊𒁀|
  block |𒇻 𒅈𒁲𒋗𒉡𒋾|
  block |𒈠𒄩𒍣𒋗𒉡 𒃲𒈨𒌍 𒀝𒋤|
  block |𒊩𒆷𒋢𒉡 𒁍𒊭𒀀𒋗𒉡 𒉆𒆳𒋗𒉡|
  block |𒌑𒊺𒍝𒀀 𒌷𒈨𒌍𒋗𒉡 𒄿𒈾 𒉈𒈨𒌍|
  block |𒀾𒊒𒌒 𒀊𒁔 𒀝𒄥|
  block |𒀀𒈾 𒇯 𒅇 𒋼𒀀𒈪 𒌑𒌁|
  block |𒋢𒆰𒆳 𒀲𒆳𒊏𒈨𒌍 𒂼𒈨𒌍|
  block |𒉺𒊑𒂊 𒀀𒂵𒇷 𒅇 𒈥𒋃|
  block |𒄫𒁁𒋼𒋗𒉡 𒀀𒈾 𒆷𒀀 𒈠𒉌𒂊|
  block |𒌑𒌁𒊏 𒀮𒄯 𒈗𒈨𒌍𒉌|
  block |𒆳𒆳 𒈾𒄿𒊑 𒁄𒂅𒋢𒉡 𒋡𒋾|
  block |𒅅𒋤 𒀀𒈾 𒈗𒈨𒌍𒉌 𒊭𒀀𒌅𒉡|
  block |𒊑𒂊𒈠 𒅈𒊭𒋗𒉡𒋾𒈠|
  block |𒈾𒄫𒋫𒋗𒉡 𒂊𒄭𒅕 𒊩𒇻𒋢𒉡|
  block |𒅇 𒅗𒈬𒋢𒉡 𒄿𒈾 𒈠𒄯 𒀭𒌓 𒂗𒅀|
  block |𒀊𒂅𒌨 𒈠𒈪𒀉 𒀭𒈨𒌍𒅀|
  block |𒃲𒈨𒌍 𒀀𒈾 𒅈𒆑 𒌓𒈨𒌍 𒀀𒈾 𒌓𒌝|
  block |𒍝𒀀𒋼 𒀀𒈾 𒀴𒌓𒋼 𒌑𒌓𒈪𒋗𒉡𒋾|
  block |𒌉𒈨𒌍 𒀮𒉌𒀉 𒈗𒋾𒋗𒉡|
  block |𒀀𒈾 𒇷𒂅𒋼 𒊍𒁁|
  block |𒁹 𒅆 𒈫 𒈨 𒀲𒆳𒊏𒈨𒌍 𒈫 𒅆 𒄞𒈨𒌍|
  block |𒈠𒁕𒀜𒋫 𒌋𒅗𒋗𒉡 𒌑𒄯|
  block |𒀀𒈾 𒆳𒆳𒈨𒌍𒋗𒉡 𒌑𒈦𒊺𒅕𒋗𒉡𒋾|
  block |𒁹𒋛𒂊𒉌 𒈗 𒆳𒁕𒅀𒂊𒉌|
  block |𒊭 𒀀𒈾 𒀭𒀀𒋩 𒂗𒅀 𒆷𒀀 𒅗𒀭𒋗|
  block |𒊩𒇻𒋢 𒅇 𒅗𒈬𒋢 𒀀𒈾 𒌷𒅀|
  block |𒀭𒀀𒋩 𒌒𒆷𒋗 𒊑𒂊𒈠|
  block |𒅈𒊭𒋗𒈠 𒅖𒌅 𒌷𒅀 𒀭𒀀𒋩|
  block |𒁕𒇸 𒀭𒈨𒌍 𒃲𒈨𒌍|
  block |𒀀𒈾 𒁕𒆷𒀀𒇷 𒀀𒈾 𒈾𒉿𒅖𒋾|
  block |𒌑𒈦𒊺𒅕𒋗 𒆳𒆳 𒈾𒄿𒊑|
  block |𒂼𒈨𒌍𒋼 𒀀𒈾 𒉻 𒁶𒊑𒅆𒈾 𒀀𒉋|
  block |𒅇 𒀮𒄯 𒈗𒈨𒌍𒋗𒉡|
  block |𒀀𒈾 𒄊𒈨𒌍𒅀 𒌑𒋠𒌋𒌋|
  block |𒄿𒈾 𒋫𒇻𒊌 𒄫𒊑𒈠 𒋗𒀀𒌅|
  block |𒀀𒈾 𒌷𒈪𒇷𒁲𒀀 𒊭 𒆳𒄩𒉌𒃲𒁁|
  block |𒉺𒅁𒍮𒋼 𒆷𒀀 𒈠𒄀𒊑 𒀠𒌨|
  block |𒋾𒅁 𒀞𒅀 𒆗𒈾 𒂊𒁺𒊒𒈠|
  block |𒄊𒈨𒌍𒅀 𒄑𒁀𒌅 𒀀𒊑𒅎𒋗𒉡𒋾|
  block |𒌷 𒋗𒀀𒌅 𒌌 𒀝𒋤 𒇷𒄿𒄭𒋗𒉡|
  block |𒊍𒁁 𒁹 𒀲 𒆳𒁀𒉌 𒊭 𒀀𒁀𒊑|
  block |𒈠𒁕𒀜𒋫 𒈬𒉓𒈠|
  block |𒀀𒈾 𒆷 𒋗𒁇𒆠𒂊 𒌋𒅗𒋗𒉡 𒌑𒄯|
  block |𒁹𒄑𒆪𒋾𒌉𒍑𒂍𒊹𒊏 𒀮𒇻 𒄩𒄠𒂅|
  block |𒋗𒍪𒍪 𒀀𒁍𒌒 𒌓𒄩𒊑|
  block |𒄿𒈾 𒄑𒆪𒋾 𒀭𒀀𒋩 𒂗𒅀 𒄑𒇀𒈨𒌍|
  block |𒅇 𒄣𒊏𒁲𒅀𒈨𒌍 𒇻𒌑 𒀠𒆥 𒈬𒌓𒁀𒊏|
  block |𒊍𒁁 𒀀𒈾 𒊮 𒄴𒆷𒈨𒄿|
  block |𒆳𒅈𒈠𒅀𒈨𒌍 𒉽𒈨𒌍𒌓 𒀭𒀀𒋩 𒂗𒅀|
  block |𒇻𒌑 𒀠𒌨 𒅖𒌅 𒋻𒍢 𒆳𒋢𒄭|
  block |𒀀𒁲 𒌷𒋼𒀀𒂵𒈩 𒊭 𒆳𒄩𒀜𒋼|
  block |𒄿𒈾 𒁹𒂗 𒌓𒈨 𒄴𒁍𒌓|
  block |𒁲𒅅𒋫𒋗𒉡 𒀀𒂁 𒊩𒆷𒋢𒉡|
  block |𒁍𒊭𒀀𒋗𒉡 𒈥𒅆𒋢𒉡|
  block |𒀀𒈾 𒆷𒀀 𒈪𒈾 𒌑𒌁𒊏|
  block |𒋛𒋼𒀉 𒌝𒈠𒈾𒋼𒋗𒉡|
  block |𒊭 𒄿𒈾 𒉺𒀭 𒄑𒆪𒈨𒌍 𒊭 𒀭𒀀𒋩 𒂗𒅀|
  block |𒅁𒁇𒅆𒁺 𒀀𒇉𒁍𒋥𒋫 𒇻 𒂊𒁁𒊒|
  block |𒅈𒆠𒋗𒉡 𒄿𒈾 𒄑𒈣𒈨𒌍 𒋢𒂃𒅆𒀀|
  block |𒀀𒇉𒁍𒋥𒋫 𒇻 𒂊𒁁𒅕|
  block |𒐋 𒌷𒈨𒌍𒋗𒉡 𒊭 𒄊 𒆳𒁉𒌍𒊑|
  block |𒀝𒋤 𒄿𒈾 𒉈𒈨𒌍 𒀾𒊒𒌒|
  block |𒀊𒁔 𒀝𒄥 𒊩𒆷𒋢𒉡 𒁍𒊭𒋗𒉡|
  block |𒈥𒅆𒋢𒉡 𒀀𒈾 𒌷𒅀 𒀭𒀀𒋩|
  block |𒌒𒆷|
  block |𒁹𒄑𒆪𒋾𒌉𒍑𒂍𒊹𒊏 𒅗𒁉𒄑 𒀠𒂅𒋼|
  block |𒈬𒋆𒁍 𒆷 𒈠𒄀𒊑 𒈬𒊬𒁉𒁍|
  block |𒅗𒇺 𒀯𒋻𒄭|
  block |𒀀𒈾 𒅗𒆳 𒆳𒈬𒊻𒊑 𒀭𒀀𒋩 𒂗|
  block |𒌑𒈠𒀪𒊏𒉌𒈠 𒄵𒋾 𒆳𒂊𒆷𒈬𒉌|
  block |𒆳𒋫𒆷 𒅇 𒆳𒄩𒊒𒊓 𒇻 𒊍𒁁|
  block |𒆳𒈬𒊻𒊑 𒀀𒈾 𒋛𒆟𒋾𒊭 𒀝𒋤|
  block |𒄣𒊏𒁲𒋗𒉡 𒌑𒋆𒁍|
  block |𒌷𒈨𒌍𒋗𒉡 𒄿𒈾 𒉈𒈨𒌍 𒀾𒊒𒌒 𒀊𒁔|
  block |𒀝𒄥 𒌝𒈠𒈾𒀜 𒆳𒄣𒈠𒉌𒂊|
  block |𒀀𒈾 𒊑𒍮𒌓 𒆳𒈬𒊻𒊑|
  block |𒇻 𒅋𒇷𒆪𒉌 𒄿𒈾 𒆳𒂊 𒀉𒋼𒋗𒉡|
  block |𒇻 𒄠𒁕𒄭𒄑 𒀀𒁉𒅅𒋫𒋗𒉡 𒇻 𒀾𒆲|
  block |𒀀𒈾 𒁹𒂗 𒌷 𒌷𒀀𒊑𒉌 𒊭 𒄊 𒆳𒀀𒄿𒊓|
  block |𒇻𒌑 𒂊𒋛𒅕𒋗𒉡𒋾 𒄊𒈨𒌍𒅀|
  block |𒄑𒁀𒌅 𒌷 𒋗𒀀𒌅 𒂊𒄭𒅕|
  block |𒇷𒄿𒄭𒈨𒌍 𒄘𒌦 𒅇 𒈠𒁕𒀜𒋫|
  block |𒌋𒅗𒋗𒉡 𒌑𒄯|
  block |𒄿𒈾 𒌓𒈪𒋗𒈠 𒄢𒆳 𒆳𒄣𒈠𒉌𒂊|
  block |𒊭 𒀀𒈾 𒊑𒍮𒌓 𒆳𒈬𒊻𒊑 𒅖𒊭𒀝𒉡|
  block |𒀮𒄯 𒆳𒆳𒈨𒌍𒋗𒉡 𒇻 𒀉𒆪𒌑𒉌|
  block |𒀀𒈾 𒂊𒄫 𒄑𒆪𒈨𒌍 𒃮𒇷 𒅇 𒀞|
  block |𒇻 𒄑𒍣𒍪𒉌 𒄿𒈾 𒋗𒄯 𒄑𒆪𒈨𒌍𒅀|
  block |𒄑𒍪𒋼 𒀉𒋾 𒌋𒌋 𒅆 𒌝𒈠𒈾𒋼𒋗𒉡|
  block |𒂼𒈨𒌍 𒄿𒈾 𒆳𒋫𒆷 𒇻 𒄠𒁕𒄭𒄑𒈠|
  block |𒀀𒁉𒅅𒋫𒋗𒉡 𒇻 𒀾𒆲|
  block |𒆠𒈲𒋗𒉡 𒃮𒊭 𒇻𒉿𒊑𒅕|
  block |𒀀𒁲 𒆳𒄩𒊒𒊓 𒊭 𒉺𒀭 𒆳𒈬𒊻𒊑|
  block |𒀊𒆪𒋢𒉡 𒇻 𒅈𒁺𒌓 𒊩𒈠𒀜|
  block |𒄣𒊏𒁲𒋗𒉡 𒄿𒈾 𒄀𒊩𒆳 𒆳𒄿|
  block |𒆠𒈠 𒋗𒌑𒁁 𒍑𒈾𒅋|
  block |𒍗𒈨𒌍𒋗𒉡 𒄯𒊑 𒅇 𒁀𒈠𒀀𒋼 𒊭 𒆳𒄿|
  block |𒇻𒂡𒁲 𒈠𒄩𒍣𒋗𒉡 𒃲𒈨𒌍|
  block |𒀝𒋤 𒄿𒈾 𒉈𒈨𒌍 𒀾𒊒𒌒|
  block |𒀊𒁔 𒀝𒄥 𒀀𒈾 𒇯 𒅇 𒋼𒀀𒈨 𒌑𒌁|
  block |𒌷𒄷𒉡𒊓 𒌷 𒆗𒉡𒋾𒋗𒉡|
  block |𒆠𒈠 𒇯 𒀀𒁍𒁁 𒀾𒄷𒌒|
  block |𒀉𒋾 𒌝𒈠𒈾𒋼𒋗𒉡 𒃮𒊭𒀀𒋼|
  block |𒄿𒈾 𒌷 𒅇 𒆳𒂊 𒌑𒊕 𒇻𒌑 𒄠𒁕𒄭𒄑|
  block |𒀀𒁉𒅅𒋫𒋗𒉡 𒇻 𒀾𒆲|
  block |𒂟𒈨𒌍 𒈮𒋰𒇷𒋗𒉡 𒄿𒈾 𒆠𒆗 𒄯𒊭𒀀𒉌|
  block |𒆠𒈠 𒋗𒌑𒁁 𒇻 𒍑𒈾𒅋 𒊕𒁺𒈨𒌍𒋗𒉡|
  block |𒆠𒈠 𒍣𒅕𒆥 𒌑𒉌𒆠𒄑|
  block |𒍗𒈨𒌍𒋗𒉡 𒄯𒊑 𒅇 𒁀𒈠𒀀𒋼 𒃻 𒆳𒄿|
  block |𒇻𒂡𒁲 𒌷 𒋗𒀀𒌅 𒀝𒋤|
  block |𒀭𒈨𒌍𒋗𒉡 𒀾𒊭𒀀 𒊩𒆷𒋢𒉡 𒁍𒊭𒋗𒉡 𒉆𒆳𒋗𒉡|
  block |𒌑𒊺𒍝𒀀 𒌷 𒄿𒈾 𒉈𒈨𒌍 𒀾𒊒𒌒|
  block |𒐈 𒂦𒈨𒌍𒋗 𒊭 𒄿𒈾 𒀀𒃵𒊑|
  block |𒊏𒀾𒁍 𒅇 𒋛𒆟𒋾 𒌷𒋗|
  block |𒀊𒁔 𒀝𒄥 𒀀𒈾 𒇯 𒅇 𒋼𒀀𒈨|
  block |𒌑𒌁 𒅇 𒉌𒌓𒈨𒌍 𒍢𒉺 𒄿𒈾 𒌋𒅗𒄭𒋗|
  block |𒊍𒊒 𒉏𒄈 𒌓𒅗𒁇 𒂊𒁍𒍑|
  block |𒆠𒋃𒋾 𒆳𒆳𒈨𒌍 𒊭 𒄿𒈾 𒀭𒀀𒋩 𒂗𒅀|
  block |𒀝𒋗𒁺 𒌷 𒋗𒀀𒌅 𒀀𒈾 𒆷𒀀 𒍝𒁀𒋼|
  block |𒅇 𒂦𒋗 𒆷𒀀 𒊏𒍝𒉿 𒄿𒈾 𒌋𒅗𒄭|
  block |𒀠𒂅𒌨 𒂍 𒊭 𒀀𒃵𒊑 𒄿𒈾 𒌋𒅗𒄭𒋗|
  block |𒅈𒍦 𒉏𒄈 𒌓𒅗𒁇 𒊭𒌅𒉡|
  block |𒄿𒈾 𒊮𒁉 𒌑𒊺𒅆𒅁|
  block |𒄿𒈾 𒄑𒆪𒋾 𒀭𒀀𒋩 𒂗𒅀 𒄑𒇀𒈨𒌍|
  block |𒅇 𒄣𒊏𒁲𒅀𒈨𒌍 𒇻 𒀠𒆥 𒌷𒄒𒋗𒈾|
  block |𒌷 𒈗𒋾𒋗𒉡 𒇻 𒀠𒈪 𒈗 𒆳𒄣𒈠𒉌𒂊|
  block |𒋾𒅁 𒀞𒅀 𒆗𒈾 𒂊𒁺𒌨𒈠|
  block |𒄊𒈨𒌍𒅀 𒄑𒁁 𒌷 𒋗𒀀𒌅 𒂊𒄭𒅕|
  block |𒂦𒋗 𒃲𒀀 𒅇 𒀀𒊓𒅀𒋼𒋗|
  block |𒊭 𒀀𒃵𒊑 𒀀𒈾 𒈾𒉺𒇷 𒀝𒁀𒋗𒈠|
  block |𒅖𒌅 𒍑𒊺𒋗 𒀀𒁲 𒃮𒁳𒁉𒋗|
  block |𒅁𒁔 𒀀𒈾 𒇯 𒌑𒌁|
  block |𒅇 𒐊 𒋗𒅆 𒆥𒅔𒈾𒀀𒋼 𒂗𒈨𒌍 𒄭𒄿𒄭|
  block |𒊭 𒊮𒁉𒋗 𒊭 𒀀𒈾 𒀭𒀀𒋩 𒂗𒅀 𒆷𒀀 𒅗𒀭𒋗|
  block |𒄑𒋢𒄩 𒄠𒄯𒋗 𒇷𒄿𒄭𒈨𒌍𒋗|
  block |𒊍𒁁 𒄘𒌦 𒅇 𒈠𒁕𒋫|
  block |𒌋𒅗 𒊭 𒉺𒈾 𒌓𒌁 𒄿𒈾 𒌋𒅗𒄭𒋗|
  block |𒀾𒆲 𒆳𒄣𒈠𒉌𒂊 𒂼𒋫|
  block |𒀀𒈾 𒉻 𒁶𒊑𒊭 𒀝𒋤 𒀀𒈾 𒄊𒈨𒌍𒅀|
  block |𒌑𒋠𒌋𒌋|
  block |𒋗𒆸 𒐏𒈫 𒆳𒆳𒈨𒌍 𒅇 𒂷𒆠𒅆𒈾|
  block |𒅖𒌅 𒂊𒄵𒋫𒀭 𒀀𒇉𒍝𒉼𒋗𒉺𒇷𒄿|
  block |𒅆𒀉𒁲 𒄯𒊭𒀀𒉌 𒉌𒋢𒋼|
  block |𒀀𒁲 𒂊𒄵𒋫𒀭 𒀀𒇉𒁍𒋥𒋼|
  block |𒆳𒄩𒀜𒋼𒂊 𒅇 𒀀𒀊𒁀𒂊𒇷𒉌𒋾|
  block |𒊭 𒊭𒆷𒈬 𒀭𒌑𒊺 𒅖𒌅 𒊑𒅖 𒈗𒋾𒅀|
  block |𒀀𒁲 𒐊 𒁄𒅀 𒋡𒀀𒋾 𒅅𒋤|
  block |𒉺𒀀 𒁹𒂗 𒌑𒊺𒌍𒆥𒋗𒉡𒋾|
  block |𒇷𒄭𒈨𒌍𒋗𒉡 𒊍𒁁 𒄘𒌦|
  block |𒅇 𒈠𒁕𒋫 𒌋𒅗𒋗𒉡 𒌑𒄯|
  block |𒂊𒍣𒅁 𒄯𒊏𒈾𒀜 𒉽𒈨𒌍 𒈠𒁕𒀀𒌅|
  block |𒊭 𒀀𒈾 𒇷𒋫𒋼𒅀 𒆷𒀀 𒆥𒅕𒁀|
  block |𒀀𒊮 𒄭𒂵 𒄿𒈾 𒄑𒇀𒈨𒌍𒅀 𒅇 𒈥𒍝|
  block |𒄿𒈾 𒄊𒈨𒌍𒅀 𒅈𒆠𒋗𒉡|
  block |𒇻 𒀜𒊑𒋃 𒄊𒈨𒌍 𒉽𒈨𒌍|
  block |𒄿𒈾 𒆳𒋾𒅀 𒇻𒌑 𒀊𒊒𒊻|
  block |𒁹𒄑𒆪𒋾𒌉𒍑𒂍𒊹𒊏 𒀉𒇻 𒃼𒁺|
  block |𒋫𒈨𒄴 𒄑𒉼 𒆷𒀀 𒃻𒈾𒀭|
  block |𒈬𒃵𒈨𒊒 𒁍𒀪𒌨 𒍢𒊑|
  block |𒀭𒊩𒌆𒅁 𒅇 𒀭𒅆𒁺 𒄑𒆪𒈨𒌍𒋗𒉡|
  block |𒄑𒍪𒋼 𒅇 𒄑𒉼𒋢𒉡 𒈲𒋫|
  block |𒀀𒈾 𒄿𒁲 𒂗𒋾𒅀 𒅖𒊒𒆪|
  block |𒄿𒈾 𒋛𒄫 𒀭𒊩𒌆𒅁 𒊏𒀪𒈪𒅀|
  block |𒐉 𒁍𒄬 𒄠𒈨𒌍 𒆗𒉡𒋼 𒋗𒌅𒊒𒋼|
  block |𒄿𒈾 𒄷𒆗𒋼 𒄿𒈾 𒆳𒈪𒋫𒉌|
  block |𒅇 𒄿𒈾 𒌷𒀀𒊏𒍣𒆥 𒊭 𒉺𒀭|
  block |𒆳𒄩𒀜𒋼 𒄿𒈾 𒄑𒉼𒅀 𒆗𒈾𒋼|
  block |𒋗𒆪𒌓 𒀭𒁇 𒅇 𒀯𒀯𒇷𒅀|
  block |𒍠𒌅𒋼 𒈾𒄫𒋫𒋗𒉡 𒌑𒋠𒋾|
  block |𒋢𒈨𒌍𒋗𒉡 𒋛𒈨𒌍𒋗𒉡|
  block |𒀀𒈾 𒌷𒅀 𒀭𒀀𒋩 𒌒𒆷|
  block |𒌋 𒄠𒋛𒈨𒌍 𒁍𒄩𒇷 𒆗𒉡𒋾|
  block |𒄿𒈾 𒆳𒆜𒉌 𒅇 𒅆𒁲 𒀀𒇉𒄩𒁓|
  block |𒇻 𒀀𒂁 𒐉 𒄠𒋛𒈨𒌍 𒁄𒂅𒋼|
  block |𒇻𒍝𒁉𒋫 𒋢𒈨𒌍𒋗𒉡|
  block |𒅗𒈨𒌍𒋗𒉡 𒀉𒋾 𒄠𒋛𒈨𒌍𒈠|
  block |𒁄𒂅𒋼 𒀀𒈾 𒌷𒅀 𒀭𒀀𒋩 𒌒𒆷|
  block |𒄿𒈾 𒋛𒄫 𒀭𒊩𒌆𒅁 𒊏𒀪𒈪𒅀|
  block |𒈫 𒋗𒅆 𒌨𒈤𒈨𒌍 𒄿𒈾 𒊮𒁉𒅀 𒅅𒁲|
  block |𒄿𒈾 𒆤𒊒𒌒 𒈪𒀉𒇻𒋾𒅀|
  block |𒄿𒈾 𒄊𒈨𒌍𒅀 𒇻 𒀀𒂁|
  block |𒅇 𒐍 𒈨 𒌨𒈤𒈨𒌍 𒄿𒈾 𒄑𒇀𒅀|
  block |𒄿𒈾 𒉻𒌅𒋼 𒌑𒋆𒁍|
  block |𒁍𒌌 𒀭𒄊 𒄀𒂇𒋫 𒅇 𒄷 𒀭𒂊|
  block |𒄷𒄭𒋰𒊑𒊭 𒂊𒅎 𒉌𒋝 𒄀𒈨𒌍𒅀|
  block |𒇻𒌑 𒀜𒋫𒁲|
  block |𒅖𒌅 𒉽𒈨𒌍𒌓 𒀭𒀀𒋩 𒉻 𒁶𒊑𒋗𒉡|
  block |𒀀𒉿𒇻 𒂍 𒀭𒈹 𒀾𒋗𒊑𒋼|
  block |𒊩𒌆𒅀 𒂍 𒀭𒈥𒌅 𒂍 𒀭𒂗𒅆𒂠𒊏|
  block |𒂍 𒀭𒌋𒋼 𒂍𒄭𒀀𒈨𒌍 𒀭𒈨𒌍𒉌|
  block |𒀭𒄷𒋼 𒊭 𒌷𒅀 𒀭𒀀𒋩 𒂊𒁍𒍑|
  block |𒌑𒋠𒇸 𒋼𒊒𒁁 𒂍𒄭𒀀𒈨𒌍𒋗𒉡|
  block |𒀾𒆲 𒀭𒈨𒌍 𒃲𒈨𒌍 𒂗𒈨𒌍𒅀|
  block |𒀀𒈾 𒊮𒁉 𒌑𒊺𒆗|
  block |𒊮𒁉 𒀭𒋾𒋗𒉡 𒌑𒄭𒅁|
  block |𒂍𒃲𒈨𒌍𒋼 𒋗𒁁 𒈗𒋾|
  block |𒊭 𒈠𒄩𒍝𒉌 𒃲𒈨𒌍𒋼|
  block |𒊭 𒅆𒁲 𒆳𒋾𒅀 𒃮𒁁 𒊭 𒅖𒌅|
  block |𒋻𒍢 𒀜𒈨𒌍𒅀 𒄿𒈾 𒈬𒈨𒌍𒋼|
  block |𒆗𒈾𒋼 𒌝𒁕𒅆𒊏𒈠 𒂊𒈾𒄩𒈠|
  block |𒀪𒀊𒋫 𒆕𒍑 𒌑𒋠𒇸|
  block |𒂦𒈨𒌍 𒆳𒋾𒅀 𒀭𒋗𒋼|
  block |𒀝𒊺𒅕 𒄑𒀳𒈨𒌍 𒄿𒈾 𒀮𒄯 𒆳 𒀭𒀀𒋩|
  block |𒃮𒁁 𒌑𒂡𒆠𒄑 𒅇 𒋫𒀊𒅗|
  block |𒊭 𒊺𒅎𒈨𒌍 𒀀𒈾 𒊭 𒀜𒈨𒌍𒅀|
  block |𒇻 𒌑𒌁 𒇻 𒀜𒁍𒊌|
  block |𒋢𒄢𒆳 𒀲𒆳𒊏𒈨𒌍 𒄞𒈨𒌍 𒀲𒈨𒌍|
  block |𒊭 𒄿𒈾 𒄑𒆪𒋾 𒀭𒀀𒋩 𒂗𒅀|
  block |𒄿𒈾 𒆳𒆳𒈨𒌍 𒊭 𒀀𒉿𒇻𒅆𒈾𒋾|
  block |𒆠𒋃𒋾 𒋡𒋾𒅀|
  block |𒃻 𒀠𒋡𒀀 𒀝𒀫 𒅇 𒋢𒄢𒆳|
  block |𒈾𒀀𒇷𒈨𒌍 𒁰𒈦𒈨𒌍 𒅈𒈪𒈨𒌍|
  block |𒌅𒊏𒄭𒈨𒌍 𒊭 𒀭𒀀𒋩 𒅇 𒀭𒈦|
  block |𒀭𒈨𒌍 𒉘𒈨𒌍𒅀 𒂊𒄫 𒁍𒀪𒊑|
  block |𒄿𒆥𒋗𒉌 𒄿𒈾 𒆠𒆗 𒄯𒃻𒉌|
  block |𒊭𒄣𒋾 𒌑𒌓𒈨𒄷|
  block |𒋢𒄢𒆷𒋼𒋗𒉡 𒀝𒀫|
  block |𒈪𒉡𒋢𒉡 𒆠𒈠 𒊭 𒈥𒋃|
  block |𒍢𒉌𒈨𒌍𒈠 𒇻𒌑 𒄠𒉡|
  block |𒁍𒄩𒁲 𒂊𒇻𒈨𒌍 𒀮𒉌𒀉|
  block |𒊮𒁉𒋗𒉡 𒀀𒈾 𒁉𒅁𒆳 𒊮𒁉𒅀|
  block |𒀉𒋾 𒀬𒈨𒌍𒅀 𒆬𒈨𒌍|
  block |𒈬𒉓𒈠 𒀀𒈾 𒀭𒀀𒋩 𒂗𒅀 𒇻 𒀜𒋫𒆥|
  block |𒄑𒂊𒊑𒈾 𒄑𒌨𒅗𒊑𒈾|
  block |𒄑𒀠𒆷𒅗𒉌𒅖 𒄿𒈾 𒆳𒆳𒈨𒌍|
  block |𒊭 𒀀𒉿𒇻𒅆𒈾𒋾 𒄑𒈨𒌍|
  block |𒊭𒌅𒉡 𒊭 𒄿𒈾 𒈗𒈨𒌍𒉌|
  block |𒀜𒈨𒌍𒅀 𒈤𒊒𒋼 𒈠𒄠𒈠|
  block |𒆷 𒅖𒄣𒁍 𒀠𒋡𒄠𒈠|
  block |𒄿𒈾 𒄑𒊬𒈨𒌍 𒆳𒋾𒅀|
  block |𒊍𒄣𒌒 𒅇 𒄧 𒄑𒊬|
  block |𒀝𒊏 𒊭 𒄿𒈾 𒆳𒋾𒅀 𒆷𒀾𒋗|
  block |𒀠𒋡𒀀 𒄑𒊬𒈨𒌍 𒆳 𒀭𒀀𒋩|
  block |𒇻𒌑 𒍑𒈨𒇷|
  block |𒄑𒇀𒈨𒌍 𒍢𒅎𒁕𒀜 𒉌𒊑|
  block |𒀀𒈾 𒂊𒈮 𒆳𒋾𒅀 𒌋𒅗 𒊭 𒉺𒈾|
  block |𒇻 𒌑𒌁 𒇻 𒌑𒂡𒆠𒄑|
  block |𒌋𒅗 𒆳 𒀭𒀀𒋩 𒈠𒀀𒋫|
  block |𒌋𒅗 𒌦𒈨𒌍𒊭 𒌦𒈨𒌍 𒇻𒋥𒁲|
  block |𒍜𒈨𒌍 𒌦𒈨𒌍𒅀 𒌑𒄭𒅁|
  block |𒊒𒋫 𒉌𒄴𒋫|
  block |𒌑𒊺𒅆𒅁𒋗𒉡𒋾|
  block |𒁹𒄑𒆪𒋾𒌉𒍑𒂍𒊹𒊏 𒉣 𒍢𒊒|
  block |𒊭 𒀭𒀀𒋩 𒅇 𒀭𒊩𒌆𒅁 𒀀𒈾 𒁉𒅁𒆳|
  block |𒊮𒁉𒋗 𒀉𒋻𒊒𒋗𒈠|
  block |𒅈𒆠 𒉽𒈨𒌍𒌓 𒀭𒀀𒋩|
  block |𒉻 𒁶𒊑𒋗𒉡 𒀉𒊑𒆷𒆪𒈠|
  block |𒌑𒋠𒉌𒋗 𒄀𒂇 𒀯𒋻𒄭|
  block |𒀀 𒀭𒀀𒋩𒊕𒄿𒅆 𒈗 𒆗𒉌 𒅗𒋃|
  block |𒆳𒆳 𒉽𒈨𒌍 𒈬𒋠𒉌𒋗|
  block |𒄀𒂇 𒀠𒂅𒋾|
  block |𒀀 𒀀 𒊭 𒁹𒈬𒁖𒆸𒀭𒉺𒌆 𒊭 𒀭𒀀𒋩 𒂗 𒃲|
  block |𒄿𒈾 𒌑𒌅𒌓 𒆪𒌦 𒊮𒁉𒋗|
  block |𒄴𒋗𒄷𒋗𒈠 𒀀𒈾 𒉺𒇻𒌓|
  block |𒆳 𒀭𒀀𒋩 𒆠𒉌𒅖 𒅁𒁍𒋗|
  block |𒌉𒍑 𒆠𒂊𒉡 𒊭 𒁹𒀭𒀀𒋩𒁕𒀀𒀭|
  block |𒈾𒀾 𒄑𒉺 𒆬𒋼 𒀯𒌨𒉿𒊒|
  block |𒋼𒉌𒋃 𒀭𒂗𒆤 𒊭 𒅁𒋃 𒋡𒋾𒋗|
  block |𒅇 𒈾𒆗 𒍣𒁉𒋗|
  block |𒌋𒅗 𒀭𒈨𒌍 𒃲𒈨𒌍 𒄿𒄭𒁍𒈠|
  block |𒊺𒁍𒋫 𒅇 𒆷𒁁𒊒𒋫 𒅋𒇷𒆪|
  block |𒊮𒊮𒁉 𒊭 𒁹𒀭𒊩𒌆𒅁𒌉𒍑𒂍𒆳|
  block |𒈗 𒁕𒉿𒉌 𒈾𒆳 𒀭𒀀𒋩|
  block |𒊭 𒉡𒁀𒇻𒋗 𒆠𒈠 𒌑𒊑𒉌|
  block |𒌋𒅗 𒆳𒋾𒋗 𒋗𒁇𒊒𒊒𒈠|
  block |𒌝𒈠𒈾𒀜 𒆳 𒀭𒀀𒋩 𒆠𒉌𒅖 𒅕𒋼𒀪𒌑|
  block |𒄿𒈾 𒌓𒈪𒋗𒈠 𒂍 𒀭𒀀𒉏 𒅇 𒀭𒅎|
  block |𒀭𒈨𒌍 𒃲𒈨𒌍 𒂗𒈨𒌍𒅀|
  block |𒊭 𒄿𒈾 𒉺𒈾 𒁹𒌑𒅆𒀭𒅎 𒉺𒋼𒋛 𒀭𒀀𒋩|
  block |𒌉 𒅖𒈨𒀭𒁕𒃶 𒉺𒋼𒋛 𒀭𒀀𒋩𒈠|
  block |𒂊𒁍𒋗 𒐋 𒈨 𒐏𒁹 𒈬𒈨𒌍|
  block |𒅋𒌨 𒂊𒈾𒄴|
  block |𒁹𒀭𒀀𒋩𒁕𒀀𒀭 𒈗 𒆳 𒀀𒋩|
  block |𒌉 𒀭𒈦𒌉𒍑𒂍𒆳 𒈗 𒆳 𒀀𒋩𒈠|
  block |𒂍 𒊭𒀀𒌅 𒅁𒁍𒌌 𒌌 𒂊𒁍𒍑|
  block |𒁹 𒋗𒅆 𒈬𒈨𒌍𒋼 𒍑𒋗𒋗|
  block |𒌌 𒄿𒈾𒁺𒌑|
  block |𒄿𒈾 𒋩𒊒 𒈗𒋾𒅀 𒀭𒀀𒉡|
  block |𒅇 𒀭𒅎 𒀭𒈨𒌍 𒃲𒈨𒌍 𒂗𒈨𒌍𒅀|
  block |𒉘𒈬 𒋃𒋾𒅀|
  block |𒂊𒉺𒀾 𒀜𒈠𒉌𒋗𒉡|
  block |𒅅𒁍𒉌 𒋞𒈨𒌍 𒀠𒁉𒅔|
  block |𒆕𒃼𒋗 𒌑𒈨𒋛|
  block |𒆗𒈾𒋢 𒀝𒋤 𒍑𒊺𒂊𒋗|
  block |𒄿𒈾 𒌋𒅗 𒆠𒈲 𒆳𒄿 𒆗𒉌 𒀜𒁲|
  block |𒀾𒊏 𒊭𒀀𒌅 𒀀𒈾 𒋛𒆟𒋾𒋗|
  block |𒄿𒈾 𒋞𒈨𒌍 𒆠𒈠 𒅗𒉡𒉌 𒀾𒁍𒊌|
  block |𒐐 𒋾𒅁𒆠 𒀀𒈾 𒋗𒉺𒇷|
  block |𒌑𒄭𒁉 𒄿𒈾 𒌋𒅗𒄭𒋗|
  block |𒍑𒊺 𒂍 𒀭𒀀𒉏 𒅇 𒀭𒅎 𒀭𒈨𒌍 𒃲𒈨𒌍 𒂗𒈨𒌍𒅀|
  block |𒊭 𒁍𒇷 𒀜𒁲|
  block |𒅖𒌅 𒍑𒊺𒋗 𒀀𒁲 𒃮𒁳𒁉𒋗|
  block |𒂊𒁍𒍑 𒌋𒅗 𒈤𒊑𒂊 𒌓𒌁|
  block |𒈫 𒋛𒄥𒊏𒀀𒋼 𒃲𒈨𒌍𒋼|
  block |𒊭 𒀀𒈾 𒋛𒆳 𒀭𒋾𒋗𒉡 𒃲𒋼|
  block |𒋗𒇻𒅗 𒇻 𒀊𒉌|
  block |𒂍 𒆬 𒀜𒈠𒈾 𒄣𒋗𒁕|
  block |𒋗𒁁 𒄭𒁕𒋼𒋗𒉡|
  block |𒈬𒉺𒅁 𒋫𒅆𒅋𒋾𒋗𒉡|
  block |𒊭 𒆠𒈠 𒀯 𒀭𒂊 𒋗𒁍𒌑|
  block |𒅇 𒄿𒈾 𒅆𒁇 𒇽𒁶𒉡𒋾|
  block |𒈠𒀪𒁹 𒉡𒋢𒄣|
  block |𒀝𒁍𒌓 𒀀𒈾𒄴 𒆕𒍑|
  block |𒌑𒋠𒇸 𒆠𒆗𒋗|
  block |𒆠𒈠 𒊮𒁉 𒀭𒂊 𒌑𒁁𒂗𒉌|
  block |𒄿𒂵𒊏𒋼𒋗 𒆠𒈠 𒊭𒊒𒌨|
  block |𒍢𒀉 𒀯𒈨𒌍 𒌑𒋛𒅎|
  block |𒌑𒂡𒈛 𒈾𒈨𒊑𒂊𒋗|
  block |𒅇 𒋛𒄥𒊏𒋼𒋗 𒀀𒈾 𒀭𒂊|
  block |𒌑𒊺𒆥𒈠 𒅇 𒃮𒁳𒁉𒋗|
  block |𒄿𒈾 𒀀𒃵𒊑 𒌑𒊑𒆠𒄑|
  block |𒂊𒇲𒆷𒀀|
  block |𒉺𒊏𒊍 𒀭𒋾𒋗𒉡|
  block |𒃲𒋾 𒄿𒈾 𒆠𒆗𒋗|
  block |𒀜𒁲|
  block |𒀭𒀀𒈾 𒅇 𒀭𒅎 𒀭𒈨𒌍 𒃲𒈨𒌍 𒂗𒈨𒌍𒅀|
  block |𒀀𒈾 𒊮𒁉 𒌑𒊺𒊑𒅁|
  block |𒄿𒈾 𒊒𒋾𒋗𒉡 𒈲𒋾|
  block |𒌑𒊺𒅆𒅁𒋗𒉡𒋾|
  block |𒊮𒁉 𒀭𒋾𒋗𒉡 𒃲𒋾|
  block |𒌑𒄭𒅁|
  block |𒂍 𒄩𒄠𒊑 𒊭 𒀭𒅎 𒂗𒅀|
  block |𒊭 𒁹𒌑𒅆𒀭𒅎 𒉺𒋼𒋛 𒀭𒀀𒋩|
  block |𒌉 𒅖𒈨𒀭𒁕𒃶 𒉺𒋼𒋛 𒀭𒀀𒋩𒈠|
  block |𒂊𒁍𒋗 𒂊𒈾𒄴𒈠 𒀪𒀀𒂍|
  block |𒀀𒊬𒋗 𒌑𒈨𒋛 𒅖𒌅 𒍑𒊺𒋗|
  block |𒀀𒁲 𒃮𒁳𒁉𒋗 𒄿𒈾 𒀀𒃵𒊑|
  block |𒅈𒍢𒅁 𒌋𒅗 𒈤𒊑𒂊|
  block |𒌑𒋛𒅎 𒌑𒂡𒋃|
  block |𒄿𒈾 𒊮𒁉𒋗 𒀬𒈨𒌍𒋼 𒆬𒈨𒌍𒋼|
  block |𒀀𒈾 𒀭𒅎 𒂗𒅀 𒇻 𒀜𒋫𒆥|
  block |𒄿𒈾 𒌓𒈪𒋗𒈠 𒉌𒌓𒅗 𒉌𒌓𒄬𒋫|
  block |𒅇 𒉌𒌓𒅗𒄀𒈾 𒄿𒈾 𒆳𒈨𒌍𒉌|
  block |𒊭 𒆳𒆳 𒈾𒄿𒊑 𒊭 𒄿𒈾 𒄑𒆪𒋾 𒀭𒀀𒋩 𒂗𒅀|
  block |𒀝𒋗𒁺 𒇻𒌑 𒀾𒊭𒀀|
  block |𒄿𒈾 𒂍 𒄩𒄠𒊑 𒊭 𒀭𒅎 𒂗𒅀|
  block |𒀀𒈾 𒍝𒀜 𒌓𒈨 𒌑𒄯|
  block |𒆠𒈠 𒀀𒈾𒆪 𒂍 𒆬 𒀜𒈠𒈾 𒍢𒄿𒊏|
  block |𒀀𒈾 𒈬𒉺𒅁 𒀭𒀀𒉏 𒅇 𒀭𒅎 𒀭𒈨𒌍 𒃲𒈨𒌍|
  block |𒂗𒈨𒌍𒅀 𒀝𒁍𒁺𒈠 𒆷 𒀀𒁇𒆪𒌑|
  block |𒀀𒈾 𒂊𒉿𒅆 𒀀𒄭 𒆷𒀀 𒀜𒁺𒌑|
  block |𒄩𒀭𒁹 𒌑𒋠𒇷𒇻𒈠|
  block |𒊮𒁉 𒀭𒋾𒋗𒉡 𒃲𒋾|
  block |𒌑𒄭𒁍 𒀭𒀀𒉡 𒅇 𒀭𒅎|
  block |𒆠𒉌𒅖 𒇷𒆤𒊒𒉌𒈠|
  block |𒉌𒅖 𒋡𒋾𒅀 𒇷𒊏𒈬|
  block |𒋼𒈨𒅅 𒅅𒊑𒁁𒅀 𒇺𒈨𒌑|
  block |𒍪𒉌 𒁕𒄴𒁺𒋼 𒊭𒈾𒀜|
  block |𒉡𒄴𒊺 𒅇 𒈦𒊑𒂊 𒀀𒈾 𒁄𒈨𒌍𒅀|
  block |𒇺𒊒𒆪 𒄿𒈾 𒉠 𒅇 𒀞|
  block |𒊩𒈩 𒀖𒋻𒊒𒌑𒉌|
  block |𒀮𒄯 𒆳𒆳 𒉽𒈨𒌍𒅀 𒆳𒈨𒌍|
  block |𒉺𒅁𒍮𒋼 𒅇 𒂷𒆠𒈨𒌍 𒍝𒂊𒊑𒅀|
  block |𒀀𒈾 𒄊𒈨𒌍𒅀 𒇻𒋠𒉌𒋗|
  block |𒀀𒈾 𒅀𒀀𒅆 𒅇 𒆰 𒋃𒋾𒅀|
  block |𒆠𒆗𒋫 𒁕𒀊𒋫 𒌨𒊒𒁍𒉌𒈠|
  block |𒋃𒋾 𒄿𒈾 𒈠𒄯 𒀭𒀀𒋩 𒅇 𒀭𒋾𒋗𒉡|
  block |𒃲𒋾 𒀀𒈾 𒄴𒋥 𒌓𒈨𒌍|
  block |𒆠𒈠 𒆳𒄿 𒆠𒌋𒌋 𒇻𒂡𒅆𒁺|
  block |𒇷𒋫𒀜 𒄥𒁲𒅀 𒅕𒊩𒌆𒌅|
  block |𒌓𒄯𒊑𒅀 𒉻𒉡𒍑 𒉽𒈨𒌍|
  block |𒍝𒂊𒊒𒌓 𒀭𒀀𒋩 𒊭 𒀭𒀀𒉡 𒅇 𒀭𒅎|
  block |𒀀𒈾 𒅆𒍮𒋾 𒅖𒊒𒆪𒌑𒉌|
  block |𒄿𒈾 𒉌𒌓𒈾𒆕𒀀𒈨𒌍𒅀 𒅇 𒁴𒈨𒉌𒅀|
  block |𒀠𒂅𒌨 𒄿𒈾 𒂍 𒀭𒀀𒉏 𒅇 𒀭𒅎|
  block |𒀭𒈨𒌍 𒃲𒈨𒌍 𒂗𒈨𒌍𒅀|
  block |𒀀𒈾 𒍝𒀜 𒌓𒈨𒌍 𒀾𒆲|
  block |𒅇 𒉌𒌓𒈾𒆕𒀀𒈨𒌍 𒊭 𒁹𒌑𒅆𒀭𒅎|
  block |𒀀𒁉𒅀 𒉌𒈨𒌍 𒀊𒋗𒍑 𒇻𒀬|
  block |𒀝𒆥 𒀀𒈾 𒀾𒊑𒋗𒉡 𒌑𒌁|
  block |𒀀𒈾 𒅈𒆑 𒌓𒈨𒌍 𒀀𒈾 𒌓𒌝 𒍝𒀀𒋼|
  block |𒀀𒈾 𒈠𒋼𒈠 𒉣 𒂕𒌑|
  block |𒂊𒉡𒈠 𒂍 𒀭𒀀𒉏 𒅇 𒀭𒅎 𒀭𒈨𒌍|
  block |𒃲𒈨𒌍 𒂗𒈨𒌍𒅀 𒅇 𒋛𒄥𒊏𒀀𒌅|
  block |𒊭𒋾𒈾 𒌑𒊩𒁀𒊒𒈠|
  block |𒂊𒈾𒄷 𒀭𒄷𒋢𒉡 𒇻𒌓𒁹|
  block |𒉌𒌓𒈾𒆕𒀀𒈨𒌍𒅀 𒅇 𒁴𒈨𒉌𒈨𒌍𒅀|
  block |𒉌𒈨𒌍 𒈜𒋗𒍑 𒇻𒀬 𒇷𒅅𒆥|
  block |𒀀𒈾 𒀾𒊑𒋗𒉡 𒇻𒌑𒌁|
  block |𒅇 𒈬𒋗 𒀉𒋾 𒈬𒅀 𒇸𒂅𒌨|
  block |𒆠𒈠 𒅀𒀀𒋾𒈠 𒀭𒀀𒉡 𒅇 𒀭𒅎|
  block |𒀭𒈨𒌍 𒃲𒈨𒌍 𒂗𒈨𒌍𒅀 𒄿𒈾 𒄭𒂵 𒊮𒁉|
  block |𒅇 𒅗𒆳 𒅕𒊩𒌆𒋼 𒄭𒂵𒅖 𒀖𒋻𒊒𒋗|
  block |𒊭 𒉌𒌓𒈾𒆕𒀀𒈨𒌍𒅀 𒅇 𒁴𒈨𒉌𒈨𒌍𒅀|
  block |𒄿𒆸𒁍𒌑 𒄿𒊓𒉺𒉡|
  block |𒀀𒈾 𒀀𒈨𒌍 𒄿𒈾𒁺𒌑|
  block |𒄿𒈾 𒉈𒈨𒌍 𒄿𒍇𒇻𒌑|
  block |𒄿𒈾 𒅖𒈨𒌍 𒄿𒅗𒋫𒈬 𒄿𒈾 𒂍𒆬𒀭|
  block |𒀀𒊬 𒆷𒈠𒊑 𒉿𒅆𒊕 𒄿𒈾𒆠𒈬|
  block |𒈬 𒆳𒊏 𒄿𒉺𒅆𒂅𒈠|
  block |𒈬𒋗 𒄿𒊭𒁕𒊒 𒅇 𒈪𒅎𒈠|
  block |𒅆𒈾 𒄿𒄩𒊓𒊓𒈠|
  block |𒀀𒈾 𒉺𒀭 𒉌𒌓𒈾𒆕𒀀𒈨𒌍𒅀|
  block |𒌑𒉺𒅁𒊏𒆪|
  block |𒀭𒀀𒉡 𒅇 𒀭𒅎 𒀭𒈨𒌍 𒃲𒈨𒌍 𒂗𒈨𒌍𒅀|
  block |𒄑𒍣𒅖 𒇷𒆸𒈬𒋗𒈠|
  block |𒅈𒊏𒋫 𒈠𒊒𒍑𒋫 𒇷𒊒𒊒𒋗|
  block |𒈗𒋢 𒇺𒆠𒁍|
  block |𒁼 𒄑𒄖𒍝 𒈗𒋾𒋗 𒇷𒋢𒄷|
  block |𒂟𒀪 𒂗𒋾𒋗 𒇷𒁄𒇻𒌑|
  block |𒄑𒆪𒈨𒌍𒋗 𒇻𒌑𒉺𒅁𒁉𒊒|
  block |𒀀𒁉𒅅𒋾 𒌝𒈠𒉌𒋗 𒇺𒆪𒉡|
  block |𒄿𒈾 𒉺𒀭 𒉽𒈨𒌍𒋗 𒅗𒈩|
  block |𒇻𒊺𒅆𒁍𒋗 𒀭𒅎 𒄿𒈾 𒉏𒄈|
  block |𒅆𒌨𒋼 𒆳𒋢 𒇷𒅁𒍮|
  block |𒋢𒌦𒋡 𒁍𒁍𒋫 𒄷𒋚𒄩|
  block |𒍗𒈨𒌍 𒀀𒈾 𒆳𒋾𒋗 𒀖𒁲|
  block |𒁹𒂗 𒌓𒈠 𒆷 𒋾𒋢 𒌨𒁉|
  block |𒈬𒋗 𒆰𒋗 𒄿𒈾 𒆳𒋾 𒇻𒌑𒄬𒌨|
  block |𒌗 𒆪𒉌𒇻 𒌓𒌋𒌋𒐍𒆚 𒇷𒈬|
  block |𒁹𒄿𒈾𒀭𒅀𒀠𒋃 𒃲𒁉𒈜𒈨𒌍|