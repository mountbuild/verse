
block |Shalmaneser III 006|
  block |𒀭𒀸𒋩 𒂗 𒃲𒌑 𒌋𒌋 𒁶𒋥 𒀭𒈨𒌍 𒃲𒈨𒌍 𒀭𒀀𒉏 𒌋𒌋 𒀭𒐊𒐕𒐕|
  block |𒅇 𒀭𒀀𒉣𒈾𒆠 𒂗 𒆳𒆳 𒀭𒂗𒆤 𒈤 𒀀𒁍 𒀭𒈨𒌍 𒁀𒉡𒌑 𒆕𒈠|
  block |𒀭𒂍𒀀 𒈗 𒍪𒀊 𒂗 𒉌𒈨𒆥 𒄩𒋛𒋀|
  block |𒀭𒌍 𒌋𒌋 𒀀𒄀𒂊 𒊭𒄣𒌑 𒉆𒊑𒊑|
  block |𒀭𒃻𒈦 𒁲𒋻 𒀭𒂊 𒆠𒁴 𒊭𒄣𒌑 𒂗 𒁶𒊑|
  block |𒀭𒈦 𒆗𒆗𒉡 𒄑𒊒 𒊕𒆗 𒀭𒈨𒌍 𒅆𒋻𒄷|
  block |𒀭𒈹 𒁁𒆳 𒉠 𒅇 𒀞 𒊭 𒈪𒈜𒋫𒊭 𒄑𒇲|
  block |𒀭𒈨𒌍 𒃲𒈨𒌍 𒈬𒋆𒈬 𒉆𒈨𒌍 𒈬𒊬𒁍𒌑 𒌋𒌋𒋾𒀀|
  block |𒊭 𒂗𒋾 𒆧𒋙𒋾 𒅇 𒊭𒉿𒊒𒋾 𒌑𒊬𒁍𒌑|
  block |𒈬 𒆏𒌅 𒅇 𒋝𒊑 𒍢𒊒 𒌋𒅗 𒀮𒄯 𒂗𒈨𒌍𒂊 𒈠𒀪𒁹 𒃻𒉡𒉌|
  block |𒁹𒀭𒁲𒈠𒉡𒈦 𒌋𒌋 𒆧𒆳 𒌦𒈨𒌍 𒉣𒌑 𒋃 𒀸𒋩|
  block |𒌋𒌋 𒆗𒉡 𒌋𒌋 𒄢𒆳 𒄒𒋥 𒇹𒄿 𒀭𒌑𒋗 𒆧𒆳 𒌦𒈨𒌍|
  block |𒄯𒋼𒁺𒌑 𒅗𒇺 𒆳𒆳𒈨𒌍 𒌋𒌋 𒁀𒀪𒀉 𒀭𒀭𒈨𒌍|
  block |𒉌𒋃 𒅆𒅀𒈨𒌍 𒀭𒁁 𒄊𒀴 𒀸𒋩 𒂍𒄣𒁺 𒉣𒌑 𒈾𒀀𒁺|
  block |𒀀𒈨𒊒 𒁺𒌨𒄀 𒅇 𒉺𒅁𒊭𒆥 𒈬𒆏𒁉𒋛 𒊑𒊺𒂊𒋼|
  block |𒊭 𒆳𒂊 𒅗𒇺 𒄯𒊭𒀀𒉌|
  block |𒈠𒄯 𒄘𒌦 𒅇 𒄿𒄀𒋛𒂊 𒊭 𒆕𒅆𒈾 𒄒𒊏𒀀𒋼|
  block |𒈬𒉻𒌅𒌑 𒂅𒁕𒀀𒋾 𒊭 𒂊𒇺 𒅇 𒉺𒅁𒇺|
  block |𒊭 𒀀𒈾 𒋾𒅁 𒀞𒋙 𒆗𒉌 𒌒𒈨𒌍 𒌌𒋫𒀮𒊭𒋡|
  block |𒄿𒄭𒇻 𒌷𒀸𒀸𒈨𒌍 𒀴 𒆗𒉡 𒊭 𒀸 𒄑𒆪𒋾 𒀸𒋩 𒅇 𒀭𒃻𒈦|
  block |𒀭𒈨𒌍 𒊑𒍢𒋙 𒁺𒁺𒆪𒈠 𒀸 𒂷𒆠𒈨𒌍 𒊭 𒄒𒋥 𒇹𒄿|
  block |𒊭𒊩𒌆𒋙 𒆷 𒌇𒌑 𒌋𒌋 𒆳𒆳 𒊬𒄷 𒃻 𒅈𒄭 𒉺𒀾𒄣𒋼|
  block |𒁺𒁺𒆪𒈠 𒅖𒌓𒁕𒄷 𒆳𒈨𒌍𒂊 𒅇 𒋫𒈠𒀀𒋼|
  block |𒌉 𒁹𒀸𒋩𒉽𒀀 𒉣𒌑 𒈤 𒊭 𒋃𒋢 𒌋𒅗 𒀭𒈨𒌍 𒄿𒄭𒁍𒈠|
  block |𒆳𒆳𒈨𒌍 𒀮𒄯𒅆𒈾 𒀀𒈾 𒄊𒅀𒈨𒌍𒋗 𒌑𒋠𒉌𒋗|
  block |𒀮𒉌𒌅 𒂖𒇻𒌅 𒊭 𒁹𒄑𒆪𒋾𒀭𒈦|
  block |𒊭 𒄢𒆳 𒍝𒄿𒊑𒂊𒋗 𒄿𒉌𒊒𒈠 𒅖𒁍𒈾 𒀀𒁍𒁀𒉌𒅖|
  block |𒀸 𒌓𒈪𒋗𒈠 𒀸 𒋩𒋥 𒌋𒌋𒋾𒅀 𒊭 𒀸 𒄑𒄖𒍝 𒌋𒌋𒋾 𒃲𒅖 𒌑𒊺𒁍|
  block |𒄑𒇀𒈨𒌍 𒂟𒄭𒀀𒅀 𒀜𒆠 𒀸 𒆳𒉌𒊑𒁉 𒊭 𒆳𒋛𒈨𒋛 𒆭𒌒|
  block |𒀸 𒌷𒀀𒊑𒁲 𒌷 𒆗𒉡𒋾𒋙 𒊭 𒁹𒉌𒅔𒉌 𒀝𒄭𒆗|
  block |𒌷 𒀀𒋛𒁉 𒀝𒋫𒆳 𒄤𒈨𒌍𒋙𒉡 𒈠𒀪𒌅 𒀀𒂁 𒊩𒆷𒋢𒉡|
  block |𒀾𒇻𒆷 𒋫 𒌷𒀀𒊑𒁲 𒀜𒌅𒈲 𒀀𒈾 𒌷𒄽𒍑𒆠𒀀|
  block |𒀝𒄭𒆗 𒌷𒄽𒍑𒆠𒀀 𒀀𒁲 𒁹 𒈨 𒌷𒈨𒌍𒉌 𒊭 𒇷𒈨𒌅𒋙|
  block |𒀸 𒉈 𒀾𒊒𒌒 𒁹𒅗𒀀𒆠 𒌋𒌋 𒌷𒄽𒍑𒆠𒀀 𒋫 𒅆 𒈾𒄯𒋥|
  block |𒄑𒆪𒈨𒌍𒅀 𒆗𒉡𒋾 𒅁𒂟𒈠 𒆳𒌑 𒀀𒈾 𒆗𒉡𒋾𒋙|
  block |𒅖𒆲 𒂕𒋙 𒀀𒈾 𒆳𒂊 𒇻 𒂊𒇷 𒀞 𒆗𒉡|
  block |𒀸 𒆠𒆗 𒆳𒂊 𒇻 𒀾𒆪𒌦 𒋛𒋫𒀜 𒃻𒂵𒈨𒌍𒋙 𒋫 𒆠𒆗|
  block |𒆳𒂊 𒌑𒊺𒊑𒁕 𒋫 𒌷𒄽𒍑𒆠𒀀 𒀜𒌅𒈲|
  block |𒀀𒈾 𒌓𒁲 𒊭 𒆳𒈾𒄿𒊑 𒇻 𒀠𒌨 𒄑𒆪𒈨𒌍𒀀 𒀸 𒌓𒁲 𒌑𒇸|
  block |𒇻𒀬𒈨𒌍 𒀀𒈾 𒀭𒈨𒌍𒉌𒅀 𒁄𒆠 𒀸 𒋫𒅀𒅈𒋾𒅀 𒊭 𒌓𒁲|
  block |𒈠𒁕𒌅 𒊭 𒁹𒀀𒋢𒌑 𒆳𒆸𒍝𒈾𒀀𒀀 𒄠𒄯 𒀀𒈾 𒌷𒅀 𒀸𒋩 𒌒𒆷|
  block |𒀸 𒁹 𒁄𒈨𒌍𒅀 𒀀𒇉𒀀𒋥 𒀸 𒈪𒇷𒊭 𒂊𒄵 𒀀𒈾 𒌓𒁲 𒊭 𒁲𒈨 𒀭𒌑𒅆|
  block |𒀀𒌨 𒄑𒆪𒈨𒌍𒅀 𒀸 𒌓𒁲 𒌑𒇸 𒇻𒀬𒈨𒌍 𒀀𒈾 𒀭𒈨𒌍𒉌𒀀 𒊍𒁁|
  block |𒀀𒈾 𒆳𒂊 𒆳𒄩𒈠𒀀𒉌 𒂊𒇷 𒄑𒃡𒈨𒌍 𒄑𒂊𒊑𒉌 𒋆𒇷 𒀀𒆧|
  block |𒀀𒈾 𒆳𒂊 𒆳𒇲𒆷𒅈 𒂊𒇷 𒀩 𒌋𒌋𒋾𒅀 𒀸 𒊮 𒀾𒄣𒌒|
  block |𒌷𒈨𒌍𒉌 𒊭 𒆳𒉺𒋾𒈾𒀀𒀀 𒊭 𒁹𒀀𒄷𒉌 𒌉𒁹𒀀𒁲𒉌|
  block |𒊭 𒌷𒃻𒂵𒈩𒀀𒀀 𒊭 𒌉𒄖𒋛 𒊭 𒄊𒅀𒈨𒌍 𒄠𒈠𒋾|
  block |𒊭 𒀀𒇉𒀀𒋥 𒀊𒁄 𒀝𒄥 𒀸 𒉈 𒀾𒊒𒌒|
  block |𒀸 𒈫 𒁄𒈨𒌍𒅀 𒋫 𒌷𒉌𒉡𒀀 𒀜𒌅𒈲 𒀀𒈾 𒌷𒇯𒁇𒊓𒅁|
  block |𒀝𒄭𒆗 𒌷𒈨𒌍𒉌 𒊭 𒁹𒀀𒄷𒉌 𒌉𒁹𒀀𒁲𒉌 𒀊𒁄 𒀝𒄥|
  block |𒀸 𒉈 𒀾𒊒𒌒 𒀸 𒌷𒋗 𒂊𒋤𒋙 𒀀𒇉𒀀𒋥 𒀸 𒈪𒇷𒊭|
  block |𒂊𒄵 𒀀𒈾 𒌷𒁕𒁉𒄀 𒁉𒅕𒌅 𒊭 𒆳𒉺𒋾 𒀀𒁲 𒌷𒈨𒌍𒉌|
  block |𒊭 𒇷𒈨𒌅𒋙 𒌋 𒋛𒋫𒋫 𒌷𒈨𒌍𒉌 𒊭 𒆳𒆳𒈨𒌍 𒆕𒅆𒈾|
  block |𒀸 𒄀𒊑𒅀 𒈫𒂊𒈠 𒀝𒋤 𒀊𒁔 𒀝𒄥 𒀸 𒉈 𒀾𒊒𒌒|
  block |𒈠𒁕𒌅 𒊭 𒌋𒌋𒈨𒌍𒉌 𒆕𒋙𒉡 𒊭 𒄊𒅀𒈨𒌍 𒄠𒈠𒀀𒋼|
  block |𒊭 𒀀𒇉𒀀𒋥 𒄠𒄯 𒇷𒄿𒋾 𒅇 𒁕𒈾𒀀𒉌 𒌋𒅗 𒆳𒆳𒈨𒌍 𒆕𒅆𒈾 𒀠𒉌𒌓𒃶|
  block |𒀸 𒐈 𒁄𒈨𒌍𒅀 𒁹𒀀𒄷𒉌 𒌉𒁹𒀀𒁲𒉌 𒋫 𒅆 𒄑𒆪𒈨𒌍𒅀 𒆗𒉡𒋾|
  block |𒅁𒂟𒈠 𒌷𒇯𒁓𒊓𒅁 𒌷 𒌋𒌋𒋾𒋙 𒌝𒁕𒋓 𒀀𒇉𒀀𒋥|
  block |𒂊𒋼𒄵 𒋫 𒌷𒉌𒉡𒀀 𒀜𒌅𒈲 𒌷𒇯𒁓𒊓𒅁 𒌷𒉿𒋾𒊒|
  block |𒊭 𒄊𒅀𒈨𒌍 𒄠𒈠𒀀𒋾 𒊭 𒀀𒇉𒀀𒋥 𒊭 𒄑𒆪𒋾𒀀𒂍𒊹𒊏 𒀀𒁉|
  block |𒁳𒋙𒉌 𒀀𒈾 𒊏𒈠𒉌𒅀 𒊍𒁁 𒀸 𒋫𒅀𒅈𒋾𒅀|
  block |𒀸 𒆳𒉌𒊑𒁁 𒊭 𒆳𒀠𒍣 𒆭𒌒 𒋫 𒆳𒀠𒍣|
  block |𒀀𒁲 𒆳𒋢𒄴𒈨 𒋫 𒆳𒋢𒄴𒈨 𒀀𒁲 𒆳𒁕𒅀𒂊𒉌|
  block |𒋫 𒆳𒁕𒅀𒂊𒉌 𒀀𒁲 𒌷𒅈𒍝𒀾𒆪𒌦 𒌷 𒌋𒌋𒋾𒋙|
  block |𒊭 𒁹𒀀𒊏𒈨 𒆳𒌑𒊏𒅈𒁕𒀀𒀀 𒁹𒀀𒊏𒈬|
  block |𒀀𒈾 𒄀𒄫 𒂟𒈨𒌍𒋙 𒀉𒋫𒆸𒈠 𒂍𒄬𒇻𒋙 𒄭𒀀𒈨𒌍|
  block |𒀀𒈾 𒂊𒄫 𒉠 𒌋 𒀞 𒀀𒈾 𒃮𒅀 𒀉𒅗𒀀 𒅆𒅆𒋙 𒀾𒆪𒌦|
  block |𒂍𒄬𒇻𒋗 𒌑𒉡𒌓 𒀞𒋙 𒂊𒁶𒋙 𒀀𒈾 𒋗𒍪𒌒 𒍣𒈨𒌍𒋙|
  block |𒀀𒈾 𒆳𒂊 𒈥𒍢 𒂊𒇷 𒋫 𒅆 𒄑𒆪𒈨𒌍𒅀 𒆗𒉡𒋾|
  block |𒅁𒆷𒄷𒈠 𒌷𒈨𒌍𒉌𒋙𒉡 𒌝𒁕𒋓 𒆳𒌑 𒈥𒍮|
  block |𒄑𒁀𒌅𒈠 𒌷𒅈𒍝𒀾𒆪𒌦 𒌷 𒌋𒌋𒋾𒋙 𒀀𒁲 𒌷𒈨𒌍𒉌|
  block |𒊭 𒇷𒈨𒌅𒋗 𒆳𒌓 𒃻𒂵𒈨𒌍𒋙 𒃻𒋗𒋙 𒀀𒈾 𒆷 𒈠𒉌 𒌑𒊺𒍢𒀀|
  block |𒌷𒈨𒌍𒉌 𒀊𒁄 𒀝𒄥 𒀸 𒉈 𒀾𒊒𒌒|
  block |𒋫 𒆳𒆸𒍝𒀀𒉌 𒀀𒁲 𒌷𒄽𒍑𒆠𒀀 𒁶 𒇯 𒀀𒁍𒁉 𒀾𒁍𒌦|
  block |𒀸 𒆳𒉌𒊑𒁉 𒊭 𒆳𒆸𒊒𒊑 𒀸 𒊕 𒌷𒇹𒀭 𒌑𒍢𒀀|
  block |𒀸 𒐉 𒁄𒈨𒌍𒅀 𒀸 𒌗𒄞 𒌓𒌋𒐈𒆚 𒋫 𒌷𒉌𒉡𒀀 𒀜𒌅𒈲|
  block |𒀀𒇉𒀀𒋥 𒀸 𒈪𒇷𒊭 𒂊𒋼𒄵 𒂕 𒁹𒀀𒄷𒉌 𒌉𒀀𒁲𒉌|
  block |𒅈𒋾𒁲 𒆳𒅆𒌓𒋥 𒆳𒌑𒁀𒀭 𒆳𒂊 𒊭 𒀀𒉺 𒀀𒇉𒀀𒋥|
  block |𒊭 𒆠𒈠 𒅎𒋛𒀀 𒋫 𒀭𒂊 𒋗𒋡𒇻𒆳 𒀀𒈾 𒆗𒉡𒋾𒋙 𒅖𒆲|
  block |𒆳𒌑𒁀𒈾𒀜 𒆳𒂊 𒀀𒋛𒁉 𒀝𒋫𒆳 𒁹𒀀𒄷𒉌 𒀀𒁲 𒀭𒈨𒌍𒉌𒋙|
  block |𒄑𒇀𒈨𒌍𒋙 𒀲𒆳𒊏𒈨𒌍𒋙 𒌋𒌋 𒅆 𒈫 𒅆 𒂟𒈨𒌍𒋙 𒀀𒋢𒄩𒋗|
  block |𒀀𒈾 𒌷𒅀 𒀸𒋩 𒌒𒆷|
  block |𒀸 𒈬𒈠 𒅆𒀀𒋾 𒋫 𒌷𒊮𒌷 𒀜𒌅𒈲 𒆳𒄢𒆷𒅈 𒁄𒆤|
  block |𒀀𒈾 𒆳𒍝𒈬𒀀 𒊭 𒂍𒀀𒉌 𒀜𒋫𒋥 𒌷𒈨𒌍𒉌 𒊭 𒁹𒉌𒅅𒁲𒊏|
  block |𒆳𒄿𒁕𒀀𒀀 𒀝𒋫𒆳 𒋛𒋫𒀜 𒂟𒈨𒌍𒋙𒉡 𒀸 𒄑𒈣𒈨𒌍|
  block |𒄑𒉌𒀀𒊑 𒅕𒅗𒁍 𒀸 𒌓𒁲 𒌑𒊑𒁺 𒀸 𒄑𒈣𒈨𒌍|
  block |𒋢𒆠𒁇𒊑 𒅈𒆏 𒂕𒋙𒉡 𒅈𒋾𒁲|
  block |𒄤𒈨𒌍𒋙𒉡 𒀸 𒉠 𒌓𒁲 𒀀𒂁 𒊩𒆷𒋢𒉡 𒀾𒇻𒆷|
  block |𒀸 𒐊 𒁄𒈨𒌍𒅀 𒋫 𒌷𒉌𒉡𒀀 𒀜𒌅𒈲 𒀀𒈾 𒆳𒁉𒅀𒊑 𒂊𒇷|
  block |𒌋𒁹 𒌷𒈨𒌍𒉌 𒆗𒉡𒋾 𒀝𒋤 𒁹𒀭𒄭𒀉𒋾|
  block |𒆳𒊒𒊑𒀀𒀀 𒀸 𒌷𒋙 𒂊𒋤𒋗 𒈠𒁕𒌅𒋗 𒄠𒄯𒋙|
  block |𒀸 𒐋 𒁄𒈨𒌍𒅀 𒋫 𒌷𒉌𒉡𒀀 𒀜𒌅𒈲 𒀀𒈾 𒌷𒈨𒌍𒉌|
  block |𒊭 𒅆𒁲 𒀀𒇉𒉺𒇷𒄭 𒀝𒄭𒆗 𒋫 𒅆 𒄑𒆪𒈨𒌍𒅀 𒆗𒉡𒋾|
  block |𒅁𒆷𒄷𒈠 𒁹𒄀𒄠𒈬 𒂗𒌷𒋙𒉡 𒄿𒁺𒆪|
  block |𒀀𒈾 𒌷𒇯𒌉𒀀𒄭 𒆭𒌒 𒌷 𒀀𒈾 𒊏𒈠𒉌𒅀 𒊍𒁁|
  block |𒋫 𒅆𒁲 𒀀𒇉𒉺𒇷𒄭 𒀜𒌅𒈲 𒀀𒇉𒀀𒋥 𒀸 𒈨𒇷𒃻|
  block |𒂊𒄵 𒈠𒁕𒌅 𒊭 𒌋𒌋𒈨𒌍𒉌 𒊭 𒆳𒉺𒋾 𒄠𒄯 𒋫 𒆳𒉺𒋾|
  block |𒀜𒌅𒈲 𒀀𒈾 𒌷𒄬𒌋𒌋 𒀝𒄭𒆗 𒇻𒀬𒈨𒌍 𒀀𒈾 𒅆 𒀭𒅎|
  block |𒊭 𒌷𒄬𒌋𒌋 𒆕𒍑 𒋫 𒌷𒄬𒌋𒌋 𒀜𒌅𒈲 𒀀𒈾 𒌷𒃼𒋡𒊏|
  block |𒀝𒄭𒆗 𒁹𒀭𒅎𒀉𒊑 𒊭𒆳𒀲𒋙 𒁹𒅕𒄷𒇷𒈾|
  block |𒆳𒀀𒆳𒀀𒀀 𒀀𒁲 𒌋𒈫 𒌋𒌋𒈨𒌍𒉌 𒊭 𒅆𒁲 𒌓𒁲 𒀀𒈾 𒀉𒈨𒌍|
  block |𒀀𒄩𒈩 𒀉𒉌𒌓𒇻𒈠 𒀀𒈾 𒂊𒄫 𒉠 𒅇 𒀞 𒀀𒈾 𒃮𒅀|
  block |𒀉𒁍𒉌 𒀉𒋾𒋙𒉡 𒄠𒈭𒄭𒄑 𒌋𒌋 𒅆 𒐊 𒅆 𒂟𒈨𒌍 𒋾𒁺𒆠𒋙𒉡|
  block |𒀸 𒄑𒆪𒈨𒌍 𒌑𒌑𒆤 𒄑𒇀𒈨𒌍𒋙𒉡 𒂍𒄬𒆷𒋙𒉡|
  block |𒌑𒉡𒌓 𒀞𒋙𒉡 𒂊𒁶𒋙𒉡 𒀀𒈾 𒋗𒍪𒌒 𒍣𒈨𒌍𒋙𒉡 𒂊𒇷𒌋|
  block |𒀸 𒄑𒈣𒈨𒌍 𒅈𒆏 𒀀𒁲 𒉠 𒌓𒁲 𒀠𒌨|
  block |𒀸 𒐌 𒁄𒈨𒌍𒅀 𒀀𒈾 𒌷𒈨𒌍𒉌 𒊭 𒁹𒄩𒁉𒉌 𒌷𒇯𒉌𒌓𒈾𒀀𒀀 𒀀𒌨|
  block |𒌷𒇯𒉌𒌓𒈨𒌍 𒌷 𒆗𒉡𒋾𒋗 𒀀𒁲 𒌷𒈨𒌍𒉌 𒊭 𒇷𒈨𒌅𒋙|
  block |𒆳𒌓 𒀸 𒉈 𒀾𒊒𒌒|
  block |𒋫 𒌷𒇯𒉌𒌓𒈨𒌍 𒀜𒌅𒈲 𒀸 𒊕 𒀀𒇉𒂊𒉌|
  block |𒊭 𒀀𒇉𒄬𒄬 𒀀𒊬 𒈬𒍝𒌑 𒊭 𒀀𒈨𒌍 𒊕𒉡 𒀀𒌨|
  block |𒇻𒀬𒈨𒌍 𒆕𒍑 𒌷𒈨𒌍𒉌 𒆷 𒈠𒄀𒊒𒋼 𒀸𒋩 𒀸 𒄑𒆪𒈨𒌍|
  block |𒌑𒌑𒆤 𒈠𒁕𒌅 𒊭 𒆳𒈾𒄿𒊑 𒄠𒄯|
  block |𒀸 𒐍 𒁄𒈨𒌍𒅀 𒀸 𒋻𒍢 𒁹𒀭𒀫𒌓𒈬𒈬 𒌋𒌋 𒆳𒋼𒀀𒁺𒉌𒀾|
  block |𒁹𒀭𒀫𒌓𒂗𒌑𒊓𒀀𒋼 𒋀𒋙 𒀉𒋾𒋗 𒇻 𒁄𒆤|
  block |𒀀𒈾 𒌅𒌨 𒄀𒅖𒇷 𒇻 𒀠𒌨|
  block |𒌷𒀀𒇉𒀀𒈨𒌍𒄙𒈾𒀜 𒌷𒆷𒄭𒊒 𒀝𒋤|
  block |𒀸 𒑆 𒁄𒈨𒌍𒅀 𒈫𒂊 𒄫𒊑𒅀 𒌷𒂵𒈾𒈾𒀀𒋼 𒆳𒌓|
  block |𒁹𒀭𒀫𒌓𒂗𒌑𒊓𒀀𒋼 𒀀𒈾 𒋗𒍪𒌒 𒍣𒈨𒌍𒋙 𒀀𒈾 𒌷𒄬𒌋𒌋 𒂊𒇷|
  block |𒂕𒋙 𒅈𒁲 𒁹𒀭𒀫𒌓𒂗𒌑𒊓𒀀𒋼 𒀀𒁲 𒂟𒈨𒌍|
  block |𒂗𒄭𒀉𒄭 𒊭 𒀉𒋾𒋙 𒀸 𒄑𒆪𒈨𒌍 𒌑𒌑𒆤|
  block |𒀀𒈾 𒌷𒆍𒀭𒊏𒆠 𒀀𒌨 𒇻𒀬𒈨𒌍 𒀸 𒌷𒆍𒀭𒊏𒆠|
  block |𒌷𒁈𒉺𒇻𒆠 𒄘𒂃𒀀𒆠 𒆕𒍑 𒀀𒈾 𒆳𒆗𒁲 𒌑𒊑𒁲|
  block |𒌷𒈨𒌍𒉌𒋙𒉡 𒆳𒌓 𒀀𒁲 𒌓𒁲 𒊭 𒀀𒇉𒈥𒊏𒌅 𒄿𒋡𒁍𒅆𒉌|
  block |𒀀𒌨 𒈠𒁕𒌅 𒊭 𒁹𒀀𒁲𒉌 𒌉𒁕𒀝𒆪𒊑 𒊭 𒁹𒈬𒊩𒅆𒀭𒀫𒌓|
  block |𒌉𒌑𒅗𒀀𒉌 𒆬𒌓 𒆬𒄀 𒄑𒆗 𒅗 𒄠𒋛|
  block |𒀸 𒌷𒆍𒀭𒊏𒆠 𒄠𒄯|
  block |𒀸 𒌋 𒁄𒈨𒌍𒅀 𒐍𒋙 𒀀𒇉𒀀𒋥 𒂊𒄵 𒌷𒈨𒌍𒉌 𒊭 𒁹𒊓𒀭𒃻|
  block |𒌷𒃻𒂵𒈩𒀀𒀀 𒀊𒁔 𒀝𒄥 𒀸 𒉈 𒀾𒊒𒌒|
  block |𒋫 𒌷𒈨𒌍𒉌 𒊭 𒌷𒃻𒂵𒈩𒀀𒀀 𒀜𒌅𒈲|
  block |𒀀𒈾 𒌷𒈨𒌍𒉌 𒊭 𒁹𒀀𒊏𒈨 𒀝𒄭𒆗 𒌷𒅈𒉌𒂊 𒌷 𒌋𒌋𒋾𒋙 𒆳𒌓|
  block |𒀀𒁲 𒁹 𒈨 𒌷𒈨𒌍𒉌 𒊭 𒇷𒈨𒌅𒋙 𒀊𒁔 𒀝𒄥 𒀸 𒉈 𒀾𒊒𒌒|
  block |𒄤𒈨𒌍𒋙𒉡 𒀀𒂁 𒊩𒆷𒋢𒉡 𒀾𒇻𒆷 𒀸 𒌓𒈨𒋙𒈠|
  block |𒁹𒀭𒅎𒀉𒊑 𒊭𒆳𒀲𒋙 𒁹𒅕𒄷𒇷𒈾 𒆳𒀀𒆳𒀀𒀀|
  block |𒀀𒁲 𒌋𒈫 𒌋𒌋𒈨𒌍𒉌 𒃻 𒅆𒁲 𒌓𒁲 𒀀𒈾 𒀀𒈨𒌍 𒀀𒄩𒈩|
  block |𒀉𒉌𒌓𒇻𒈠 𒀀𒈾 𒂊𒄫 𒉠 𒌋 𒀞 𒀀𒈾 𒃮𒅀|
  block |𒀉𒁍𒌑𒉌 𒀉𒋾𒋙𒉡 𒄠𒈭𒄭𒄑|
  block |𒅆𒅆𒋙𒉡 𒀾𒆪𒌦 𒄑𒇀𒈨𒌍 𒂍𒄬𒆷𒋙𒉡|
  block |𒌑𒉡𒌓 𒀞𒋗𒉡 𒂊𒁶𒋙𒉡|
  block |𒀀𒈾 𒋗𒍪𒌒 𒍣𒈨𒌍𒋙𒉡 𒂊𒇷𒌑|
  block |𒀸 𒌋𒁹 𒁄𒈨𒌍𒅀 𒋫 𒌷𒉌𒉡𒀀 𒀜𒌅𒈲 𒑆𒋙 𒀀𒇉𒀀𒋥|
  block |𒀸 𒈪𒇷𒊭 𒂊𒄵 𒐕𒌍𒐌 𒌷𒈨𒌍𒉌 𒊭 𒁹𒊓𒀭𒃻 𒆳𒌓|
  block |𒁹 𒈨 𒌷𒈨𒌍𒉌 𒊭 𒁹𒀀𒊏𒈨 𒀝𒋤 𒀊𒁔 𒀝𒄥|
  block |𒀸 𒉈 𒀾𒊒𒌒 𒅆𒁲 𒆳𒄩𒈠𒀀𒉌 𒊍𒁁|
  block |𒆳𒅀𒊏𒄣 𒀜𒋫𒁄𒆑|
  block |𒀀𒈾 𒌷𒈨𒌍𒉌 𒊭 𒆳𒀀𒆳𒀀𒀀 𒀜𒋫𒋥 𒌷𒀾𒌓𒈠𒆪|
  block |𒀀𒁲 𒐕𒌋𒌋𒑆 𒌷𒈨𒌍𒉌 𒆳𒌓 𒄤𒈨𒌍𒋙𒉡 𒀀𒂁 𒊩𒆷𒋢𒉡|
  block |𒀾𒇻𒆷 𒀸 𒌓𒈨𒋙𒈠 𒁹𒀭𒅎𒀉𒊑 𒊭𒆳𒀲𒋙|
  block |𒁹𒅕𒄷𒇷𒈾 𒆳𒀀𒆳𒀀𒀀 𒀀𒁲 𒌋𒈫 𒌋𒌋𒈨𒌍𒉌|
  block |𒊭 𒅆𒁲 𒌓𒁲 𒀀𒈾 𒀉𒈨𒌍 𒀀𒄩𒈩 𒀉𒉌𒌓𒇻𒈠|
  block |𒀀𒈾 𒂊𒄫 𒉠 𒌋 𒀞 𒀀𒈾 𒃮𒅀 𒀉𒁍𒌑𒉌|
  block |𒀉𒋾𒋙𒉡 𒄠𒈭𒄭𒄑 𒅆𒅆𒋙𒉡 𒀾𒆪𒌦|
  block |𒌋 𒅆 𒂟𒈨𒌍 𒋾𒁺𒆠𒋗𒉡 𒀸 𒄑𒆪𒈨𒌍 𒌑𒌑𒆤|
  block |𒄑𒇀𒈨𒌍𒋙𒉡 𒂍𒄬𒆷𒋙𒉡 𒌑𒉡𒌓 𒀞𒋙𒉡|
  block |𒂊𒁶𒋙𒉡 𒀸 𒋫𒅀𒅈𒋾𒅀 𒌷𒀀𒉺𒊏𒀀𒍪|
  block |𒌷 𒆗𒉡𒋾𒋙 𒊭 𒁹𒀀𒊏𒈨 𒆳𒌓 𒀸 𒌓𒈪𒋙𒈠|
  block |𒈠𒁕𒌅 𒊭 𒁹𒍇𒉺𒊒𒌦𒁕 𒆬𒌓 𒆬𒄀|
  block |𒀭𒈾𒈨𒌍 𒀲𒆳𒊏𒈨𒌍 𒀲𒈨𒌍 𒄞𒈨𒌍 𒇻𒈨𒌍 𒋠𒍝𒆳𒈨𒌍|
  block |𒌆𒇻𒁔𒋾 𒌆𒃰 𒄠𒄯 𒀀𒈾 𒆳𒂊|
  block |𒆳𒄩𒈠𒀀𒉌 𒂊𒇷 𒄑𒃡𒈨𒌍 𒄑𒂊𒊑𒉌 𒀀𒆧|
  block |𒀸 𒌋𒈫 𒁄𒈨𒌍𒅀 𒋫 𒌷𒉌𒉡𒀀 𒀜𒌅𒈲 𒌋𒋙 𒀀𒇉𒀀𒋥|
  block |𒂊𒄵 𒀀𒈾 𒆳𒉺𒋡𒊏𒄷𒁍𒉌 𒀀𒌨 𒌦𒈨𒌍 𒅅𒁺𒊒|
  block |𒆳𒌑 𒈥𒍮 𒄑𒁀𒌅 𒆳𒌑𒁀𒈾𒀜 𒆳𒂊|
  block |𒀀𒋛𒁉 𒀝𒋫𒆳 𒄤𒈨𒌍𒋙𒉡 𒀀𒂁 𒊩𒆷𒋢𒉡|
  block |𒃻𒋗𒋙𒉡 𒋫 𒆠𒆗 𒆳𒂊 𒌑𒊺𒊑𒁕|
  block |𒀸 𒌋𒐈 𒁄𒈨𒌍𒅀 𒀸 𒆳𒉌𒊑𒁁 𒊭 𒌷𒀭𒈹𒈨𒌍 𒆭𒌒|
  block |𒀀𒈾 𒆳𒅀𒀀𒋾 𒀀𒌨 𒆳𒅀𒀀𒌅 𒀀𒈾 𒋛𒄯𒋾𒃻 𒆳𒌓|
  block |𒄤𒈨𒌍𒋙𒉡 𒀀𒂁 𒊩𒆷𒋢𒉡 𒀀𒈾 𒆷 𒈠𒉌𒂊 𒀾𒇻𒆷|
  block |𒀸 𒌋𒐉 𒁄𒈨𒌍𒅀 𒈠𒀀𒋾 𒂼𒌅 𒀀𒈾 𒆷 𒈠𒉌𒂊|
  block |𒀜𒆠 𒀉𒋾 𒁹 𒈨 𒅆 𒌋𒌋 𒅆 𒂟𒄭𒀀 𒀀𒇉𒀀𒋥|
  block |𒀸 𒈪𒇷𒊭 𒂊𒄵 𒀸 𒌓𒈪𒋗𒈠|
  block |𒁹𒀭𒅎𒀉𒊑 𒊭𒆳𒀲𒋙 𒁹𒅕𒄷𒇷𒈾|
  block |𒆳𒀀𒆳𒀀𒀀 𒀀𒁲 𒌋𒈫 𒌋𒌋𒈨𒌍𒉌 𒊭 𒅆𒁲 𒌓𒁲|
  block |𒀭𒋫 𒅇 𒆠𒋫 𒂟𒄭𒀀𒋙𒉡 𒄭𒀀𒈨𒌍 𒀀𒈾 𒆷 𒈠𒉌𒂊|
  block |𒀉𒆪𒌑𒉌 𒀀𒈾 𒃮𒅀 𒀉𒁍𒌑𒉌 𒀉𒋾𒋙𒉡|
  block |𒄠𒈭𒄭𒄑 𒅆𒅆𒋙𒉡 𒀾𒆪𒌦 𒄑𒇀𒈨𒌍𒋙𒉡|
  block |𒂍𒄬𒆷𒋗𒉡 𒀀𒍢𒀪 𒌑𒉡𒌓 𒀞𒋙𒉡|
  block |𒂊𒁶𒋙𒉡 𒀀𒈾 𒋗𒍪𒌒 𒍣𒈨𒌍𒋙𒉡 𒂊𒇷𒌑|
  block |𒀸 𒁄𒈨𒌍𒅀 𒀀𒈾 𒆳𒈾𒄿𒊑 𒀀𒌨 𒀸 𒊕 𒀀𒇉𒂊𒉌|
  block |𒊭 𒀀𒇉𒄬𒄬 𒀩 𒌋𒌋𒋾𒅀 𒀸 𒅗𒀀𒉿 𒊭 𒆳𒂊|
  block |𒀸 𒍢𒀉 𒈾𒂵𒁉𒃻 𒀊𒉌|
  block |𒋫𒈾𒀀𒋾 𒆧𒋙𒋾𒅀 𒀠𒅗𒆑 𒄥𒁲𒅀|
  block |𒀸 𒆠𒆗𒋙 𒀠𒌉 𒀸 𒆳𒉌𒊑𒁉 𒊭 𒆳𒂅𒉌𒁍𒉌|
  block |𒆭𒌒 𒌷𒈨𒌍𒉌 𒊭 𒁹𒀀𒊏𒈨 𒆳𒌋𒊏𒅈𒁕𒀀𒀀|
  block |𒀀𒁲 𒊕 𒀀𒇉𒂊𒉌 𒊭 𒀀𒇉𒀀𒋥 𒀊𒁔 𒀝𒄥|
  block |𒀸 𒉈 𒀾𒊒𒌒 𒀸 𒊕 𒀀𒇉𒂊𒉌 𒊭 𒀀𒇉𒀀𒋥 𒀀𒌨|
  block |𒇻𒀬𒈨𒌍 𒀀𒈾 𒀭𒈨𒌍𒉌𒀀 𒊍𒁁 𒄑𒆪 𒀸𒋩 𒀸 𒊮𒁉 𒌑𒇸|
  block |𒁹𒀀𒋛𒀀 𒌋𒌋 𒆳𒁕𒅀𒂊𒉌 𒄊𒅀𒈨𒌍𒅀 𒁳𒁁|
  block |𒄘𒌦 𒈠𒁕𒌅 𒀲𒆳𒊏𒈨𒌍 𒄠𒄯𒋙|
  block |𒍝𒇴 𒌋𒌋𒋾𒅀 𒀊𒉌 𒀸 𒉠 𒌷𒋙 𒌑𒊺𒁁|
  block |𒀸 𒋫𒅀𒅈𒋾𒅀 𒊭 𒊕 𒀀𒇉𒂊𒉌|
  block |𒊭 𒀀𒇉𒀀𒋥 𒀀𒈾 𒆳𒋢𒄴𒉌 𒀀𒌨 𒐊 𒌷𒈨𒌍𒉌|
  block |𒆗𒉡𒋾 𒀀𒁲 𒌷𒈨𒌍𒉌 𒃻 𒇷𒈨𒌅𒋗𒉡 𒆳𒌓|
  block |𒄤𒈨𒌍𒋙𒉡 𒀀𒂁 𒊩𒆷𒋢𒉡 𒀾𒇻𒆷|
  block |𒋫 𒆳𒋢𒄴𒉌 𒀜𒌅𒈲 𒀀𒈾 𒆳𒂗𒍣|
  block |𒀝𒄭𒆗 𒈫 𒌷𒈨𒌍𒉌 𒆗𒉡𒋾 𒀀𒁲 𒌷𒈨𒌍𒉌|
  block |𒊭 𒇷𒈨𒌅𒋗𒉡 𒆳𒌓 𒄤𒈨𒌍𒋙𒉡 𒀀𒂁|
  block |𒊩𒆷𒋢𒉡 𒀾𒇻𒆷 𒋫 𒆳𒂗𒍣|
  block |𒀜𒌅𒈲 𒀀𒈾 𒌋𒅗 𒀀𒇉𒀀𒋥 𒀸 𒁍𒌓|
  block |𒆳𒈨𒇷𒁲 𒀝𒄭𒆗 𒈠𒁕𒌅 𒊭 𒁹𒇲𒇷|
  block |𒆳𒈪𒇷𒁕𒀀𒀀 𒆬𒌓 𒆬𒄀 𒀭𒈾𒈨𒌍 𒌓𒅗𒁇𒈨𒌍 𒄠𒄯|
  block |𒍝𒇴 𒌋𒌋𒋾𒅀 𒀊𒉌 𒀸 𒌋𒅗 𒀀𒇉𒀀𒋥 𒌑𒊺𒁁|
  block |𒀸 𒌋𒐋 𒁄𒈨𒌍𒅀 𒋫 𒌷𒇹𒀭 𒀜𒌅𒈲|
  block |𒆳𒄢𒆷𒅈 𒁄𒀜 𒀸 𒆳𒍝𒈬𒀀 𒊭 𒂍𒀀𒉌|
  block |𒁉𒅕𒌅 𒀀𒍝𒁀𒀜 𒋫 𒆳𒍝𒈬𒀀 𒊭 𒂍𒀀𒉌|
  block |𒀀𒁲 𒆳𒈬𒌦𒈾 𒀝𒋫𒆳 𒋫 𒆳𒈬𒌦𒈾|
  block |𒀀𒁲 𒆳𒀠𒆗𒊑𒀀 𒌷𒉻𒁲𒊏|
  block |𒌷 𒆗𒉡𒋾𒋗 𒊭 𒁹𒅀𒀭𒍣𒁓𒅀𒀾|
  block |𒆳𒀠𒆗𒊑𒀀𒀀 𒀝𒋤 𒄑𒅅 𒆬𒄀 𒊩𒂟𒈨𒌍 𒂍𒃲𒈨𒌍𒋙|
  block |𒃻𒂵 𒂍𒃲𒋙 𒄭𒀀 𒀾𒇻𒆷|
  block |𒋫 𒌷𒀠𒆗𒊑𒀀 𒀀𒁲 𒌷𒁇𒋢𒀀|
  block |𒋫 𒌷𒁇𒋢𒀀 𒀀𒁲 𒌷𒀊𒁕𒁕𒀀𒉌|
  block |𒋫 𒌷𒀊𒁕𒁕𒀀𒉌 𒀀𒁲 𒌷𒄩𒉼|
  block |𒆠𒈠 𒀭𒄑𒁇 𒀝𒈬 𒈪𒇴 𒁁𒇻𒋾𒅀|
  block |𒌋𒅗𒋙𒉡 𒀜𒁍𒊌 𒁹𒀭𒀫𒌓𒈬𒅆𒂟|
  block |𒌋𒌋 𒆳𒂟 𒀀𒈾 𒄀𒄫 𒂟𒈨𒌍𒉌𒋙 𒀉𒋫𒆸𒈠|
  block |𒂍𒄬𒇻𒋗 𒄭𒀀𒈨𒌍 𒀀𒈾 𒂊𒄫 𒉠 𒌋 𒀞|
  block |𒀀𒈾 𒃮𒅀 𒀉𒅗𒀀 𒀸 𒌋𒅗 𒀀𒇉𒉆𒊑𒋼|
  block |𒀸 𒁍𒌓𒅀 𒋛𒋛𒀀𒌅 𒅖𒆲|
  block |𒅆𒅆𒋙 𒀾𒆪𒌦 𒂍𒄬𒇻𒋙 𒂊𒁶𒋗|
  block |𒁹𒀭𒀫𒌓𒈬𒅆𒂟 𒌋𒌋 𒆳𒉆𒊑 𒋫 𒅆 𒄑𒆪𒈨𒌍𒀀|
  block |𒆗𒉡𒋾 𒅁𒂟𒈠 𒌷𒋗𒄯𒍝 𒌷𒂍𒀭𒌋𒄥|
  block |𒌷𒃻𒄣 𒊭 𒆳𒌇𒇷𒅀𒀾 𒌷𒈨𒌍𒉌𒋙|
  block |𒂦𒈨𒌍𒉌𒋙 𒆗𒉡𒋾 𒌑𒈦𒋓|
  block |𒀀𒈾 𒋗𒍪𒌒 𒍣𒈨𒌍𒋙 𒂊𒇷|
  block |𒈪𒊺𒀪𒋫 𒀸 𒂍𒃲𒈨𒌍𒋙 𒀾𒆪𒌦|
  block |𒀭𒈨𒌍𒉌𒋙 𒃻𒂵𒋙 𒃻𒋗𒋙 𒊩𒂟𒈨𒌍 𒂍𒃲𒈨𒌍𒋙|
  block |𒀲𒆳𒊏𒈨𒌍 𒇲𒀜 𒄑𒄑𒋗 𒀀𒈾 𒆷 𒈠𒉌|
  block |𒀾𒇻𒆷 𒈠𒁕𒌅 𒊭 𒁹𒁀𒊒𒌑|
  block |𒆳𒂊𒇷𒉺𒀀𒀀 𒀸 𒆳𒉌𒊑𒁉|
  block |𒊭 𒆳𒌇𒇷𒅀𒀾 𒄠𒄯 𒋗𒊑𒁁|
  block |𒄑𒆪𒈨𒌍𒅀 𒈪𒇴 𒂗𒇻𒋾𒅀|
  block |𒌋𒅗 𒆳𒉆𒊑 𒀜𒁍𒊌|
  block |𒅗𒋃 𒋫 𒌓𒁲 𒀭𒋫 𒅇 𒆠𒋫 𒊭 𒆳𒈾𒄿𒊑|
  block |𒅇 𒌓𒁲 𒃲𒋾 𒊭 𒁲𒈨 𒀭𒌑𒅆|
  block |𒀀𒁲 𒆳𒄩𒈠𒀀𒉌 𒆳𒉺𒋾 𒀀𒈾 𒉻 𒁶𒊑𒃻 𒀀𒉋|
  block |𒋫 𒊕 𒀀𒇉𒂊𒉌 𒊭 𒀀𒇉𒄬𒄬 𒀀𒁲 𒊕 𒀀𒇉𒂊𒉌|
  block |𒊭 𒀀𒇉𒀀𒋥 𒋗𒋾 𒅅𒋤 𒋫 𒆳𒂗𒍣|
  block |𒀀𒁲 𒆳𒋢𒄴𒉌 𒋫 𒆳𒋢𒄴𒉌|
  block |𒀀𒁲 𒆳𒈨𒇷𒄿𒁲 𒋫 𒆳𒈨𒇷𒁲|
  block |𒀀𒁲 𒆳𒁕𒅀𒂊𒉌 𒋫 𒆳𒁕𒅀𒂊𒉌|
  block |𒀀𒁲 𒌷𒅈𒍝𒀾𒆪𒌦 𒋫 𒌷𒅈𒍝𒀾𒆪𒌦|
  block |𒀀𒁲 𒆳𒆸𒍝𒀀𒉌 𒋫 𒆳𒆸𒍝𒀀𒉌|
  block |𒀀𒁲 𒌷𒄽𒍑𒆠𒀀 𒆠𒈠 𒇯 𒀀𒁍𒁉 𒀾𒁍𒌦|
  block |𒀸 𒆳𒆳𒈨𒌍 𒅇 𒄯𒊭𒀀𒉌 𒊭 𒀀𒉿𒇻𒅆𒈾𒉌|
  block |𒇽𒊕𒉡𒋾𒅀 𒀠𒉌𒌓𒃶 𒄘𒌦 𒈠𒁕𒌅|
  block |𒍝𒉋 𒆪𒂉𒊑 𒌋𒅗𒋙𒉡 𒀾𒆪𒌦|
  block |𒀭𒊩𒌆𒅁 𒅇 𒀭𒅆𒁺 𒊭 𒋃𒋾 𒄿𒊏𒄠𒈬|
  block |𒈧𒀲 𒂔 𒌑𒆳𒇷𒈬𒉌𒈠 𒂊𒄫 𒁀𒀪𒊑|
  block |𒅅𒁍𒉌 𒐈 𒈨 𒐕𒌋𒐈 𒄞𒄠𒈨𒌍 𒐈 𒈨 𒐕𒌍𒑆 𒌨𒈤𒈨𒌍|
  block |𒀸 𒄑𒇀𒈨𒌍𒅀 𒉺𒌅𒋼 𒀸 𒆥𒀉𒊒𒌒|
  block |𒁁𒇻𒋾𒅀 𒀀𒂁 𒌋𒌋𒑆 𒄠𒋛𒈨𒌍 𒀸 𒊒𒋾 𒀀𒁲|
  block |𒄑𒀳𒈨𒌍 𒀸 𒅆𒁲 𒆳𒅀 𒅈𒆪𒍑 𒊺𒄠𒈨𒌍|
  block |𒅇 𒊺𒅔𒉡𒈨𒌍 𒌋𒅗 𒊭 𒉺𒀭 𒌑𒊭𒌁 𒀜𒁍𒊌|
  block |𒀲𒆳𒊏𒈨𒌍 𒇲𒀜 𒄑𒄑 𒈫 𒅆 𒈫 𒄑𒇀𒈨𒌍|
  block |𒐊 𒅆 𒐊 𒈨 𒐏𒈫 𒂍𒄬𒇻 𒀀𒈾 𒀉𒈨𒌍 𒆳𒅀 𒅈𒆪𒊻|
  block |𒌗𒇯 𒌓𒌋𒌋𒈫𒆚 𒅆𒈬|
  block |𒁹𒉌𒌓𒋃𒀀𒈾𒌋𒌋|
  block |𒃻 𒌷𒉌𒁁𒀭𒈹|