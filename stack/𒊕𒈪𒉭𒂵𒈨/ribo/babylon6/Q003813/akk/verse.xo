
block |Ashurbanipal Babylonian 15|
  block |𒀀𒈾 𒀭𒈹 𒀕𒆠 𒂊𒌀𒆳 𒀭𒂊 𒌋 𒆠𒁴 𒂵𒋓𒋾 𒀭𒈨𒌍 𒍢𒅕𒋾|
  block |𒃻 𒀸 𒍢𒆗 𒌋 𒅆𒆷𒀭 𒌨𒌅 𒋫𒉆𒁲𒉡 𒋫𒊕𒃶 𒅆𒆠𒅔𒃻|
  block |𒄿𒆳 𒌓𒄩𒊑 𒄑𒍣𒋾 𒃻 𒀸 𒆠𒆗 𒋼𒊺𒂊 𒀀𒌑𒃻𒌋𒌋 𒄿𒋢𒌨𒊒|
  block |𒀀𒇷𒆐 𒄿𒁲 𒈗 𒈪𒄫𒄿𒃻 𒈬𒊏𒋛𒁁 𒂵𒊑𒂊𒋙|
  block |𒁁𒀖 𒆳𒆳 𒄩𒈪𒆳 𒌓𒍢 𒈲𒋼𒅆𒋥 𒄀𒂇 𒋗𒈛𒄷|
  block |𒀀𒅆𒁁 𒂍𒉪𒅅𒀭𒀀𒉏 𒃻 𒆠𒆗 𒂍𒀭𒈾 𒁁𒂖𒋾 𒃲𒋾 𒃽𒋙|
  block |𒁹𒀭𒊹𒆕𒀀 𒈗 𒃲 𒈗 𒆗𒉡 𒈗 𒋙 𒈗 𒆳𒀸𒋩 𒈗 𒄒𒋥 𒇹𒋾 𒈗 𒈗𒈨𒌍 𒉣 𒆷 𒃻𒈾𒀭|
  block |𒃻 𒌌𒌅 𒌓𒁴 𒂊𒀖 𒀀𒁲 𒌓𒁴 𒉺𒅁𒀖 𒄿𒁉𒇻𒈠 𒄀𒂇 𒈠𒌨 𒌑𒊕𒌋𒌋 𒊺𒁍𒍑𒋙|
  block |𒃻 𒂊𒇷 𒌷𒀫𒊒 𒃻 𒋡𒁄 𒌓𒁴 𒂊𒀖 𒌋 𒉌𒌇𒆠 𒃻 𒋡𒁄 𒌓𒁴 𒉺𒅁𒀖|
  block |𒉌𒊑 𒁁𒇻𒋾𒋙 𒌑𒆥𒉡𒌑𒈠 𒄿𒋗𒂅 𒀊𒃻𒀭𒋙 𒃻 𒅁𒊺𒌅𒌑𒋙 𒂊𒇷 𒆗 𒀭𒈨𒌍 𒁕𒀀𒁀|
  block |𒂊𒇷 𒉌𒆳 𒊕𒁺 𒁺𒍑𒋗𒉺𒌅 𒉺𒇻𒌑𒋢 𒃻 𒀸 𒁄𒋙 𒀭𒅎 𒀀𒀭𒈨𒌍𒋙 𒀭𒂍𒀀 𒅘𒁉𒋙|
  block |𒀀𒈾 𒈠𒋾𒋙 𒍑𒋰𒊒𒌑 𒀸 𒃮𒁺 𒌋 𒈨𒌍𒊑𒂊 𒅖𒋼𒉌𒀪𒌑 𒌦𒈨𒌍𒋙|
  block |𒄀𒂇 𒌝𒈠𒉌𒋙 𒃮𒄷𒁺 𒄿𒊒𒍑𒋙 𒁕𒄉𒈨𒋙 𒌉 𒁹𒀭𒊹𒋀𒋧𒈾 𒈗 𒃲 𒈗 𒆗𒉡|
  block |𒈗 𒋙 𒈗 𒆳𒀸𒋩 𒄊𒀴 𒁷𒌁𒆠 𒈗 𒆳𒅴𒂠 𒌋 𒌵𒆠 𒈬𒊺𒈨 𒁷𒌁𒆠 𒂊𒄫 𒂍𒊕𒅍|
  block |𒈬𒌓𒁹 𒌍𒊑𒂊𒋼 𒆰𒆳 𒈠𒄩𒍣 𒃻 𒀸 𒄫𒁉𒅆𒈾 𒅖𒋳𒅗𒉡 𒋛𒈠𒀀𒋾|
  block |𒌉 𒌉 𒁹𒀭𒌍𒋀𒈨𒌍𒋢 𒈗 𒃲 𒈗 𒆗𒉡 𒈗 𒋙 𒈗 𒆳𒀸𒋩𒈠 𒀸 𒁄𒂊𒀀 𒂗 𒃲 𒀭𒀫𒌓|
  block |𒀸 𒊑𒃻𒀀𒋾 𒀀𒈾 𒁷𒌁𒆠 𒄿𒊒:cloud(|𒌝𒈠|)𒆳𒌇𒆪 𒂍𒊕𒅍 𒌋 𒀭𒈨𒌍 𒁷𒌁𒆠 𒌑𒆥|
  block |𒆠𒁷𒉡𒌅 𒁷𒌁𒆠 𒀝𒀫 𒀾𒋙 𒆗𒉡 𒀀𒈾 𒋝 𒆷 𒄩𒁀𒇻 𒁹𒀭𒄑𒉢𒈬𒄀𒈾|
  block |𒋀 𒋫𒇷𒈨 𒀀𒈾 𒈗𒌑𒌅 𒆍𒀭𒊏𒆠 𒀊𒆤 𒌋 𒅆𒌓 𒂍𒊕𒅍 𒆷 𒋡𒋫:cloud(|𒀀|)|
  block |𒌑𒊕𒇸 𒀸 𒆬𒌓 𒆬𒄀 𒌋 𒉌𒋝𒋾 𒉌𒌓𒈨𒌍 𒂍𒊕𒅍 𒊍𒉣𒈠 𒆠𒈠 𒅆:cloud(|𒋛𒀀 𒁍𒊒𒈬|)|
  block |𒌑𒉆𒂇 𒂍𒌆𒀀 𒅇 𒃻 𒌍𒊑𒂊𒋼 𒅗𒇷𒅆𒈾 𒄭𒉈𒋫𒅆𒈾 𒌑𒊩𒅆|
  block |𒂊𒇷 𒆰𒆳 𒈠𒄩𒍣 𒌑𒆳𒊑𒍢 𒀭𒌋𒌆𒈝 𒀸 𒌓𒈨𒋙𒈠 𒂍𒋞 𒂍𒀭𒈾 𒋛𒆟𒋾|
  block |𒃻 𒆷𒁀𒊕 𒅋𒌨𒌋𒈠 𒄿𒄣𒁍 𒅅𒆚𒊒 𒀾𒊏𒋾𒋙𒉡 𒀾𒋼𒀪:cloud(|𒂊𒈠 𒌍𒋀 𒌑𒊺𒄫𒈠|)|
  block |:cloud(|𒌑|)𒊕𒇸𒈠 𒆠𒈠 𒃻𒁲𒄿 𒌌𒆷𒀀 𒊑𒅆𒋗𒌦 𒀀𒈾 𒆳𒋾 𒀭𒈹 𒀕𒆠 𒃽 𒃲:cloud(|𒋾|)|
  block |𒅆𒌓 𒃻𒀀𒋙 𒄩𒁹 𒈜𒉺𒇺𒈠 𒅀𒀀𒋾 𒁹𒀭𒊹𒆕𒀀 𒈗 𒆳𒀸𒋩 𒉣 𒉺𒌓𒋙 𒀀𒆳 𒁕𒈪:cloud(|𒅅𒋾𒅀|)|
  block |𒇺𒃻𒆥 𒉺𒅁𒌅𒍑𒃻 𒋾 𒌓𒈨𒌍 𒋤𒈨𒌍 𒊺𒁉𒂊 𒀖𒌅𒌅 𒂅𒌒 𒍜 𒄷𒌓:cloud(|𒊮𒁉 𒇷𒋆 𒅆𒈠𒋾|)|
  block |𒅇 𒃻 𒁹𒀭𒄑𒉢𒈬𒄀𒈾 𒈗 𒆍𒀭𒊏𒆠 𒋀 𒋫𒅆𒅀 𒌓𒈨𒌍𒋙 𒇷𒊑𒆪 𒇺:cloud(|𒁉 𒁍𒀪𒀀𒊑|)|
  block |𒀀𒀀𒌝𒈠 𒉣 𒂕𒌑 𒃻 𒀸 𒌓𒈨 𒁄𒂊𒋙 𒅆𒌓 𒋗𒀀𒋾 𒅔𒈾𒄷 𒀭𒄷𒊻𒋢:cloud(|𒇻𒌓𒁹|)|
  block |𒋗𒈨 𒀉𒋾 𒈬𒋙 𒇺𒄙 𒈬𒊬𒌋𒀀 𒇷𒄯𒈠 𒉌𒄑 𒈜𒋗𒍑 𒇻𒀬 𒁄𒆠|
  block |𒀉𒋾 𒈬𒊬𒂊𒋙 𒇺𒆲 𒅅𒊑𒁉𒋙 𒀭𒈹 𒀕𒆠 𒄿𒋆𒈨 𒃻 𒋗𒈨 𒀉𒋾 𒈬𒋙 𒆷 𒄿𒆳𒁕𒊒|
  block |𒈬𒊬𒌋𒀀 𒄿𒀀𒀊𒁀𒌅 𒇻𒌋 𒀀𒊬𒋙 𒌑𒅘𒅗𒊒𒈠 𒀉𒋾 𒈬𒊬𒂊𒋙 𒆷 𒄿𒊕𒅗𒉡|
  block |𒀭𒈹 𒀕𒆠 𒃽 𒃲𒋾 𒀝𒄑 𒌨𒆸𒈨𒋙𒈠 𒈬𒋙 𒆰𒋙 𒀸 𒆳𒆳 𒇷𒄬𒌨𒈠 𒀀𒀀 𒅕𒅆𒋙 𒊑𒂊𒈬|