
block |Esarhaddon 135|
  block |𒀀𒈾 𒀭𒈾𒈾𒀀 𒁍𒋢𒌝𒋾 𒄿𒆷𒀀𒋾 𒃻 𒄭𒇷 𒌋 𒌌𒍢 𒍝𒀪𒈾𒌅 𒇻𒇷𒂊 𒈠𒆷𒌅|
  block |𒁍𒉽𒋾 𒀭𒀀𒉏 𒋃𒊏𒄴𒋾 𒃻 𒀸 𒀮𒄯 𒁁𒇷𒂊𒋾 𒋩𒁀𒀀𒌅 𒂊𒉡𒊻𒊓|
  block |𒄭𒋥 𒀭𒈬𒍦𒄷𒈿𒀀 𒋾𒄑𒃼𒋾 𒋝𒊏𒋾 𒈾𒀪𒀉𒋾 𒈾𒉘𒋾 𒉣𒌑𒋾𒋙|
  block |𒀭𒌈 𒊑𒈨𒉌𒌈 𒀀𒇷𒆐 𒊑𒍢 𒈗 𒉺𒇷𒄭𒃻 𒈬𒊩𒁉𒋥 𒉺𒇷𒂊𒋙|
  block |𒀀𒅆𒁁 𒂍𒄭𒇷𒀭𒈾 𒃻 𒆠𒆗 𒂍𒀭𒈾 𒊬𒋥 𒀕𒆠 𒃽 𒃲𒌈 𒃽𒋙|
  block |𒁹𒀭𒊹𒋀𒋧𒈾 𒈗 𒋙 𒈗 𒆳𒀸𒋩𒆠 𒄊𒀴 𒆍𒀭𒊏𒆠 𒈗 𒆳𒋗𒈨𒊒 𒅇 𒌵𒆠|
  block |𒈗 𒋚𒂅 𒈲𒋼𒀪𒌑 𒀾𒊏𒀀𒋾 𒀭𒈨𒌍 𒃲𒈨𒌍 𒉺𒀀𒌓 𒂗 𒂗𒂗|
  block |𒁀𒀀𒉡𒌑 𒂍 𒀭𒊹 𒂊𒄫 𒂍𒊕𒅍 𒌋 𒆍𒀭𒊏𒆠 𒍝𒀀𒊩𒌆 𒂍𒍣𒁕|
  block |𒈬𒌓𒁹 𒂍𒀭𒈾 𒈬𒊕𒇸 𒌍𒊑𒂊𒋾 𒈠𒄩𒍣 𒃻 𒀸 𒄫𒁉𒅆𒈾 𒅖𒋳𒃶 𒋛𒈠𒀀𒋾|
  block |𒌉 𒁹𒀭𒌍𒋀𒈨𒌍𒋢 𒈗 𒋙 𒈗 𒆳𒀸𒋩𒆠 𒌉 𒁹𒈗𒁺 𒈗 𒆳𒀸𒋩𒆠 𒄊𒀴 𒆍𒀭𒊏𒆠 𒈗 𒆳𒋗𒈨𒊒 𒅇 𒀝𒅗𒁲𒄿|
  block |𒂍𒄭𒇷𒀭𒈾 𒂍 𒉺𒉺𒄭 𒀭𒈾𒈾𒀀 𒃽𒅀 𒃻 𒆠𒆗 𒂍𒀭𒈾|
  block |𒃻 𒈗 𒈤𒊑 𒄿𒁍𒋗 𒆷𒁀𒊕 𒅋𒌨𒈠 𒈪𒆤𒋾 𒅕𒅆|
  block |𒄑𒊑𒋾𒋙 𒀾𒋼𒀪𒄿 𒀸 𒋞𒀠𒃡𒊏 𒌋𒈬 𒆬𒁴 𒈠𒆤𒋫𒋙 𒀝𒅆𒅕|
  block |𒋗𒅀 𒀭𒈾𒈾𒀀 𒃽 𒃲𒌈 𒊍𒁁𒈠 𒀀𒈾 𒄫𒁉𒋙 𒌑𒊺𒆗𒈠 𒋗𒁁 𒁕𒊏𒀀𒋾 𒌑𒊬𒈨|
  block |𒇻𒀬𒈨𒌍 𒌨𒊑𒄴𒋾 𒀝𒆠 𒍑𒌓𒍣𒄴 𒅆𒃻𒃻|
  block |𒀭𒈾𒈾𒀀 𒃽 𒈲𒌈 𒀸 𒆠𒆗 𒂍 𒉺𒉺𒄭 𒋗𒀀𒋾 𒄩𒁲𒅖 𒀸 𒀀𒃻𒀀𒁉𒆠|
  block |𒅀𒀀𒋾 𒁹𒀭𒊹𒋀𒋧𒈾 𒉣 𒉺𒀀𒌓𒆠 𒀸 𒈠𒄯 𒀭𒀝 𒄩𒀀𒀀𒄿𒊑𒆠 𒋾𒄑𒋡𒊑 𒁀𒉌𒋾|
  block |𒋾 𒌓𒈨𒌍 𒋤𒈨𒌍 𒊺𒁉𒂊 𒀖𒌅𒌅 𒂅𒌑𒁉 𒍜 𒌋 𒄷𒌓 𒊮𒁉 𒅆𒄿𒈪 𒅆𒈠𒋾|
  block |𒁼 𒄑𒄖𒍝 𒈗𒌑𒋾𒅀 𒌑𒈝𒈨𒌍 𒋩𒅆𒁲 𒀉𒋾 𒀭𒂊 𒌋 𒆠𒁴 𒆥𒉌 𒁄𒌑𒀀|
  block |𒈠𒋾𒈠 𒀸 𒄴𒋥 𒌓𒈨𒌍 𒉣 𒂕𒌑 𒃻 𒀸 𒁄𒋙 𒂍 𒉺𒉺𒄭 𒋗𒀀𒋾 𒅔𒈾𒄷 𒀭𒄷𒊻𒋢 𒇻𒌓𒁹|
  block |𒋗𒈪 𒀉𒋾 𒋗𒈪𒋙 𒇺𒄙 𒈬𒊬𒊒𒌑 𒅆𒋛𒀀 𒈬𒅀 𒉌𒄑 𒈜𒋗𒍑 𒇻𒀬 𒁄𒆠 𒀉𒋾 𒈬𒊬𒂊𒋙 𒇺𒆲|
  block |𒅅𒊑𒁉𒋙 𒀭𒈨𒌍 𒄿𒋆𒈬𒌑 𒌋 𒃻 𒋗𒈪 𒆳𒊒 𒀸 𒅆𒌓 𒉌𒆸𒋾 𒄿𒉺𒀾𒅆𒂅|
  block |𒈬𒊬𒊒𒌑𒀀 𒅁𒁀𒌅 𒇻𒌋 𒀀𒊬𒋙 𒌑𒅘𒅗𒊒|
  block |𒀭𒈾𒈾𒀀 𒃽 𒋩𒁍𒋾 𒀝𒄑 𒌨𒆸𒈨𒋙𒈠 𒅆𒆳 𒇷𒄷𒄭𒁴 𒇷𒋆𒋙|
  block |𒈬𒋙 𒆰𒋙 𒀸 𒆳 𒇷𒄬𒌨𒈠 𒀀𒀀 𒅕𒅆𒅖 𒊑𒂊𒈬|