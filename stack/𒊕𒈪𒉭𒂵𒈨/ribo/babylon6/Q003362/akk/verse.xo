
block |Esarhaddon 133|
  block |𒀀𒈾 𒀭𒅖𒋻 𒃽 𒋩𒁍𒋾 𒂊𒌀𒀖 𒀭𒂊 𒌋 𒆠𒁴 𒋡𒈩𒋾 𒀭𒈨𒌍 𒃻𒊒𒄴𒋾|
  block |𒀭𒈹 𒀕𒆠 𒊒𒁀𒀀𒋾 𒈲𒋾 𒇷𒋡𒀀𒋾 𒉺𒊏𒊍 𒀭𒀀𒉏𒌑𒌅|
  block |𒃻 𒊑𒆧 𒋼𒊑𒂊𒋾 𒄩𒄠𒆳|
  block |𒊒𒌝𒋾 𒋾𒄑𒃼𒋾 𒃻 𒀀𒈾 𒈗 𒈪𒅅𒊑𒃻 𒆠𒌋𒌋 𒅁𒁄𒆷𒋢|
  block |𒁄𒋙 𒌑𒊩𒁀𒊒 𒄿𒊬𒊏𒆪𒍑 𒁕𒈾𒉡 𒅇 𒇷𒄿𒋾|
  block |𒃻𒉣𒅗𒀜 𒄉𒈾𒀀𒋾 𒃻𒄣𒋾 𒀭𒈨𒌍 𒀀𒅆𒁁 𒂍𒉪𒅅𒀭𒈾|
  block |𒃻 𒆠𒆗 𒂍𒀭𒈾 𒁁𒀖 𒀕𒆠 𒃽 𒃲𒋾 𒃽𒋙|
  block |𒁹𒀭𒊹𒋀𒋧𒈾 𒈗 𒃲𒌑 𒈗 𒆗𒉡 𒈗 𒋙 𒈗 𒆳𒀸𒋩𒆠 𒈗 𒄒𒋥 𒇹𒋾 𒄊𒀴 𒁷𒌁𒆠 𒈗 𒆳𒋗𒈨𒊑 𒅇 𒌵𒆠|
  block |𒋾𒊑𒄑 𒋗𒅀 𒀭𒊹 𒄿𒌅𒌓 𒆲 𒊮𒁉 𒀭𒂗𒆤 𒉌𒂍 𒀭𒀫𒌓 𒈪𒄫 𒀭𒅕𒉌𒉌|
  block |𒃻 𒌌𒌅 𒍢𒄭𒊑𒋙 𒀀𒈾 𒀭𒊹 𒀭𒀀𒉏 𒀭𒂗𒆤 𒀭𒂍𒀀 𒀭𒌍 𒀭𒌓 𒀭𒅎 𒀭𒀫𒌓 𒀭𒀝 𒀭𒌋𒄥 𒌋 𒀭𒌋𒐊|
  block |𒀭𒈨 𒃲𒈨 𒂗𒈨𒋙 𒀉𒋳𒇻𒈠 𒉌𒄑𒆳𒋢 𒌑𒊕𒅆𒁺𒍑 𒄿𒈬𒊒 𒁕𒈾𒀭𒋙𒌦|
  block |𒀀𒈾 𒉡𒄴𒄷 𒊮𒁉 𒀭𒌑𒋾𒋙𒉡 𒌋 𒉡𒌒𒁍𒍑 𒅗𒁁𒋾𒋙𒉡 𒄑𒈪𒋙𒉡 𒁕𒊒𒌑|
  block |𒀉𒊒𒍮 𒌋𒅗𒋙|
  block |𒀸 𒂊𒈮 𒀭𒊹 𒀭𒂗 𒌉 𒀭𒂗 𒌋 𒀭𒌋𒐊 𒀭𒈨 𒋾𒅅𒇷𒋙 𒆰𒆳 𒆳𒆳 𒄿𒁁𒇻𒈠|
  block |𒄀𒂇 𒈠𒇷𒆪 𒌑𒊕𒉌𒋗 𒊺𒁍𒍑𒋗|
  block |𒁀𒉡𒌑 𒂍 𒀭𒊹 𒂊𒄫 𒂍𒊕𒅍 𒌋 𒁷𒌁𒆠 𒈬𒌓𒁹 𒂍𒀭𒈾|
  block |𒈬𒊕𒇸 𒌍𒊑𒂊𒋾 𒌋 𒈠𒄩𒍪 𒈬𒆥 𒆳𒌇𒆪|
  block |𒈗 𒃻 𒀸 𒌓𒈨 𒁄𒋙 𒂗 𒃲𒌑 𒀭𒀫𒌓 𒀀𒈾 𒁷𒌁𒆠 𒊓𒇷𒈬 𒅕𒋗𒌑|
  block |𒀸 𒂍𒊕𒅍 𒂍𒃲𒋙 𒅕𒈬𒌑 𒋗𒁁𒋢|
  block |𒀭𒀀𒉏𒃲𒌑 𒁹 𒌷𒋙 𒂦𒀭𒆠 𒅇 𒂍𒋙 𒂍𒁴𒃲𒌦𒈠 𒌑𒊺𒊑𒁍𒈠|
  block |𒌑𒊺𒅆𒁍 𒉺𒊩𒅗 𒁕𒊏𒀀𒋾|
  block |𒀭𒈨𒌍 𒆳𒆳 𒃻 𒀀𒈾 𒆳𒀸𒋩𒆠 𒄿𒄭𒋗𒉌 𒋗𒋻𒋫𒋙𒉡 𒌓𒁹𒈠 𒌌𒌅 𒆠𒆗 𒆳𒀸𒋩𒆠|
  block |𒁹 𒀾𒊑𒋙𒉡 𒌑𒌁𒋙𒉡𒋾𒈠 𒌑𒆥 𒄑𒄣𒍑𒋙𒌦|
  block |𒉣 𒂗𒄣 𒀉𒉿𒋗 𒄩𒋀 𒆗 𒈨𒊑 𒃻 𒀸 𒈠𒄩𒍪 𒃲𒈨𒌍|
  block |𒋛𒈠𒀀𒋾 𒅖𒋳𒅗𒉡 𒍑𒋼𒅆𒊒 𒋗𒈛𒄩|
  block |𒌉 𒁹𒀭𒌍𒋀𒈨𒌍𒌷𒁀 𒈗 𒋙 𒈗 𒆳𒀸𒋩𒆠 𒌉 𒁹𒈗𒁺 𒈗 𒆳𒀸𒋩𒆠|
  block |𒄊𒀴 𒁷𒌁𒆠 𒈗 𒆳𒋗𒈨𒊒 𒅇 𒌵𒆠|
  block |𒇷𒅁𒇷𒉿 𒁕𒊒𒌑 𒃻 𒀭𒂗𒁀𒉌 𒌉 𒁹𒀀𒁕𒋛 𒈗 𒆳𒀸𒋩𒆠|
  block |𒉭 𒁄𒌀𒆠 𒋗𒄣𒊒 𒆰 𒈗𒌑𒌅 𒆠𒋃𒋾 𒍝𒀀𒋾|
  block |𒄿𒉡𒈠 𒂍𒀭𒈾 𒂍 𒀭𒀀𒉡𒌑𒌅 𒈾𒉘 𒀭𒌋𒐊 𒃽𒅀 𒃻 𒈗 𒈠𒄯 𒄿𒁍𒋗|
  block |𒆷𒁀𒊕 𒅋𒌨𒈠 𒄿𒄣𒁍 𒂍𒋞𒈨𒌍𒋙|
  block |𒀾𒊏𒋾𒋙 𒀾𒋼𒀪𒂊 𒈠𒆤𒋫𒋙 𒊍𒈽 𒋼𒈨𒂗𒋙 𒌑𒂟𒁉𒈠 𒆠𒈠 𒋛𒈠𒋾𒋙|
  block |𒆷𒁉𒊏𒀀𒋾 𒀸 𒅆𒌓 𒀭𒋞 𒅈𒍦 𒌑𒊕𒇸 𒆠𒈠 𒆳𒄿 𒊑𒂊𒅆𒋙 𒌌𒇷|
  block |𒀭𒌋𒐊 𒃽 𒋩𒁍𒋾 𒅆𒌓 𒋗𒀀𒌅 𒄩𒁹 𒈜𒉺𒇺𒈠 𒀀𒆳 𒊩𒅆𒂟𒅀 𒇺𒃻𒆥 𒉺𒅁𒆪𒃻|
  block |𒌋𒅗𒄭 𒆰𒆳 𒈾𒆠𒊑 𒇷𒌑𒊑𒅕 𒄑𒆪𒈨𒌍𒅀|
  block |𒈠𒋾𒈠 𒀸 𒄴𒋥 𒌓𒈨𒌍 𒉣 𒂕𒌑 𒃻 𒀸 𒌓𒈨𒌍 𒁄𒋙 𒅆𒌓 𒋗𒀀𒌅|
  block |𒅔𒈾𒄷𒈠 𒈠𒆤𒋾 𒄿𒆜𒋗𒌑 𒀾𒊏𒋾𒋙 𒇺𒋼𒀪𒂊 𒈠𒆤𒋫𒋙 𒌨𒂡|
  block |𒈬𒊬𒌑 𒅆𒋛𒀀 𒈬𒅀 𒉌𒄑 𒈜𒋗𒍑 𒇻𒀬𒀬 𒁄𒆠 𒀸 𒀾𒊑𒋙 𒇺𒆲|
  block |𒅅𒊑𒁉𒋙 𒀭𒈨𒌍 𒄿𒋆𒈬𒌑 𒌨𒊩 𒌓𒈨𒌍 𒌑𒊐𒉺𒀾 𒁶𒋾|
  block |𒃻 𒈬𒊬𒌑 𒅆𒋛𒀀 𒈬𒅀 𒀸 𒅆𒌓 𒉌𒆸𒋾 𒅁𒁀𒌅 𒇻𒌑 𒀀𒊬𒋙 𒌑𒅘𒅗𒊒|
  block |𒀭𒅖𒋻 𒃽 𒃲𒋾 𒀝𒄑 𒌨𒆸𒈨𒋙𒈠 𒈬𒋙 𒆰𒋙 𒀸 𒀮𒄯 𒆳𒆳 𒇷𒄬𒌨|