
block |Aššur-etel-ilāni Babylonian 5|
  block |𒆠𒈤 𒃻 𒁹𒀭𒌓𒅁𒉌 𒌉 𒁹𒁕𒆪𒊒 𒃻 𒁹𒀭𒊹𒉪𒅅𒀭𒈨𒌍 𒈗 𒆳𒀸𒋩|
  block |𒊑𒂊𒈬 𒅕𒀾𒀾𒋳𒈠 𒌌𒌅 𒆠𒆗 𒆳𒀸𒋩 𒀀𒈾 𒂍𒁹𒁕𒆳 𒆳𒋙|
  block |𒌑𒉈𒆷𒀾𒋳𒈠 𒀸 𒆠𒈤 𒀸 𒆠𒆗 𒂍𒋙 𒃻 𒂦𒃻𒆷𒁲𒉌 𒌑𒃻𒊍𒇷𒇻𒋙|
  block |𒌋𒌋𒉡 𒀜𒋫 𒇻𒌑 𒇽𒊕𒉡 𒇽𒃻𒉿𒊒 𒇻𒌑 𒁕𒀀𒀀𒉡|
  block |𒇻𒌑 𒉣 𒃻 𒀸 𒆳 𒅖𒊕𒅗𒉡 𒀀𒈾 𒆠𒈤 𒌋 𒂊𒍢𒀉𒋾|
  block |𒋗𒀀𒋾 𒆷 𒋫𒄩𒀜𒂅 𒀀𒊬𒋙 𒌑𒀫|
  block |𒍢𒅋𒇷 𒁕𒀀𒁉 𒂊𒇷𒋙 𒌅𒊒𒊻|
  block |𒀀𒈾 𒋗𒀀𒋾 𒀭𒀫𒌓 𒂗 𒃲𒌑 𒉺𒇷𒂊𒅗 𒇻𒌨𒋆|
  block |𒍮𒈜𒋙 𒁕𒀀𒁍 𒂊𒇷𒅗 𒇷𒅖𒆲|
  block |𒈬𒅗 𒆰𒅗 𒅇 𒁀𒆷𒂅 𒌓𒈨𒅗 𒁍𒁕𒈨𒌍 𒀀𒈾 𒌓𒈨 𒍝𒀀𒋫 𒌨𒊒𒁍|
  block |𒋳𒈠 𒉣 𒋗𒌑 𒇻𒌑 𒇽𒊕𒉡 𒇻𒌑 𒇽𒃻𒉿𒊒 𒇻𒌑 𒁕𒀀𒀀𒉡|
  block |𒇻𒌑 𒄊𒀴 𒃻 𒀸 𒆳 𒅁𒁀𒀾𒋗𒌑|
  block |𒀀𒈾 𒆠𒈤 𒌋 𒂊𒍢𒀉𒋾 𒋗𒀀𒋾 𒄿𒄩𒀜𒂅𒌑|
  block |𒀀𒊬𒋙 𒌑𒅘𒅗𒊑 𒀀𒈾 𒀀𒊬 𒃻𒉆𒈠 𒄿𒌨𒄣𒌑|
  block |𒅇 𒌋𒌋𒈠 𒀀𒈾 𒇷𒄷𒄭𒌈 𒌑𒆳𒁀𒁍𒋙𒈠 𒄿𒋆𒈬𒌑|
  block |𒀭𒀫𒌓 𒂗 𒃲𒌑 𒈬𒋙 𒆰𒋙 𒉭𒋙 𒅇 𒈾𒀭𒀮𒋙|
  block |𒄿𒈾 𒉿𒄿 𒌦𒈨𒌍 𒇷𒄬𒌨|
  block |𒀭𒀝 𒊓𒉌𒅅 𒁁𒄯𒋾 𒈪𒈾𒀀𒋫 𒌓𒈨𒋙 𒁍𒁕𒈨𒌍 𒇷𒋼𒀀𒊑|
  block |𒀭𒌋𒄥 𒀸 𒁲𒀪 𒈨𒂅 𒌋 𒊕𒂵𒀾𒋾|
  block |𒆷 𒄿𒃵𒈪𒅋 𒀮𒆳𒋢|