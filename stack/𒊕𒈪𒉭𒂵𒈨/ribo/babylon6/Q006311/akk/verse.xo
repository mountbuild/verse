
block |Šamaš-šuma-ukin 1|
  block |𒀭𒄑𒉢𒈬𒄀𒈾 𒈗 𒆗𒂵|
  block |𒀭𒄑𒉢𒈬𒄀𒈾 𒈗 𒆗𒉡|
  block |𒈗 𒄠𒈾𒉡𒆠 𒈗 𒆍𒀭𒊏𒆠|
  block |𒈗 𒄠𒈾𒉡 𒈗 𒁀𒁉𒇻|
  block |𒀉𒅅 𒊮 𒊨𒅇𒂊|
  block |𒇷𒀪𒌝 𒈬𒌦𒊑𒆪|
  block |𒉺𒇻 𒀭𒂗𒆤𒇲 𒊺𒂵 𒀭𒌓 𒀭𒀫𒌓𒁉𒁕|
  block |𒊑𒀪𒌝 𒈪𒄫 𒀭𒂗𒆤 𒀭𒌓|
  block |𒈗 𒆠𒅔𒄀 𒌵𒆠𒊏𒈨𒂗|
  block |𒅇 𒀭𒀫𒌓 𒈗 𒆳𒋗𒈨𒊑 𒌋 𒀝𒅗𒁲𒄿 𒀀𒈾𒆪|
  block |𒆠 𒅊𒀩 𒂼 𒌋𒅗𒈬 𒉆𒂗𒈾 𒇻𒇻|
  block |𒀀𒊬 𒀮𒉌𒀉 𒌝𒈪 𒀀𒀖𒋾𒅀|
  block |𒌦𒃲 𒀭𒂊𒉈 𒀭𒀀𒂔𒇇𒀀|
  block |𒀀𒈾 𒂊𒉡𒌓 𒌦𒈨𒌍 𒋗𒈪 𒁕𒁉𒅖|
  block |𒈬 𒄭𒂵 𒃶𒂗𒄷𒈿𒀀|
  block |𒇻𒌑 𒋫𒄠𒁉 𒊬𒋥 𒀭𒈨𒌍 𒀭𒂊𒊒𒌑𒀀|
  block |𒌦 𒄵𒄵𒊏𒀀 𒁀𒀊𒌌𒌌 𒄾𒇷𒌍|
  block |𒀀𒈾 𒁍𒄴𒄯 𒌦𒈨𒌍 𒉺𒅁𒄩𒀀𒋾|
  block |𒆠𒅔𒄀 𒌵𒆠𒆤 𒈕𒈨𒅕 𒃲𒃲𒂊𒉈|
  block |𒃻 𒆳𒀝𒅗𒁲𒄿 𒀭𒈨𒌍 𒃲𒈨𒌍|
  block |𒄿𒉈 𒈬𒌦𒅆𒅔𒁇𒀀𒀭𒈨𒂗|
  block |𒄩𒁹 𒇻𒌑 𒅁𒁄𒋢𒅔𒉌𒈠|
  block |𒉺𒀭𒁉 𒁲𒈠𒁉 𒆠𒁺𒁺 𒄩𒇴𒈠𒁉|
  block |𒀀𒈾 𒂄𒈝 𒌓𒍢 𒅇 𒆠𒁺𒁲𒂊 𒈠𒋗𒌅|
  block |𒌌𒇷𒌍 𒄷𒈬𒌦𒄷𒈿𒀀𒁉 𒃶𒀀𒀭|
  block |𒌌𒍢𒅖 𒇻𒌑 𒅎𒁍𒅔𒉌𒈠|
  block |𒀚 𒁄𒌀𒆠 𒁷𒌁𒆠𒋫 𒍠𒁉 𒄾 𒃶𒂗𒂷𒂷|
  block |𒌌𒌅 𒆠𒆗 𒁄𒌀𒆠 𒀀𒈾 𒋗𒁁 𒁀𒆷𒂅|
  block |𒈗 𒀭𒂊𒉈 𒀭𒀀𒍂𒊑𒆤|
  block |𒀉𒋾𒅀 𒄩𒁹 𒇻𒌑 𒀪𒄿𒊏 𒈗 𒀭𒈨𒌍 𒀭𒀀𒊓𒊑|
  block |𒌋 𒄖𒆷 𒌨𒊕 𒀭𒍂𒇽𒄭|
  block |𒁁𒈝 𒊏𒁍𒌑 𒃼𒊏𒁺 𒀭𒀫𒌓|
  block |𒂍𒊕𒅍 𒂍𒃲 𒀭 𒆠𒀀 𒁈𒀀𒉌|
  block |𒀸 𒂍𒈫 𒂍𒃲 𒀭𒂊 𒅇 𒅕𒍢𒋾|
  block |𒂖𒆷 𒍢𒅁𒁉𒁕𒀸 𒄷𒈬𒌦𒉌𒅔𒊑|
  block |𒋗𒁁𒋢 𒂖𒇷𒋾 𒁕𒄫 𒇻𒌑 𒅕𒈪|
  block |𒈕𒈨𒅕 𒃲𒃲𒂊𒉈 𒁈 𒆠𒆪𒁉|
  block |𒃻 𒀭𒈨𒌍 𒃲𒈨𒌍 𒀀𒅆𒅁 𒉺𒊏𒀝𒅗|
  block |𒍠 𒌀𒆷 𒂍𒆳𒊏|
  block |𒃻 𒄀𒅎𒊑 𒂍𒆳𒊏|
  block |𒈨 𒆗𒆗 𒋗𒈛𒄩𒂊𒉈 𒉺𒀭𒁉 𒈽𒂵𒂊𒉈|
  block |𒌓𒍢𒋙𒉡 𒋗𒄣𒊒𒌅 𒉈𒇻𒁺𒋗𒉡|
  block |𒆠𒁉𒂠 𒃶𒂗𒄄𒄄|
  block |𒉡𒊻𒋢𒄣𒌅 𒀀𒈾 𒀾𒊑𒋙𒉡 𒇻𒌑 𒌑𒌁|
  block |𒌓𒁉𒀀 𒂦𒌓𒌌𒉌𒄷𒈿𒀀|
  block |𒄿𒉡𒋗 𒂦𒌓𒌌𒉌𒄷𒈿𒀀|
  block |𒂦 𒌓𒄒𒉣𒆠𒁉 𒇽𒉽𒊏|
  block |𒁺𒌑𒊒 𒋛𒅁𒌓 𒃻 𒀸 𒂊𒃻𒀀𒋾 𒅘𒊑|
  block |𒄗𒄗𒂊 𒉈𒅔𒋝𒂵 𒁉𒋛𒀀:cloud(|𒂵|)|
  block |𒄿𒉌𒋗 𒄿𒄣𒁍|
  block |𒊑𒊑𒂵𒁉 𒄭𒅆𒅔𒁺𒁉𒂗|
  block |𒈪𒆠𒀉𒋫𒋗 𒇻𒌑 𒍑𒁁|
  block |:cloud(|𒃻|)𒋝𒂵𒁉 𒆗𒂵 𒃶𒀀𒀭|
  block |𒂗𒋗𒊻𒋢 𒇻𒌑 𒌑𒆗𒉌𒅔|
  block |𒊕𒁉 𒅖𒋫 𒄯𒊕𒁶|
  block |𒊑𒅆𒋗 𒆠𒈠 𒃻𒁲𒄿|
  block |𒃶𒉌𒌈𒅍|
  block |𒄿𒈾 𒂊𒉿𒊑 𒇻𒌑 𒌌𒇷|
  block |𒂊𒉈𒊏 𒌨𒊕 𒂄 𒀭𒌓 𒀭𒂠𒉪𒁕|
  block |𒀀𒈾 𒆳𒋾 𒃼𒊏𒁺 𒀉𒇻 𒀭𒌓|
  block |𒂍𒄄𒀀𒁉𒁕𒆤 𒃻𒀝𒀝𒁕𒈬|
  block |𒅇 𒀭𒀀𒀀 𒆗𒆷𒋾 𒅁𒊺𒋾𒅀|
  block |𒄾𒇷𒌍 𒊷𒊷 𒅆 𒁇𒊏𒌍𒀀𒀭|
  block |𒁮𒋡𒀀𒋾 𒄩𒁹 𒀮𒇷𒊓𒈠|
  block |𒈨𒂊𒈬 𒀭𒄑𒉢𒈬𒄀𒈾|
  block |𒃻 𒅀𒀀𒋾 𒀭𒄑𒉢𒈬𒄀𒈾|
  block |𒉎 𒁔𒂗𒍢𒂗|
  block |𒀾𒊑 𒉺𒌓𒆪𒉡|
  block |𒅗𒅗𒉈𒉈 𒊷𒂵𒈬|
  block |𒀜𒈠𒀀 𒁺𒌝𒆠𒅀|