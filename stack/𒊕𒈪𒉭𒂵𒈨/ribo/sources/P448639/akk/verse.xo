
block |ANE.39.1902|
  block |𒀭𒊊𒀕𒃲𒈗𒌑𒍮𒌫 𒈗 𒆍𒀭𒊏𒆠|
  block |𒈬𒌓𒁲𒅖 𒂍𒊕𒅍 𒅇 𒂍𒍣𒁕|
  block |𒂊𒁉𒅖 𒁕𒄠𒂵𒀀𒋾|
  block |𒊭 𒀀𒈾 𒂊𒉿𒂊𒋗 𒈗𒌑𒋾𒋗 𒁕𒊑𒋾|
  block |𒀭 𒃲𒃲 𒅖𒆪𒉡 𒈪𒀉𒇻𒊌𒋾|
  block |𒀭𒀫𒌓 𒀀𒊭𒊑𒁺 𒀭𒀭 𒈬𒅆𒅎 𒅆𒈠𒀀𒋾|
  block |𒀀𒈾 𒆠𒅖𒋗𒋾 𒈠𒁕𒈠𒁕 𒂊𒁉𒂊𒋗|
  block |𒄿𒅆𒈬 𒅆𒈠𒀜𒋢|
  block |𒀀𒈾 𒊑𒂍𒌑𒋾 𒍝𒀠𒈠𒀜 𒂵𒂵𒁮 𒂊𒁉𒂊𒋗|
  block |𒀭𒀝 𒌉𒍑 𒆠𒄿𒉏 𒄑𒃻𒉺 𒄿𒊭𒅈𒋾|
  block |𒌑𒊭𒀜𒈪𒄷 𒋡𒌅𒍑𒋗|
  block |𒀀𒈾 𒂊𒁲𒊑 𒉌𒋆 𒂵𒈠𒇻 𒈠𒀀𒋾|
  block |𒀭𒀴𒊏 𒊭𒂵𒇥𒊒 𒀭𒀭 𒀉𒁲𒉡𒋗 𒅗𒀝𒆪𒋗|
  block |𒌉 𒀭𒂗𒈬𒅔𒃻 𒈗 𒁷𒌁𒆠 𒀀𒈾𒆪|
  block |𒉌𒉡𒌝 𒀭𒀫𒌓 𒂗 𒃲 𒊑𒂊𒅆𒅀 𒌑𒌌𒇻𒌑|
  block |𒈠𒁕 𒅇 𒉌𒋆 𒀀𒈾 𒁉𒂊𒇻 𒀉𒁲𒉆|
  block |𒀀𒈾𒆪 𒀀𒈾 𒀭𒀫𒌓 𒂗𒅀 𒅗𒀀𒀀𒈾𒀝 𒆷 𒁀𒀜𒆷𒀝|
  block |𒂍𒊕𒅍 𒅇 𒂍𒍣𒁕 𒀀𒍝𒀭𒈾𒀭|
  block |𒍑𒋼𒋼𒌍𒊺𒅕 𒂊𒌍𒊑𒂊𒋾|
  block |𒉺𒅈𒍮 𒊑𒌍𒌅𒌅 𒀸𒋼𒉌𒀪𒀀 𒅗𒀀𒀀𒉆|
  block |𒈲𒄭𒄊 𒂊𒊑𒄿 𒊭 𒄿𒈾 𒆠𒋧𒂊 𒆍𒆍 𒂍𒊕𒅍|
  block |𒀉𒋾 𒊑𒄿𒈬 𒆬𒌓 𒊭 𒋧𒅁𒉿𒂊 𒈾𒀭𒍪𒍪 𒅗𒀀𒀀𒉆|
  block |𒄿𒈾 𒆍𒀭𒌓𒌓𒁺 𒆍𒀭𒆗𒀀𒊏𒁉 𒆍𒃶𒅅 𒅇 𒆍𒅆𒂍𒁲𒌓|
  block |𒆷 𒍑𒍣𒍪 𒈗 𒈠𒄴𒊑|
  block |𒅀𒋾 𒀾𒊒 𒊭𒄴𒂅 𒊭 𒉺𒆷𒄩 𒀭𒀭 𒈬𒁺𒌑|
  block |𒂊𒅁𒋾𒅅𒈠 𒐍 𒈲𒄭𒄊 𒂊𒊑𒄿 𒊺𒍪𒍪𒌑𒋾|
  block |𒊭 𒇷𒅎𒉏 𒅇 𒀀𒀀𒁉 𒄿𒍝𒀭𒉡 𒄿𒈠𒀜 𒈬𒌑𒋾|
  block |𒋾𒄿𒊑 𒆬𒌓 𒂊𒅁𒁉 𒌑𒊭𒀠𒁉𒅖𒈠|
  block |𒄿𒈾 𒆍𒀭𒌓𒌓𒁺 𒆍𒀭𒆗𒀀𒊏𒁉 𒆍𒃶𒅅 𒅇 𒆍𒅆𒂍𒁲𒌓|
  block |𒄿𒈾 𒆠𒋛𒂊 𒆍𒆍 𒅆𒈾𒀀𒋾 𒆠𒈠 𒆷𒁉𒊑𒅎𒈠|
  block |𒀉𒋾 𒊑𒄿𒈬 𒆬𒌓 𒊭 𒋧𒅁𒉿𒂊|
  block |𒆠𒈠 𒋧𒈠𒀀𒋾𒋗 𒊑𒌍𒋫𒀀𒋾 𒌑𒍑𒍣𒄑 𒄿𒈾 𒆠𒃲𒇴|
  block |𒁈 𒅆𒈠𒀀𒋾 𒊭 𒆠𒊑𒅁 𒂍𒍣𒁕|
  block |𒊭 𒄿𒈾 𒍝𒄠𒈬𒊌𒆪 𒊑𒂊𒊭 𒊭𒀜𒋾|
  block |𒆠𒋾 𒋫𒁁𒂊 𒀭𒂗𒆤 𒀭𒀭 𒀭𒀫𒌓|
  block |𒀜𒁲𒄷 𒀀𒈾 𒆠𒊑𒅁 𒋗𒀭𒈾𒆠|
  block |𒌓𒐊𒆚 𒌓𒌋𒁹𒆚 𒄿𒈾 𒀀𒆷𒆪 𒅇 𒋫𒀀𒊑 𒊭 𒁀𒁉𒇴𒆠|
  block |𒄿𒊏𒄠𒈬𒌑 𒍢𒊒𒍑𒋗|
  block |𒆬𒌓 𒅁𒋾𒄣 𒉿𒋾𒅅𒋗|
  block |𒊒 𒋾𒅅𒉏 𒈪𒇴𒈬 𒌑𒊭𒀠𒁉𒅖𒋗|
  block |𒊭 𒅖𒌅 𒁉𒈾𒀀𒋾𒋗|
  block |𒄿𒋼𒂊 𒂍𒊕𒅍 𒋗𒋼𒋗𒊒 𒈬𒌑𒋗 𒂵𒀊𒋗𒋾|
  block |𒄿𒈾 𒉺𒇷𒂊 𒈗 𒈠𒄴𒊑 𒈬𒌑𒋗 𒀀𒈾 𒄿𒋼𒂊 𒂍𒊕𒅍|
  block |𒄑𒋢𒌑 :blank(1) 𒄿𒊑𒂊𒄣 𒀀𒈾 𒊓𒀀𒁍|
  block |𒅀𒋾 𒀀𒊭𒅈𒋗 𒆷𒉈𒊑 𒀸𒋼𒀪𒂊𒈠|
  block |𒈠𒆷𒀝 𒈪𒂊𒋗 𒆠𒈠 𒆷𒁉𒊑𒅎𒈠|
  block |𒀀𒈾 𒄿𒋼𒂊 𒂍𒊕𒅍 𒍑𒋼𒋼𒅆𒅕|
  block |𒉽𒂊 𒀭𒌓𒌓𒁺 𒊭 𒈗 𒈠𒄴𒊑 𒌑𒊭𒄴𒊒𒈠|
  block |𒆷 𒅁𒈾𒀀 𒋢𒊌𒆠𒋗|
  block |𒉽𒂊 𒌑𒊭𒄴𒊑𒈠 𒄿𒈾 𒆪𒌒𒊑 𒅇 𒀀𒄥𒊑|
  block |𒀊𒈾𒀀 𒋢𒊌𒆠𒋗|
  block |𒈪𒂊 𒉡𒄴𒋗 𒆷 𒈾𒉺𒅈𒆪𒋾|
  block |𒌑𒆠𒅔 𒀀𒈾 𒈠𒁕|
  block |𒀀𒈾 𒂍𒊕𒅍 𒅇 𒂍𒍣𒁕 𒆷 𒁀𒀜𒆷𒀝 𒊓𒀜𒋫𒄰|
  block |𒅗𒀠 𒈠𒄩𒍣 𒀭𒀭 𒀀𒈾 𒍣𒅔𒈾𒀀𒋾|
  block |𒀸𒋼𒉌𒀪𒀀 𒅗𒀀𒀀𒉆|
  block |𒉌𒉡𒈪𒋗 𒂍𒃲 𒈬𒊭𒁍 𒊬𒊒𒋾𒅀|
  block |𒊭 𒅕𒍢𒁴 𒆍𒀭𒊏𒆠 𒊭 𒆠𒊑𒅁 𒁀𒁉𒇴𒆠|
  block |𒅖𒌅 𒀀𒀀𒄿𒁍𒌫𒊭𒁍𒌝 𒋢𒇷𒂊 𒆍𒀭𒊏𒆠|
  block |𒀀𒁲 𒆠𒊭𒁺 𒀀𒇉𒌓𒄒𒉣𒆠|
  block |𒊭 𒈗 𒈠𒄴𒊑 𒄿𒇥𒋗𒈠 𒌑𒊏𒀝𒆠𒋢 𒋧𒅁𒁍𒋗|
  block |𒄿𒈾 𒇷𒅁𒁉 𒀀𒈾 𒆠𒁮𒀀𒉏 𒂍𒃲|
  block |𒀀𒈾 𒈬𒌔 𒆠𒊭𒁺 𒀀𒇉𒌓𒄒𒉣𒆠|
  block |𒄿𒄣𒌒𒈠 𒌒𒋫𒀜𒁲𒊑 𒍢𒅔𒁺𒋗|
  block |𒄿𒂵𒊒𒊭 𒄣𒌒𒁍𒌅 𒀜𒆠𒂊𒈠|
  block |𒋗𒇥𒌌 𒈪𒂊 𒀝𒋗𒌓|
  block |𒈪𒄭𒊏𒀜 𒈪𒂊 𒄿𒈾 𒆪𒌒𒊑 𒅇 𒀀𒄥𒊑|
  block |𒄿𒅆𒀉𒊓 𒌑𒊭𒅈𒅆𒀉𒈠|
  block |𒂊𒇥𒍑 𒌑𒊭𒀝𒇷𒅋𒈠|
  block |𒌑𒌌𒆷𒀀 𒊑𒂊𒊭𒀀𒊭|
  block |𒄑𒂞 𒁕𒈝𒌈 𒀀𒈾 𒅆𒄿𒁉𒊭|
  block |𒄑𒃶𒌌𒊭 𒅇 𒍮𒇻𒇷𒊭 𒌑𒊭𒀜𒊑𒄑|
  block |𒀭𒀫𒌓 𒂗 𒃲 𒀭𒂗𒆤 𒀭𒀭 𒋗𒁍𒌑|
  block |𒉡𒌫 𒀭𒀭 𒀊𒁉𒂊𒋗|
  block |𒄿𒈾 𒆠𒁉𒋾𒅗 𒍢𒅕𒋾 𒊭 𒆷 𒈾𒀝𒊑|
  block |𒂍 𒂊𒇥𒋗 𒆷𒆷𒀀𒋗 𒇻𒍑𒁍|
  block |𒄿𒈾 𒆠𒅕𒁉𒊭 𒅆𒁍𒌅 𒇻𒊌𒋗𒌓|
  block |𒇻𒍑𒁀𒀀 𒇷𒀉𒌅𒌑𒋾|
  block |𒅖𒌅 𒀭𒌫 𒀀𒁲 𒀭𒉺 𒂊𒈠 𒀭𒌓 𒀀𒍮𒌑|
  block |𒊭 𒈗𒈗 𒆠𒅁𒊏𒀀𒋾 𒊭 𒅗𒀠 𒋼𒉌𒊺𒂊𒋾|
  block |𒁉𒆷𒀜𒋢𒉡 𒅗𒁉𒀉𒋾|
  block |𒇻𒌝𒄷𒌫 𒆠𒅕𒁍𒍑𒊭|
  block |𒇷𒄿𒁍𒌑𒀀 𒄿𒈾 𒆠𒅕𒁉𒊭 𒀀𒈾 𒁕𒌷𒀀𒋾|
  block |𒍝𒀠𒈠𒀜 𒂵𒂵𒁮 𒇷𒁁𒂊𒇻|