
block |Nabopolassar 07|
  block |𒀭𒈾𒁉𒌝𒌉𒍑𒌑𒍮𒌫 𒈗 𒈪𒊭𒊑𒅎 𒊑𒂍𒌝 𒉌𒂍 𒀭𒀫𒌓|
  block |𒁉𒉡𒌓 𒀭𒊩𒌆𒃞𒈾 𒊒𒁀𒋾 𒍢𒅕𒁴 𒊬𒋥 𒊬𒊏𒀀𒋼|
  block |𒋾𒊑𒄑 𒂵𒋾 𒀭𒈾𒁉𒌝 𒅇 𒀭𒌨𒈨𒌈 𒊒𒁍𒌑 𒈾𒉘 𒀭𒊩𒌆𒅆𒆬|
  block |𒉌𒉡𒌝 𒄿𒈾 𒈪𒄑𒄭𒊒𒋾𒅀 𒌉 𒆷 𒈠𒄠𒈠𒉏 𒀀𒈾𒆪𒈠|
  block |𒀸 𒉿𒀸𒊏𒀜 𒀭𒈾𒁉𒌝 𒅇 𒀭𒀫𒌓 𒂗𒈨𒌍𒂊𒀀 𒀸𒋼𒉌𒀪𒀀 𒅗𒀀𒀀𒉏|
  block |𒋗𒌓 𒆪𒌦𒉌 𒉺𒅈𒍢𒋗𒉡 𒅇 𒋗𒌌𒇻𒈬 𒆠𒁺𒁲𒋗𒌦 𒄿𒋫𒈠𒀀 𒅗𒁁𒋫|
  block |𒀀𒈾 𒆠𒀉𒋾 𒅇 𒈪𒊭𒊑𒄠 𒁀𒊭𒀀 𒊻𒈾𒀀𒀀|
  block |𒀭𒊮𒍪 𒂗 𒈬𒁺𒌑 𒊮𒁉 𒀭𒈨𒌍 𒊭 𒊭𒈨𒂊 𒅇 𒅕𒍢𒁴|
  block |𒊭 𒋫𒅗𒆷𒀜 𒉌𒅆𒅎 𒄿𒁀𒅈𒊒𒌑 𒅗𒀀𒀀𒉏|
  block |𒅀𒀀𒅆 𒍝𒄴𒊑𒅎 𒊭 𒄿𒈾 𒉌𒅆𒅎 𒆷 𒌓𒌅𒌑 𒊭 𒊮𒁉𒅀 𒅁𒊑𒂊𒈠|
  block |𒄿𒈾 𒆳 𒀊𒁀𒉡𒌑 𒅖𒆪𒈾𒀭𒉌 𒀀𒈾 𒊑𒊺𒂊𒁴|
  block |𒀀𒈾 𒁁𒇻𒌓 𒈠𒀀𒋾 𒅇 𒉌𒅆𒅎 𒀉𒋫𒁀 𒉌𒁉𒋫|
  block |𒌑𒊭𒇷𒅅 𒀭𒆗 𒁺𒌦𒄣 𒄿𒈾 𒄿𒁲𒅀|
  block |𒄿𒈾 𒊩𒈠 𒂊𒋼𒅁𒁍𒋗 𒌑𒊭𒇷𒅎 𒅆𒅁𒊏𒄠|
  block |𒀭𒊊𒀕𒃲 𒆗𒆗𒉌 𒀭𒈨𒌍 𒌑𒊭𒇷𒅅 𒄿𒁕𒀀𒀀|
  block |𒄿𒈾𒅈 𒀀𒀀𒁉𒅀 𒌑𒊭𒄠𒄀𒀉 𒂵𒊑𒅀|
  block |𒀸𒋗𒊒𒌑 𒊭 𒌌𒌅 𒌓𒈨𒌍 𒊒𒄣𒋼 𒆪𒌌𒆷𒀜 𒉌𒅆𒅎 𒄿𒁉𒇻𒈠|
  block |𒄿𒈾 𒉌𒊑𒋗 𒅗𒀊𒋾 𒌑𒊭𒊍𒍣𒄣 𒉌𒅆𒅎 𒈠𒀀𒋾|
  block |𒀀𒈾𒆪 𒂗𒋗𒌝 𒁉𒄑𒉡𒄣 𒈬𒍑𒋼𒀪𒌑 𒂗 𒂗𒂗|
  block |𒄿𒈾 𒂊𒈬𒄣 𒂵𒀾𒊏𒀀𒋾 𒊭 𒀭𒈾𒁉𒌝 𒅇 𒀭𒀫𒌓 𒂗𒈨𒌍𒂊𒀀|
  block |𒌌𒌅 𒆳𒀝𒅗𒁲𒄿 𒊺𒅁𒋗𒉡 𒀊𒊒𒊻𒈠 𒉌𒅕𒋗𒉡 𒌑𒊭𒀜𒁲|
  block |𒉌𒉡𒋗 𒂍𒉺𒂆𒋾𒆷 𒂍 𒀭𒊩𒌆𒅁 𒊭 𒆠𒆗 𒋗𒀭𒈾𒆠|
  block |𒃻 𒌌𒆷𒉡𒌑𒀀 𒈗 𒈤𒊑 𒌑𒊺𒉿𒋗𒈠 𒆷 𒅅𒈬𒊒 𒅆𒌓𒋙|
  block |𒀀𒈾 𒋼𒁹𒋾 𒂍 𒋗𒀀𒋾 𒉿𒅀 𒅁𒅆𒈠|
  block |𒀜𒄰𒈠 𒌝𒈠𒈾𒀜 𒀭𒂗𒆤 𒀭𒌓 𒅇 𒀭𒀫𒌓|
  block |𒌑𒊭𒀸𒅆 𒄑𒀠𒇻 𒂊𒈪𒀉 𒁾𒋝𒆪|
  block |𒂍 𒆷 𒂵𒋫𒀀 𒀝𒈬𒌫 𒅆𒁉𒅕𒋙|
  block |𒄑𒃡𒈨𒌍 𒆳𒇻𒁴 𒌑𒊭𒀜𒊑𒍝 𒍮𒈜𒋙|
  block |𒄑𒅅𒈨𒌍 𒍢𒊏𒀀𒁴 𒌑𒋥𒋫𒀀 𒄿𒈾 𒆍𒈨𒌍𒋙|
  block |𒂍 𒋗𒀀𒋾 𒃻𒀾𒅆𒅖 𒌑𒃻𒀭𒁉𒀉𒈠 𒀀𒈾 𒀭𒊩𒌆𒅁 𒂗𒅀 𒆠𒈠 𒌓𒈪 𒌑𒉆𒂇|
  block |𒈠𒈾𒈠 𒈗 𒄿𒈾 𒈠𒋾𒈠 𒇻𒌑 𒌉 𒇻𒌑 𒌉𒌉 𒀀𒇷𒆪 𒉿𒅈𒆠𒅀|
  block |𒊭 𒀭𒀫𒌓 𒀀𒈾 𒁁𒇻𒌓 𒈠𒀀𒋾 𒄿𒈾𒀊𒁍𒌑 𒍣𒆠𒅕𒋙|
  block |𒊭 𒂊𒈬𒄣 𒅇 𒁕𒈾𒉌 𒂊 𒋫𒀸𒁺𒌓 𒀀𒈾 𒊮𒁉𒅗|
  block |𒉿𒀸𒊏𒀜 𒀭𒈾𒁉𒌝 𒅇 𒀭𒀫𒌓 𒅆𒋼𒀪𒂊𒈠 𒇷𒈾𒊒 𒂵𒊑𒅗|
  block |𒀭𒀫𒌓 𒁁𒉌 𒄿𒄩𒂅 𒁉𒄿𒅎 𒄿𒁀𒅈𒊑 𒊮𒁉|
  block |𒊭 𒀉𒋾 𒀭𒂗 𒆠𒄿𒉡 𒄿𒆪𒌦𒈾 𒅖𒁕𒀀𒋙|
  block |𒊭 𒀉𒋾 𒌉 𒀭𒂗 𒆠𒄿𒉡 𒌑𒆷𒁇 𒀀𒈾 𒁕𒌷𒀀𒁴|
  block |𒂊𒉡𒈠 𒂍 𒋗𒀀𒋾 𒅔𒈾𒄷𒈠 𒌅𒉺𒀸𒊭𒄷 𒀭𒄷𒊻𒋢|
  block |𒅆𒁲𒅕 𒋗𒈪𒅀 𒀀𒈬𒌫𒈠 𒀉𒋾 𒈬𒊬𒊑𒂊𒅗 𒋗𒆪𒌦|
  block |𒄿𒈾 𒆠𒁉𒀉 𒀭𒀫𒌓 𒂗 𒊏𒉈𒄿 𒊭 𒆷 𒅔𒉌𒂗𒉡𒌑 𒆠𒂍𒋢|
  block |𒍣𒆠𒅕 𒋗𒈪𒅗 𒇷𒅖𒊭𒆠𒅔 𒀀𒈾 𒌓𒈨𒌍 𒁕𒊒𒌑𒁴|