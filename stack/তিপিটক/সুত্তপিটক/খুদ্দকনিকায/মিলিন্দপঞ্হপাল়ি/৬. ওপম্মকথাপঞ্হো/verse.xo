block |৬ ওপম্মকথাপঞ্হো|
  block |ভন্তে নাগসেন কতিহঙ্গেহি সমন্নাগতো ভিক্খু অরহত্তং সচ্ছিকরোতীতি|
  block |ইধ মহারাজ অরহত্তং সচ্ছিকাতুকামেন ভিক্খুনা|
  block |গদ্রভস্স একং অঙ্গং গহেতব্বং।|
  block |কুক্কুটস্স পঞ্চ অঙ্গানি গহেতব্বানি।|
  block |কলন্দকস্স একং অঙ্গং গহেতব্বং।|
  block |দীপিনিযা একং অঙ্গং গহেতব্বং।|
  block |দীপিকস্স দ্ৰে অঙ্গানি গহেতব্বানি।|
  block |কুম্মস্স পঞ্চ অঙ্গানি গহেতব্বানি।|
  block |ৰংসস্স একং অঙ্গং গহেতব্বং।|
  block |চাপস্স একং অঙ্গং গহেতব্বং।|
  block |ৰাযসস্স দ্ৰে অঙ্গানি গহেতব্বানি।|
  block |মক্কটস্স দ্ৰে অঙ্গানি গহেতব্বানি।|
  stand |গদ্রভৰগ্গো পঠমো।|
  block |লাবুলতায একং অঙ্গং গহেতব্বং।|
  block |পদুমস্স তীণি অঙ্গানি গহেতব্বানি।|
  block |বীজস্স দ্ৰে অঙ্গানি গহেতব্বানি।|
  block |সালকল্যাণিকায একং অঙ্গং গহেতব্বং।|
  block |নাৰায তীণি অঙ্গানি গহেতব্বানি।|
  block |নাৰালগ্গনকস্স দ্ৰে অঙ্গানি গহেতব্বানি।|
  block |কূপস্স একং অঙ্গং গহেতব্বং।|
  block |নিযামকস্স তীণি অঙ্গানি গহেতব্বানি।|
  block |কম্মকারস্স একং অঙ্গং গহেতব্বং।|
  block |সমুদ্দস্স পঞ্চ অঙ্গানি গহেতব্বানি।|
  stand |সমুদ্দৰগ্গো দুতিযো।|
  block |পথৰিযা পঞ্চ অঙ্গানি গহেতব্বানি।|
  block |আপস্স পঞ্চ অঙ্গানি গহেতব্বানি।|
  block |তেজস্স পঞ্চ অঙ্গানি গহেতব্বানি।|
  block |ৰাযুস্স পঞ্চ অঙ্গানি গহেতব্বানি।|
  block |পব্বতস্স পঞ্চ অঙ্গানি গহেতব্বানি।|
  block |আকাসস্স পঞ্চ অঙ্গানি গহেতব্বানি।|
  block |চন্দস্স পঞ্চ অঙ্গানি গহেতব্বানি।|
  block |সূরিযস্স সত্ত অঙ্গানি গহেতব্বানি।|
  block |সক্কস্স তীণি অঙ্গানি গহেতব্বানি।|
  block |চক্কৰত্তিস্স চত্তারি অঙ্গানি গহেতব্বানি।|
  stand |পথৰীৰগ্গো ততিযো।|
  block |উপচিকায একং অঙ্গং গহেতব্বং।|
  block |বিল়ারস্স দ্ৰে অঙ্গানি গহেতব্বানি।|
  block |উন্দূরস্স একং অঙ্গং গহেতব্বং।|
  block |ৰিচ্ছিকস্স একং অঙ্গং গহেতব্বং।|
  block |নকুলস্স একং অঙ্গং গহেতব্বং।|
  block |জরসিঙ্গালস্স দ্ৰে অঙ্গানি গহেতব্বানি।|
  block |মিগস্স তীণি অঙ্গানি গহেতব্বানি।|
  block |গোরূপস্স চত্তারি অঙ্গানি গহেতব্বানি।|
  block |ৰরাহস্স দ্ৰে অঙ্গানি গহেতব্বানি।|
  block |হত্থিস্স পঞ্চ অঙ্গানি গহেতব্বানি।|
  stand |উপচিকাৰগ্গো চতুত্থো।|
  block |সীহস্স সত্ত অঙ্গানি গহেতব্বানি।|
  block |চক্কৰাকস্স তীণি অঙ্গানি গহেতব্বানি।|
  block |পেণাহিকায দ্ৰে অঙ্গানি গহেতব্বানি।|
  block |ঘরকপোতস্স একং অঙ্গং গহেতব্বং।|
  block |উলূকস্স দ্ৰে অঙ্গানি গহেতব্বানি।|
  block |সতপত্তস্স একং অঙ্গং গহেতব্বং।|
  block |ৰগ্গুলিস্স দ্ৰে অঙ্গানি গহেতব্বানি।|
  block |জলূকায একং অঙ্গং গহেতব্বং।|
  block |সপ্পস্স তীণি অঙ্গানি গহেতব্বানি।|
  block |অজগরস্স একং অঙ্গং গহেতব্বং।|
  stand |সীহৰগ্গো পঞ্চমো।|
  block |পন্থমক্কটকস্স একং অঙ্গং গহেতব্বং।|
  block |থনসিতদারকস্স একং অঙ্গং গহেতব্বং।|
  block |চিত্তকধরকুম্মস্স একং অঙ্গং গহেতব্বং।|
  block |পৰনস্স পঞ্চ অঙ্গানি গহেতব্বানি।|
  block |রুক্খস্স তীণি অঙ্গানি গহেতব্বানি।|
  block |মেঘস্স পঞ্চ অঙ্গানি গহেতব্বানি।|
  block |মণিরতনস্স তীণি অঙ্গানি গহেতব্বানি।|
  block |মাগৰিকস্স চত্তারি অঙ্গানি গহেতব্বানি।|
  block |বাল়িসিকস্স দ্ৰে অঙ্গানি গহেতব্বানি।|
  block |তচ্ছকস্স দ্ৰে অঙ্গানি গহেতব্বানি।|
  stand |মক্কটৰগ্গো ছট্ঠো।|
  block |কুম্ভস্স একং অঙ্গং গহেতব্বং।|
  block |কাল়াযসস্স দ্ৰে অঙ্গানি গহেতব্বানি।|
  block |ছত্তস্স তীণি অঙ্গানি গহেতব্বানি।|
  block |খেত্তস্স তীণি অঙ্গানি গহেতব্বানি।|
  block |অগদস্স দ্ৰে অঙ্গানি গহেতব্বানি।|
  block |ভোজনস্স তীণি অঙ্গানি গহেতব্বানি।|
  block |ইস্সাসস্স চত্তারি অঙ্গানি গহেতব্বানি।|
  stand |কুম্ভৰগ্গো সত্তমো।|
  block |রঞ্ঞো চত্তারি অঙ্গানি গহেতব্বানি।|
  block |দোৰারিকস্স দ্ৰে অঙ্গানি গহেতব্বানি।|
  block |নিসদায একং অঙ্গং গহেতব্বং।|
  block |পদীপস্স দ্ৰে অঙ্গানি গহেতব্বানি।|
  block |মযূরস্স দ্ৰে অঙ্গানি গহেতব্বানি।|
  block |তুরঙ্গস্স দ্ৰে অঙ্গানি গহেতব্বানি।|
  block |সোণ্ডিকস্স দ্ৰে অঙ্গানি গহেতব্বানি।|
  block |ইন্দখীলস্স দ্ৰে অঙ্গানি গহেতব্বানি।|
  block |তুলায একং অঙ্গং গহেতব্বং।|
  block |খগ্গস্স দ্ৰে অঙ্গানি গহেতব্বানি।|
  block |মচ্ছস্স দ্ৰে অঙ্গানি গহেতব্বানি।|
  block |ইণগ্গাহকস্স একং অঙ্গং গহেতব্বং।|
  block |ব্যাধিতস্স দ্ৰে অঙ্গানি গহেতব্বানি।|
  block |মতস্স দ্ৰে অঙ্গানি গহেতব্বানি।|
  block |নদিযা দ্ৰে অঙ্গানি গহেতব্বানি।|
  block |উসভস্স একং অঙ্গং গহেতব্বং।|
  block |মগ্গস্স দ্ৰে অঙ্গানি গহেতব্বানি।|
  block |সুঙ্কসাযিকস্স একং অঙ্গং গহেতব্বং।|
  block |চোরস্স তীণি অঙ্গানি গহেতব্বানি।|
  block |সকুণগ্ঘিযা একং অঙ্গং গহেতব্বং।|
  block |সুনখস্স একং অঙ্গং গহেতব্বং।|
  block |তিকিচ্ছকস্স তীণি অঙ্গানি গহেতব্বানি।|
  block |গব্ভিনিযা দ্ৰে অঙ্গানি গহেতব্বানি।|
  block |চমরিযা একং অঙ্গং গহেতব্বং।|
  block |কিকিযা দ্ৰে অঙ্গানি গহেতব্বানি।|
  block |কপোতিকায তীণি অঙ্গানি গহেতব্বানি।|
  block |একনযনস্স দ্ৰে অঙ্গানি গহেতব্বানি।|
  block |কস্সকস্স তীণি অঙ্গানি গহেতব্বানি।|
  block |জম্বুকসিঙ্গালিযা একং অঙ্গং গহেতব্বং।|
  block |চঙ্গৰারকস্স দ্ৰে অঙ্গানি গহেতব্বানি।|
  block |দব্বিযা একং অঙ্গং গহেতব্বং।|
  block |ইণসাধকস্স তীণি অঙ্গানি গহেতব্বানি।|
  block |অনুৰিচিনকস্স একং অঙ্গং গহেতব্বং।|
  block |সারথিস্স দ্ৰে অঙ্গানি গহেতব্বানি।|
  block |ভোজকস্স দ্ৰে অঙ্গানি গহেতব্বানি।|
  block |তুন্নৰাযস্স একং অঙ্গং গহেতব্বং।|
  block |নাৰিকস্স একং অঙ্গং গহেতব্বং।|
  block |ভমরস্স দ্ৰে অঙ্গানি গহেতব্বানীতি।|
  stand |মাতিকা নিট্ঠিতা।|
  block |১ গদ্রভৰগ্গো|
    block |১ গদ্রভঙ্গপঞ্হো|
      count |১|, |ভন্তে নাগসেন গদ্রভস্স একং অঙ্গং গহেতব্বন্তি যং ৰদেসি কতমং তং একং অঙ্গং গহেতব্বন্তি যথা মহারাজ গদ্রভো নাম সঙ্কারকূটেপি চতুক্কেপি সিঙ্ঘাটকেপি গামদ্ৰারেপি থুসরাসিম্হিপি যত্থ কত্থচি সযতি ন সযনবহুলো হোতি এৰমেৰ খো মহারাজ যোগিনা যোগাৰচরেন তিণসন্থারেপি পণ্ণসন্থারেপি কট্ঠমঞ্চকেপি ছমাযপি যত্থ কত্থচি চম্মখণ্ডং পত্থরিত্ৰা যত্থ কত্থচি সযিতব্বং ন সযনবহুলেন ভৰিতব্বং। ইদং মহারাজ গদ্রভস্স একং অঙ্গং গহেতব্বং। ভাসিতম্পেতং মহারাজ ভগৰতা দেৰাতিদেৰেন কলিঙ্গরূপধানা ভিক্খৰে এতরহি মম সাৰকা ৰিহরন্তি অপ্পমত্তা আতাপিনো পধানস্মিন্তি। ভাসিতম্পেতং মহারাজ থেরেন সারিপুত্তেন ধম্মসেনাপতিনাপি|
      block
        block |পল্লঙ্কেন নিসিন্নস্স জণ্ণুকেনাভিৰস্সতি।|
        block |অলং ফাসুৰিহারায পহিতত্তস্স ভিক্খুনোতি॥|
        block |কন্তারে পুত্তমংসংৰ অক্খস্সব্ভঞ্জনং যথা।|
        block |এৰং আহরি আহারং যাপনত্থমমুচ্ছিতোতি॥|
        block |চক্খুমাস্স যথা অন্ধো সোতৰা বধিরো যথা।|
        block |পঞ্ঞৰাস্স যথা মূগো বলৰা দুব্বলোরিৰ।|
        block |অত্তঅত্থে সমুপ্পন্নে সযেথ মতসাযিকন্তি॥|
        block |যথা সুদন্তো মাতঙ্গো সকং সোণ্ডং ন মদ্দতি।|
        block |ভক্খাভক্খং ৰিজানাতি অত্তনো ৰুত্তিকপ্পনং॥|
        block |তথেৰ বুদ্ধপুত্তেন অপ্পমত্তেন ৰা পন।|
        block |জিনৰচনং ন মদ্দিতব্বং মনসিকারৰরুত্তমন্তি॥|
        block |যদা কিলেসা ওপতন্তি সামঞ্ঞগুণধংসনা।|
        block |সতিপট্ঠানলগুল়েন হন্তব্বা তে পুনপ্পুনন্তি॥|
        block |উসভোরিৰ ছেত্ৰ বন্ধনানি নাগো পূতিলতংৰ দালযিত্ৰা।|
        block |নাহং পুনুপেস্সং গব্ভসেয্যং অথ চে পত্থযসী পৰস্স দেৰাতি॥|
        block |যথাপি দীপিকো নাম নিলীযিত্ৰা গণ্হতে মিগে।|
        block |তথেৰাযং বুদ্ধপুত্তো যুত্তযোগো ৰিপস্সকো।|
        block |অরঞ্ঞং পৰিসিত্ৰান গণ্হাতি ফলমুত্তমন্তি॥|
        block |ৰচীৰিঞ্ঞত্তিৰিপ্ফারা উপ্পন্নং মধুপাযসং।|
        block |সচে ভুত্তো ভৰেয্যাহং সাজীৰো গরহিতো মম॥|
        block |যদিপি মে অন্তগুণং নিক্খমিত্ৰা বহী চরে।|
        block |নেৰ ভিন্দেয্যমাজীৰং চজমানোপি জীৰিতন্তি॥|
        block |ৰিৰিত্তং অপ্পনিগ্ঘোসং ৰাল়মিগনিসেৰিতং।|
        block |সেৰে সেনাসনং ভিক্খু পটিসল্লানকারণাতি॥|
        block |কুম্মোৰ অঙ্গানি সকে কপালে সমোদহং ভিক্খু মনোৰিতক্কে।|
        block |অনিস্সিতো অঞ্ঞমহেঠযানো পরিনিব্বুতোনূপৰদেয্য কঞ্চীতি॥|
        block |নৰঙ্গং বুদ্ধৰচনং অনুলোমেত্ৰান সব্বদা।|
        block |কপ্পিযে অনৰজ্জস্মিং ঠত্ৰাপাযং সমুত্তরিন্তি॥|
        block |চাপোৰূনুদরো ধীরো ৰংসো ৰাপি পকম্পযে ।|
        block |পটিলোমং ন ৰত্তেয্য স রাজৰসতিং ৰসেতি॥|
        block |সচে মে উপনামেন্তি যথালদ্ধং তপস্সিনো।|
        block |সব্বে সংৰিভজিত্ৰান ততো ভুঞ্জামি ভোজনন্তি॥|
        block |চঙ্কমন্তোপি তিট্ঠন্তো নিসজ্জাসযনেন ৰা।|
        block |পৰনে সোভতে ভিক্খু পৰনন্তংৰ ৰণ্ণিতন্তি॥|
        block |গদ্রভো চেৰ কুক্কুটো কলন্দো দীপিনি দীপিকো।|
        block |কুম্মো ৰংসো চ চাপো চ ৰাযসো অথ মক্কটোতি॥|
        block |যথা লাবুলতা নাম তিণে কট্ঠে লতায ৰা।|
        block |আলম্বিত্ৰা সোণ্ডিকাহি ততো ৰড্ঢতি উপ্পরি॥|
        block |তথেৰ বুদ্ধপুত্তেন অরহত্তফলকামিনা।|
        block |আরম্মণং আলম্বিত্ৰা ৰড্ঢিতব্বং অসেক্খফলেতি॥|
        block |যথাপি খেত্তে পরিসুদ্ধে বীজঞ্চস্স পতিট্ঠিতং।|
        block |ৰিপুলং তস্স ফলং হোতি অপি তোসেতি কস্সকং॥|
        block |তথেৰ যোগিনো চিত্তং সুঞ্ঞাগারে ৰিসোধিতং।|
        block |সতিপট্ঠানখেত্তম্হি খিপ্পমেৰ ৰিরূহতীতি॥|
        block |সালকল্যাণিকা নাম পাদপো ধরণীরুহো।|
        block |অন্তোপথৰিযং যেৰ সতহত্থোপি ৰড্ঢতি॥|
        block |যথা কালম্হি সম্পত্তে পরিপাকেন সো দুমো।|
        block |উগ্গঞ্ছিত্ৰান একাহং সতহত্থোপি ৰড্ঢতি॥|
        block |এৰমেৰাহং মহাৰীর সালকল্যাণিকা ৰিয।|
        block |অব্ভন্তরে সুঞ্ঞাগারে ধম্মতো অভিৰড্ঢযিন্তি॥|
        block |যথা সমুদ্দে লগ্গনকং ন প্লৰতি ৰিসীদতি।|
        block |তথেৰ লাভসক্কারে মা প্লৰথ ৰিসীদথাতি॥|
        block |অপ্পমাদরতা হোথ সচিত্তমনুরক্খথ।|
        block |দুগ্গা উদ্ধরথত্তানং পঙ্কে সন্নোৰ কুঞ্জরোতি॥|
        block |কাযং ইমং সম্মসথ পরিজানাথ পুনপ্পুনং।|
        block |কাযে সভাৰং দিস্ৰান দুক্খস্সন্তং করিস্সথাতি॥|
        block |অগ্গি যথা তিণকট্ঠং দহন্তো ন তপ্পতি সাগরো ৰা নদীহি।|
        block |এৰম্পি চে পণ্ডিতা রাজসেট্ঠ সুত্ৰা ন তপ্পন্তি সুভাসিতেনাতি॥|
        block |লাবুলতা চ পদুমং বীজং সালকল্যাণিকা।|
        block |নাৰা চ নাৰালগ্গনং কূপো নিযামকো তথা।|
        block |কম্মকারো সমুদ্দো চ ৰগ্গো তেন পৰুচ্চতীতি॥|
        block |একঞ্চে বাহং ৰাসিযা তচ্ছে কুপিতমানসা ।|
        block |একঞ্চেবাহং গন্ধেন আলিম্পেয্য পমোদিতা ॥|
        block |অমুস্মিং পটিঘো নত্থি রাগো অস্মিং ন ৰিজ্জতি।|
        block |পথৰীসমচিত্তা তে তাদিসা সমণা মমাতি॥|
        block |ৰরঞ্চে মে অদো সক্ক সব্বভূতানমিস্সর।|
        block |ন মনো ৰা সরীরং ৰা মং-কতে সক্ক কস্সচি।|
        block |কদাচি উপহঞ্ঞেথ এতং সক্ক ৰরং ৰরেতি॥|
        block |সন্থৰাতো ভযং জাতং নিকেতা জাযতে রজো।|
        block |অনিকেতমসন্থৰং এতং ৰে মুনিদস্সনন্তি॥|
        block |সেলো যথা একঘনো ৰাতেন ন সমীরতি।|
        block |এৰং নিন্দাপসংসাসু ন সমিঞ্জন্তি পণ্ডিতাতি॥|
        block |অসংসট্ঠং গহট্ঠেহি অনাগারেহি চূভযং।|
        block |অনোকসারিমপ্পিচ্ছং তমহং ব্রূমি ব্রাহ্মণন্তি॥|
        block |রাগূপসংহিতং চিত্তং যদা উপ্পজ্জতে মম।|
        block |সযংৰ পচ্চৰেক্খামি একগ্গো তং দমেমহং॥|
        block |রজ্জসে রজনীযে চ দুস্সনীযে চ দুস্সসে।|
        block |মুয্হসে মোহনীযে চ নিক্খমস্সু ৰনা তুৰং॥|
        block |ৰিসুদ্ধানং অযং ৰাসো নিম্মলানং তপস্সিনং।|
        block |মা খো ৰিসুদ্ধং দূসেসি নিক্খমস্সু ৰনা তুৰন্তি॥|
        block |পমাদং অপ্পমাদেন যদা নুদতি পণ্ডিতো।|
        block |পঞ্ঞাপাসাদমারুয্হ অসোকো সোকিনিং পজং।|
        block |পব্বতট্ঠোৰ ভূমট্ঠে ধীরো বালে অৰেক্খতীতি॥|
        block |লাভেন উন্নতো লোকো অলাভেন চ ওনতো।|
        block |লাভালাভেন একত্থা তাদিসা সমণা মমাতি॥|
        block |যথাপি সূরিযো উদযন্তো রূপং দস্সেতি পাণিনং।|
        block |সুচিঞ্চ অসুচিঞ্চাপি কল্যাণঞ্চাপি পাপকং॥|
        block |তথা ভিক্খু ধম্মধরো অৰিজ্জাপিহিতং জনং।|
        block |পথং দস্সেতি ৰিৰিধং আদিচ্চোৰুদযং যথাতি॥|
        block |সাসনে তে মহাৰীর যতো পব্বজিতো অহং।|
        block |নাভিজানামি উপ্পন্নং মানসং কামসংহিতন্তি॥|
        block |ৰিতক্কূপসমে চ যো রতো অসুভং ভাৰযতে সদা সতো।|
        block |এস খো ব্যন্তিকাহিতি এস ছেচ্ছতি মারবন্ধনন্তি॥|
        block |পথৰী আপো চ তেজো চ ৰাযো চ পব্বতেন চ।|
        block |আকাসো চন্দসূরিযো চ সক্কো চ চক্কৰত্তিনাতি॥|
        block |সীলসংৰরছদনং যোগী কত্ৰান মানসং।|
        block |অনুপলিত্তো লোকেন ভযা চ পরিমুচ্চতীতি॥|
        block |ন ইতো দূরে ভৰিতব্বং ভৰগ্গং কিং করিস্সতি।|
        block |পচ্চুপ্পন্নম্হি ৰোহারে সকে কাযম্হি ৰিন্দথাতি॥|
        block |ধম্মাসীসং করিত্ৰান ৰিহরন্তো ৰিপস্সকো।|
        block |অনোলীনো ৰিহরতি উপসন্তো সদা সতোতি॥|
        block |ঞাণখগ্গং গহেত্ৰান ৰিহরন্তো ৰিপস্সকো।|
        block |পরিমুচ্চতি সব্বভযা দুপ্পসহো চ সো ভৰেতি॥|
        block |তস্মা সকং পরেসম্পি কাতব্বা মেত্তভাৰনা।|
        block |মেত্তচিত্তেন ফরিতব্বং এতং বুদ্ধান সাসনন্তি॥|
        block |সেনাসনম্হা ওরুয্হ গামং পিণ্ডায পাৰিসিং।|
        block |ভুঞ্জন্তং পুরিসং কুট্ঠিং সক্কচ্চ নং উপট্ঠহিং॥|
        block |সো মে পক্কেন হত্থেন আলোপং উপনামযি।|
        block |আলোপং পক্খিপন্তস্স অঙ্গুলিপেত্থ ছিজ্জথ॥|
        block |কুট্টমূলঞ্চ নিস্সায আলোপং তং অভুঞ্জিসং।|
        block |ভুঞ্জমানে ৰা ভুত্তে ৰা জেগুচ্ছং মে ন ৰিজ্জতীতি॥|
        block |লূখেনপি চ সন্তুস্সে নাঞ্ঞং পত্থে রসং বহুং।|
        block |রসেসু অনুগিদ্ধস্স ঝানে ন রমতে মনো।|
        block |ইতরীতরেন সন্তুট্ঠো সামঞ্ঞং পরিপূরতীতি॥|
        block |মা মে কদাচি পাপিচ্ছো কুসীতো হীনৰীরিযো।|
        block |অপ্পস্সুতো অনাচারো সম্মতো অহু কত্থচীতি॥|
        block |তদহু পব্বজিতো সন্তো জাতিযা সত্তৰস্সিকো।|
        block |সোপি মং অনুসাসেয্য সম্পটিচ্ছামি মত্থকে ॥|
        block |তিব্বং ছন্দঞ্চ পেমঞ্চ তস্মিং দিস্ৰা উপট্ঠপে।|
        block |ঠপেয্যাচরিযট্ঠানে সক্কচ্চ নং পুনপ্পুনন্তি॥|
        block |কাযে সভাৰং দিস্ৰান ৰিচিনিত্ৰা ৰিপস্সকো।|
        block |একাকিযো অদুতিযো সেতি আরম্মণন্তরেতি॥|
        block |কাযেন সংৰরো সাধু সাধু ৰাচায সংৰরো।|
        block |মনসা সংৰরো সাধু সাধু সব্বত্থ সংৰরো।|
        block |সব্বত্থ সংৰুতো লজ্জী রক্খিতোতি পৰুচ্চতীতি॥|
        block |উপচিকা বিল়ারো চ উন্দূরো ৰিচ্ছিকেন চ।|
        block |নকুলো সিঙ্গালো মিগো|
        block |গোরূপো ৰরাহো হত্থিনা দসাতি॥|
        block |যো ন হন্তি ন ঘাতেতি ন জিনাতি ন জাপযে।|
        block |মেত্তংসো সব্বভূতেসু ৰেরং তস্স ন কেনচীতি॥|
        block |সেৰেথ পন্তানি সেনাসনানি চরেয্য সংযোজনৰিপ্পমোক্খা।|
        block |সচে রতিং নাধিগচ্ছেয্য তত্থ সঙ্ঘে ৰসে রক্খিতত্তো সতীমাতি॥|
        block |পৰিসিত্ৰা পরকুলং পানত্থং ভোজনায ৰা ।|
        block |মিতং খাদে মিতং ভুঞ্জে ন চ রূপে মনং করেতি॥|
        block |নিরযে ভযসন্তাসং নিব্বানে ৰিপুলং সুখং।|
        block |উভযানেতানত্থানি দস্সেতব্বানি যোগিনাতি॥|
        block |সুদ্ধায সীলেন সুতেন বুদ্ধিযা চাগেন ধম্মেন বহূহি সাধুহি।|
        block |ধনেন ধঞ্ঞেন চ খেত্তৰত্থুনা পুত্তেহি দারেহি চতুপ্পদেহি চ॥|
        block |ঞাতীহি মিত্তেহি চ বন্ধৰেহি বলেন ৰণ্ণেন সুখেন চূভযং।|
        block |কথং ন হাযেয্যুং পরেতি ইচ্ছতি অত্থসমিদ্ধিঞ্চ পনাভিকঙ্খতীতি॥|
        block |পরিসুদ্ধেন চিত্তেন আরম্মণে পতিট্ঠায।|
        block |তেন চিত্তেন পাতব্বং ৰিমুত্তিরসমসেচনন্তি॥|
        block |মযেকরত্তং ৰিপ্পৰসিম্হ লুদ্দ অকামকা অঞ্ঞমঞ্ঞং সরন্তা।|
        block |তমেকরত্তং অনুতপ্পমানা সোচাম সা রত্তি পুন নহেস্সতীতি॥|
        block |অল্লং সুক্খং ৰা ভুঞ্জন্তো ন বাল়্হং সুহিতো সিযা।|
        block |ঊনূদরো মিতাহারো সতো ভিক্খু পরিব্বজে॥|
        block |চত্তারো পঞ্চ আলোপে অভুত্ৰা উদকং পিৰে।|
        block |অলং ফাসু ৰিহারায পহিতত্তস্স ভিক্খুনোতি॥|
        block |কেসরী চক্কৰাকো চ পেণাহি ঘরকপোতকো।|
        block |উলূকো সতপত্তো চ ৰগ্গুলি চ জলূপিকা।|
        block |সপ্পো অজগরো চেৰ ৰগ্গো তেন পৰুচ্চতীতি॥|
        block |চিত্তং নিযমে ছসু দ্ৰারেসু সতিপট্ঠানৰরুত্তমে।|
        block |কিলেসা তত্থ লগ্গা চে হন্তব্বা তে ৰিপস্সিনাতি॥|
        block |ইঙ্ঘং তুম্হে আনন্দ সারত্থে ঘটথ সারত্থে অনুযুঞ্জথ।|
        block |সারত্থে অপ্পমত্তা আতাপিনো পহিতত্তা ৰিহরথাতি॥|
        block |অপ্পমাদরতো ভিক্খু পমাদে ভযদস্সি ৰা।|
        block |অভব্বো পরিহানায নিব্বানস্সেৰ সন্তিকেতি॥|
        block |পৰিৰিত্তেহি অরিযেহি পহিতত্তেহি ঝাযিভি।|
        block |নিচ্চং আরদ্ধৰীরিযেহি পণ্ডিতেহি সহাৰসেতি॥|
        block |ৰধকে দেৰদত্তম্হি চোরে অঙ্গুলিমালকে।|
        block |ধনপালে রাহুলে চ সব্বত্থ সমকো মুনীতি॥|
        block |বোধনেয্যং জনং দিস্ৰা সতসহস্সেপি যোজনে।|
        block |খণেন উপগন্ত্ৰান বোধেতি তং মহামুনীতি॥|
        block |সুদ্ধা সুদ্ধেহি সংৰাসং কপ্পযৰ্হো পতিস্সতা।|
        block |ততো সমগ্গা নিপকা দুক্খস্সন্তং করিস্সথাতি॥|
        block |আরম্মণে লভিত্ৰান পহিতত্তেন ভিক্খুনা।|
        block |ভিয্যো হাসো জনেতব্বো অধিগচ্ছিস্সামি উত্তরিন্তি॥|
        block |সুঞ্ঞতঞ্চানিমিত্তঞ্চ ৰিমোক্খঞ্চাপ্পণিহিতং।|
        block |চতুরো ফলে ছল়ভিঞ্ঞা চজিত্ৰা লোকামিসং লভেতি॥|
        block |কারণ্ডৰং নিদ্ধমথ কসম্বুং অপকস্সথ।|
        block |ততো পলাপে ৰাহেথ অস্সমণে সমণমানিনে॥|
        block |নিদ্ধমিত্ৰান পাপিচ্ছে পাপআচারগোচরে।|
        block |সুদ্ধা সুদ্ধেহি সংৰাসং কপ্পযৰ্হো পতিস্সতা।|
        block |ততো সমগ্গা নিপকা দুক্খস্সন্তং করিস্সথাতি॥|
        block |মক্কটো দারকো কুম্মো ৰনং রুক্খো চ পঞ্চমো।|
        block |মেঘো মণি মাগৰিকো বাল়িসী তচ্ছকেন চাতি॥|
        block |যদূনকং তং সণতি যং পূরং সন্তমেৰ তং।|
        block |অড্ঢকুম্ভূপমো বালো রহদো পূরোৰ পণ্ডিতোতি॥|
        block |দস্সনম্হি পরিসোধিতো নরো অরিযধম্মে নিযতো ৰিসেসগূ।|
        block |নপ্পৰেধতি অনেকভাগসো সব্বসো চ মুখভাৰমেৰ সোতি॥|
        block |যথাপি ছত্তং ৰিপুলং অচ্ছিদ্দং থিরসংহিতং।|
        block |ৰাতাতপং নিৰারেতি মহতী মেঘৰুট্ঠিযো॥|
        block |তথেৰ বুদ্ধপুত্তোপি সীলছত্তধরো সুচি।|
        block |কিলেসৰুট্ঠিং ৰারেতি সন্তাপতিৰিধগ্গযোতি॥|
        block |খেত্তূপমেন ভৰিতব্বং উট্ঠানৰিপুলদাযিনা।|
        block |এস খেত্তৰরো নাম যো দদাতি ৰিপুলং ফলন্তি॥|
        block |সঙ্খারানং সভাৰত্থং দট্ঠুকামেন যোগিনা।|
        block |অগদেনেৰ হোতব্বং কিলেসৰিসনাসনেতি॥|
        block |সংযমেন নিযমেন সীলেন পটিপত্তিযা।|
        block |পত্থিতেন ভৰিতব্বং সব্বলোকস্স যোগিনাতি॥|
        block |যথা ইস্সাসকো নাম সাযং পাতং উপাসতি।|
        block |উপাসনং অরিঞ্চন্তো লভতে ভত্তৰেতনং॥|
        block |তথেৰ বুদ্ধপুত্তোপি করোতি কাযুপাসনং।|
        block |কাযুপাসনং অরিঞ্চন্তো অরহত্তমধিগচ্ছতীতি॥|
        block |কুম্ভো চ কাল়াযসো চ ছত্তং খেত্তঞ্চ অগদো।|
        block |ভোজনেন চ ইস্সাসো ৰুত্তং দানি ৰিদূহীতি॥|
        block |পঞ্ঞা পসত্থা লোকস্মিং কতা সদ্ধম্মট্ঠিতিযা।|
        block |পঞ্ঞায ৰিমতিং হন্ত্ৰা সন্তিং পপ্পোন্তি পণ্ডিতা॥|
        block |যস্মিং খন্ধে ঠিতা পঞ্ঞা সতি তত্থ অনূনকা।|
        block |পূজা ৰিসেসস্সাধারো অগ্গো সেট্ঠো অনুত্তরো।|
        block |তস্মা হি পণ্ডিতো পোসো সম্পস্সং হিতমত্তনো ।|
        block |পঞ্ঞৰন্তংভিপূজেয্য চেতিযং ৰিয সাদরোতি ॥|
        block |লঙ্কাযং দোণিনগরে ৰসতা দোণিনামিনা।|
        block |মহাথেরেন লেখিত্ৰা সুট্ঠপিতং যথাসুতং।|
        block |মিলিন্দরাজপঞ্হো চ নাগসেনৰিসজ্জনং।|
        block |মিলিন্দো হি মহাপঞ্ঞো নাগসেনো সুপণ্ডিতো।|
        block |ইমিনা পুঞ্ঞকম্মেন ইতো গচ্ছামি তুস্সিতং।|
        block |মেত্তেয্যংনাগতে পস্সে সুণেয্যং ধম্মমুত্তমন্তি॥|
      stand |গদ্রভঙ্গপঞ্হো পঠমো।|
    block |২ কুক্কুটঙ্গপঞ্হো|
      count |২|, |ভন্তে নাগসেন কুক্কুটস্স পঞ্চ অঙ্গানি গহেতব্বানীতি যং ৰদেসি কতমানি তানি পঞ্চ অঙ্গানি গহেতব্বানীতি যথা মহারাজ কুক্কুটো কালেন সমযেন পটিসল্লীযতি এৰমেৰ খো মহারাজ যোগিনা যোগাৰচরেন কালেন সমযেনেৰ চেতিযঙ্গণং সম্মজ্জিত্ৰা পানীযং পরিভোজনীযং উপট্ঠপেত্ৰা সরীরং পটিজগ্গিত্ৰা নহাযিত্ৰা চেতিযং ৰন্দিত্ৰা ৰুড্ঢানং ভিক্খূনং দস্সনায গন্ত্ৰা কালেন সমযেন সুঞ্ঞাগারং পৰিসিতব্বং। ইদং মহারাজ কুক্কুটস্স পঠমং অঙ্গং গহেতব্বং।|
      block |পুন চপরং মহারাজ কুক্কুটো কালেন সমযেনেৰ ৰুট্ঠাতি। এৰমেৰ খো মহারাজ যোগিনা যোগাৰচরেন কালেন সমযেনেৰ ৰুট্ঠহিত্ৰা চেতিযঙ্গণং সম্মজ্জিত্ৰা পানীযং পরিভোজনীযং উপট্ঠপেত্ৰা সরীরং পটিজগ্গিত্ৰা চেতিযং ৰন্দিত্ৰা পুনদেৰ সুঞ্ঞাগারং পৰিসিতব্বং। ইদং মহারাজ কুক্কুটস্স দুতিযং অঙ্গং গহেতব্বং।|
      block |পুন চপরং মহারাজ কুক্কুটো পথৰিং খণিত্ৰা খণিত্ৰা অজ্ঝোহারং অজ্ঝোহরতি। এৰমেৰ খো মহারাজ যোগিনা যোগাৰচরেন পচ্চৰেক্খিত্ৰা পচ্চৰেক্খিত্ৰা অজ্ঝোহারং অজ্ঝোহরিতব্বং নেৰ দৰায ন মদায ন মণ্ডনায ন ৰিভূসনায যাৰদেৰ ইমস্স কাযস্স ঠিতিযা যাপনায ৰিহিংসূপরতিযা ব্রহ্মচরিযানুগ্গহায ইতি পুরাণঞ্চ ৰেদনং পটিহঙ্খামি নৰঞ্চ ৰেদনং ন উপ্পাদেস্সামি যাত্রা চ মে ভৰিস্সতি অনৰজ্জতা চ ফাসুৰিহারো চাতি। ইদং মহারাজ কুক্কুটস্স ততিযং অঙ্গং গহেতব্বং। ভাসিতম্পেতং মহারাজ ভগৰতা দেৰাতিদেৰেন|
      block |পুন চপরং মহারাজ কুক্কুটো সচক্খুকোপি রত্তিং অন্ধো হোতি। এৰমেৰ খো মহারাজ যোগিনা যোগাৰচরেন অনন্ধেনেৰ অন্ধেন ৰিয ভৰিতব্বং অরঞ্ঞেপি গোচরগামে পিণ্ডায চরন্তেনপি রজনীযেসু রূপসদ্দগন্ধরসফোট্ঠব্বধম্মেসু অন্ধেন বধিরেন মূগেন ৰিয ভৰিতব্বং ন নিমিত্তং গহেতব্বং নানুব্যঞ্জনং গহেতব্বং। ইদং মহারাজ কুক্কুটস্স চতুত্থং অঙ্গং গহেতব্বং। ভাসিতম্পেতং মহারাজ থেরেন মহাকচ্চাযনেন|
      block |পুন চপরং মহারাজ কুক্কুটো লেড্ডুদণ্ডলগুল়মুগ্গরেহি পরিপাতিযন্তোপি সকং গেহং ন ৰিজহতি। এৰমেৰ খো মহারাজ যোগিনা যোগাৰচরেন চীৰরকম্মং করোন্তেনপি নৰকম্মং করোন্তেনপি ৰত্তপ্পটিৰত্তং করোন্তেনপি উদ্দিসন্তেনপি উদ্দিসাপেন্তেনপি যোনিসো মনসিকারো ন ৰিজহিতব্বো সকং খো পনেতং মহারাজ যোগিনো গেহং যদিদং যোনিসো মনসিকারো । ইদং মহারাজ কুক্কুটস্স পঞ্চমং অঙ্গং গহেতব্বং । ভাসিতম্পেতং মহারাজ ভগৰতা দেৰাতিদেৰেন কো চ ভিক্খৰে ভিক্খুনো গোচরো সকো পেত্তিকো ৰিসযো যদিদং চত্তারো সতিপট্ঠানাতি। ভাসিতম্পেতং মহারাজ থেরেন সারিপুত্তেন ধম্মসেনাপতিনাপি|
      stand |কুক্কুটঙ্গপঞ্হো দুতিযো।|
    block |৩ কলন্দকঙ্গপঞ্হো|
      count |৩|, |ভন্তে নাগসেন কলন্দকস্স একং অঙ্গং গহেতব্বন্তি যং ৰদেসি কতমং তং একং অঙ্গং গহেতব্বন্তি যথা মহারাজ কলন্দকো পটিসত্তুম্হি ওপতন্তে নঙ্গুট্ঠং পপ্ফোটেত্ৰা মহন্তং কত্ৰা তেনেৰ নঙ্গুট্ঠলগুল়েন পটিসত্তুং পটিবাহতি এৰমেৰ খো মহারাজ যোগিনা যোগাৰচরেন কিলেসসত্তুম্হি ওপতন্তে সতিপট্ঠানলগুল়ং পপ্ফোটেত্ৰা মহন্তং কত্ৰা তেনেৰ সতিপট্ঠানলগুল়েন সব্বকিলেসা পটিবাহিতব্বা। ইদং মহারাজ কলন্দকস্স একং অঙ্গং গহেতব্বং। ভাসিতম্পেতং মহারাজ থেরেন চূল়পন্থকেন|
      stand |কলন্দকঙ্গপঞ্হো ততিযো।|
    block |৪ দীপিনিযঙ্গপঞ্হো|
      count |৪|, |ভন্তে নাগসেন দীপিনিযা একং অঙ্গং গহেতব্বন্তি যং ৰদেসি কতমং তং একং অঙ্গং গহেতব্বন্তি যথা মহারাজ দীপিনী সকিং যেৰ গব্ভং গণ্হাতি ন পুনপ্পুনং পুরিসং উপেতি এৰমেৰ খো মহারাজ যোগিনা যোগাৰচরেন আযতিং পটিসন্ধিং উপ্পত্তিং গব্ভসেয্যং চুতিং ভেদং খযং ৰিনাসং সংসারভযং দুগ্গতিং ৰিসমং সম্পীল়িতং দিস্ৰা পুনব্ভৰে নপ্পটিসন্দহিস্সামীতি যোনিসো মনসিকারো করণীযো। ইদং মহারাজ দীপিনিযা একং অঙ্গং গহেতব্বং। ভাসিতম্পেতং মহারাজ ভগৰতা দেৰাতিদেৰেন সুত্তনিপাতে ধনিযগোপালকসুত্তে|
      stand |দীপিনিযঙ্গপঞ্হো চতুত্থো।|
    block |৫ দীপিকঙ্গপঞ্হো|
      count |৫|, |ভন্তে নাগসেন দীপিকস্স দ্ৰে অঙ্গানি গহেতব্বানীতি যং ৰদেসি কতমানি তানি দ্ৰে অঙ্গানি গহেতব্বানীতি যথা মহারাজ দীপিকো অরঞ্ঞে তিণগহনং ৰা ৰনগহনং ৰা পব্বতগহনং ৰা নিস্সায নিলীযিত্ৰা মিগে গণ্হাতি এৰমেৰ খো মহারাজ যোগিনা যোগাৰচরেন ৰিৰেকং সেৰিতব্বং অরঞ্ঞং রুক্খমূলং পব্বতং কন্দরং গিরিগুহং সুসানং ৰনপত্থং অব্ভোকাসং পলালপুঞ্জং অপ্পসদ্দং অপ্পনিগ্ঘোসং ৰিজনৰাতং মনুস্সরাহসেয্যকং পটিসল্লানসারুপ্পং ৰিৰেকং সেৰমানো হি মহারাজ যোগী যোগাৰচরো নচিরস্সেৰ ছল়ভিঞ্ঞাসু চ ৰসিভাৰং পাপুণাতি। ইদং মহারাজ দীপিকস্স পঠমং অঙ্গং গহেতব্বং। ভাসিতম্পেতং মহারাজ থেরেহি ধম্মসঙ্গাহকেহি|
      block |পুন চপরং মহারাজ দীপিকো যং কিঞ্চি পসুং ৰধিত্ৰা ৰামেন পস্সেন পতিতং ন ভক্খেতি। এৰমেৰ খো মহারাজ যোগিনা যোগাৰচরেন ৰেল়ুদানেন ৰা পত্তদানেন ৰা পুপ্ফদানেন ৰা ফলদানেন ৰা সিনানদানেন ৰা মত্তিকাদানেন ৰা চুণ্ণদানেন ৰা দন্তকট্ঠদানেন ৰা মুখোদকদানেন ৰা চাতুকম্যতায ৰা মুগ্গসুপ্যতায ৰা পারিভট যতায ৰা জঙ্ঘপেসনীযেন ৰা ৰেজ্জকম্মেন ৰা দূতকম্মেন ৰা পহিণগমনেন ৰা পিণ্ডপটিপিণ্ডেন ৰা দানানুপ্পদানেন ৰা ৰত্থুৰিজ্জায ৰা নক্খত্তৰিজ্জায ৰা অঙ্গৰিজ্জায ৰা অঞ্ঞতরঞ্ঞতরেন ৰা বুদ্ধপ্পটিকুট্ঠেন মিচ্ছাজীৰেন নিপ্ফাদিতং ভোজনং ন ভুঞ্জিতব্বং ৰামেন পস্সেন পতিতং পসুং ৰিয দীপিকো। ইদং মহারাজ দীপিকস্স দুতিযং অঙ্গং গহেতব্বং। ভাসিতম্পেতং মহারাজ থেরেন সারিপুত্তেন ধম্মসেনাপতিনা|
      stand |দীপিকঙ্গপঞ্হো পঞ্চমো।|
    block |৬ কুম্মঙ্গপঞ্হো|
      count |৬|, |ভন্তে নাগসেন কুম্মস্স পঞ্চ অঙ্গানি গহেতব্বানীতি যং ৰদেসি কতমানি তানি পঞ্চ অঙ্গানি গহেতব্বানীতি যথা মহারাজ কুম্মো উদকচরো উদকেযেৰ ৰাসং কপ্পেতি এৰমেৰ খো মহারাজ যোগিনা যোগাৰচরেন সব্বপাণভূতপুগ্গলানং হিতানুকম্পিনা মেত্তাসহগতেন চেতসা ৰিপুলেন মহগ্গতেন অপ্পমাণেন অৰেরেন অব্যাপজ্জেন সব্বাৰন্তং লোকং ফরিত্ৰা ৰিহরিতব্বং। ইদং মহারাজ কুম্মস্স পঠমং অঙ্গং গহেতব্বং।|
      block |পুন চপরং মহারাজ কুম্মো উদকে উপ্পিলৰন্তো সীসং উক্খিপিত্ৰা যদি কোচি পস্সতি তত্থেৰ নিমুজ্জতি গাল়্হমোগাহতি মা মং তে পুন পস্সেয্যুন্তি এৰমেৰ খো মহারাজ যোগিনা যোগাৰচরেন কিলেসেসু ওপতন্তেসু আরম্মণসরে নিমুজ্জিতব্বং গাল়্হমোগাহিতব্বং মা মং কিলেসা পুন পস্সেয্যুন্তি। ইদং মহারাজ কুম্মস্স দুতিযং অঙ্গং গহেতব্বং।|
      block |পুন চপরং মহারাজ কুম্মো উদকতো নিক্খমিত্ৰা কাযং ওতাপেতি এৰমেৰ খো মহারাজ যোগিনা যোগাৰচরেন নিসজ্জট্ঠানসযনচঙ্কমতো মানসং নীহরিত্ৰা সম্মপ্পধানে মানসং ওতাপেতব্বং। ইদং মহারাজ কুম্মস্স ততিযং অঙ্গং গহেতব্বং।|
      block |পুন চপরং মহারাজ কুম্মো পথৰিং খণিত্ৰা ৰিৰিত্তে ৰাসং কপ্পেতি এৰমেৰ খো মহারাজ যোগিনা যোগাৰচরেন লাভসক্কারসিলোকং পজহিত্ৰা সুঞ্ঞং ৰিৰিত্তং কাননং ৰনপত্থং পব্বতং কন্দরং গিরিগুহং অপ্পসদ্দং অপ্পনিগ্ঘোসং পৰিৰিত্তমোগাহিত্ৰা ৰিৰিত্তে যেৰ ৰাসং উপগন্তব্বং। ইদং মহারাজ কুম্মস্স চতুত্থং অঙ্গং গহেতব্বং। ভাসিতম্পেতং মহারাজ থেরেন উপসেনেন ৰঙ্গন্তপুত্তেন|
      block |পুন চপরং মহারাজ কুম্মো চারিকং চরমানো যদি কঞ্চি পস্সতি ৰা সদ্দং সুণাতি ৰা সোণ্ডিপঞ্চমানি অঙ্গানি সকে কপালে নিদহিত্ৰা অপ্পোস্সুক্কো তুণ্হীভূতো তিট্ঠতি কাযমনুরক্খন্তো এৰমেৰ খো মহারাজ যোগিনা যোগাৰচরেন সব্বত্থ রূপসদ্দগন্ধরসফোট্ঠব্বধম্মেসু আপতন্তেসু ছসু দ্ৰারেসু সংৰরকৰাটং অনুগ্ঘাটেত্ৰা মানসং সমোদহিত্ৰা সংৰরং কত্ৰা সতেন সম্পজানেন ৰিহাতব্বং সমণধম্মং অনুরক্খমানেন। ইদং মহারাজ কুম্মস্স পঞ্চমং অঙ্গং গহেতব্বং। ভাসিতম্পেতং মহারাজ ভগৰতা দেৰাতিদেৰেন সংযুত্তনিকাযৰরে কুম্মূপমসুত্তন্তে|
      stand |কুম্মঙ্গপঞ্হো ছট্ঠো।|
    block |৭ ৰংসঙ্গপঞ্হো|
      count |৭|, |ভন্তে নাগসেন ৰংসস্স একং অঙ্গং গহেতব্বন্তি যং ৰদেসি কতমং তং একং অঙ্গং গহেতব্বন্তি যথা মহারাজ ৰংসো যত্থ ৰাতো তত্থ অনুলোমেতি নাঞ্ঞত্থমনুধাৰতি এৰমেৰ খো মহারাজ যোগিনা যোগাৰচরেন যং বুদ্ধেন ভগৰতা ভাসিতং নৰঙ্গং সত্থু সাসনং তং অনুলোমযিত্ৰা কপ্পিযে অনৰজ্জে ঠত্ৰা সমণধম্মং যেৰ পরিযেসিতব্বং। ইদং মহারাজ ৰংসস্স একং অঙ্গং গহেতব্বং। ভাসিতম্পেতং মহারাজ থেরেন রাহুলেন|
      stand |ৰংসঙ্গপঞ্হো সত্তমো।|
    block |৮ চাপঙ্গপঞ্হো|
      count |৮|, |ভন্তে নাগসেন চাপস্স একং অঙ্গং গহেতব্বন্তি যং ৰদেসি কতমং তং একং অঙ্গং গহেতব্বন্তি যথা মহারাজ চাপো সুতচ্ছিতো নমিতো যাৰগ্গমূলং সমকমেৰ অনুনমতি নপ্পটিত্থম্ভতি এৰমেৰ খো মহারাজ যোগিনা যোগাৰচরেন থেরনৰমজ্ঝিমসমকেসু অনুনমিতব্বং নপ্পটিফরিতব্বং। ইদং মহারাজ চাপস্স একং অঙ্গং গহেতব্বং। ভাসিতম্পেতং মহারাজ ভগৰতা দেৰাতিদেৰেন ৰিধুর পুণ্ণক জাতকে|
      stand |চাপঙ্গপঞ্হো অট্ঠমো।|
    block |৯ ৰাযসঙ্গপঞ্হো|
      count |৯|, |ভন্তে নাগসেন ৰাযসস্স দ্ৰে অঙ্গানি গহেতব্বানীতি যং ৰদেসি কতমানি তানি দ্ৰে অঙ্গানি গহেতব্বানীতি যথা মহারাজ ৰাযসো আসঙ্কিতপরিসঙ্কিতো যত্তপ্পযত্তো চরতি এৰমেৰ খো মহারাজ যোগিনা যোগাৰচরেন আসঙ্কিতপরিসঙ্কিতেন যত্তপযত্তেন উপট্ঠিতায সতিযা সংৰুতেহি ইন্দ্রিযেহি চরিতব্বং। ইদং মহারাজ ৰাযসস্স পঠমং অঙ্গং গহেতব্বং।|
      block |পুন চপরং মহারাজ ৰাযসো যং কিঞ্চি ভোজনং দিস্ৰা ঞাতীহি সংৰিভজিত্ৰা ভুঞ্জতি এৰমেৰ খো মহারাজ যোগিনা যোগাৰচরেন যে তে লাভা ধম্মিকা ধম্মলদ্ধা অন্তমসো পত্তপরিযাপন্নমত্তম্পি তথারূপেহি লাভেহি পটিৰিভত্তভোগিনা ভৰিতব্বং সীলৰন্তেহি সব্রহ্মচারীহি। ইদং মহারাজ ৰাযসস্স দুতিযং অঙ্গং গহেতব্বং। ভাসিতম্পেতং মহারাজ থেরেন সারিপুত্তেন ধম্মসেনাপতিনা|
      stand |ৰাযসঙ্গপঞ্হো নৰমো।|
    block |১০ মক্কটঙ্গপঞ্হো|
      count |১০|, |ভন্তে নাগসেন মক্কটস্স দ্ৰে অঙ্গানি গহেতব্বানীতি যং ৰদেসি কতমানি তানি দ্ৰে অঙ্গানি গহেতব্বানীতি যথা মহারাজ মক্কটো ৰাসমুপগচ্ছন্তো তথারূপে ওকাসে মহতিমহারুক্খে পৰিৰিত্তে সব্বট্ঠকসাখে ভীরুত্তাণে ৰাসমুপগচ্ছতি এৰমেৰ খো মহারাজ যোগিনা যোগাৰচরেন লজ্জিং পেসলং সীলৰন্তং কল্যাণধম্মং বহুস্সুতং ধম্মধরং ৰিনযধরং পিযং গরুভাৰনীযং ৰত্তারং ৰচনক্খমং ওৰাদকং ৰিঞ্ঞাপকং সন্দস্সকং সমাদপকং সমুত্তেজকং সম্পহংসকং এৰরূপং কল্যাণমিত্তং আচরিযং নিস্সায ৰিহরিতব্বং। ইদং মহারাজ মক্কটস্স পঠমং অঙ্গং গহেতব্বং।|
      block |পুন চপরং মহারাজ মক্কটো রুক্খে যেৰ চরতি তিট্ঠতি নিসীদতি যদি নিদ্দং ওক্কমতি তত্থেৰ রত্তিং ৰাসমনুভৰতি। এৰমেৰ খো মহারাজ যোগিনা যোগাৰচরেন পৰনাভিমুখেন ভৰিতব্বং পৰনে যেৰ ঠানচঙ্কমনিসজ্জাসযনং নিদ্দং ওক্কমিতব্বং তত্থেৰ সতিপট্ঠানমনুভৰিতব্বং। ইদং মহারাজ মক্কটস্স দুতিযং অঙ্গং গহেতব্বং। ভাসিতম্পেতং মহারাজ থেরেন সারিপুত্তেন ধম্মসেনাপতিনা|
      stand |মক্কটঙ্গপঞ্হো দসমো।|
      stand |গদ্রভৰগ্গো পঠমো।|
      block |তস্সুদ্দানং|
  block |২ সমুদ্দৰগ্গো|
    block |১ লাবুলতঙ্গপঞ্হো|
      count |১|, |ভন্তে নাগসেন লাবুলতায একং অঙ্গং গহেতব্বন্তি যং ৰদেসি কতমং তং একং অঙ্গং গহেতব্বন্তি যথা মহারাজ লাবুলতা তিণে ৰা কট্ঠে ৰা লতায ৰা সোণ্ডিকাহি আলম্বিত্ৰা তস্সূপরি ৰড্ঢতি এৰমেৰ খো মহারাজ যোগিনা যোগাৰচরেন অরহত্তে অভিৰড্ঢিতুকামেন মনসা আরম্মণং আলম্বিত্ৰা অরহত্তে অভিৰড্ঢিতব্বং। ইদং মহারাজ লাবুলতায একং অঙ্গং গহেতব্বং। ভাসিতম্পেতং মহারাজ থেরেন সারিপুত্তেন ধম্মসেনাপতিনা|
      stand |লাবুলতঙ্গপঞ্হো পঠমো।|
    block |২ পদুমঙ্গপঞ্হো|
      count |২|, |ভন্তে নাগসেন পদুমস্স তীণি অঙ্গানি গহেতব্বানীতি যং ৰদেসি কতমানি তানি তীণি অঙ্গানি গহেতব্বানীতি যথা মহারাজ পদুমং উদকে জাতং উদকে সংৰদ্ধং অনুপলিত্তং উদকেন এৰমেৰ খো মহারাজ যোগিনা যোগাৰচরেন কুলে গণে লাভে যসে সক্কারে সম্মাননায পরিভোগপচ্চযেসু চ সব্বত্থ অনুপলিত্তেন ভৰিতব্বং। ইদং মহারাজ পদুমস্স পঠমং অঙ্গং গহেতব্বং।|
      block |পুন চপরং মহারাজ পদুমং উদকা অচ্চুগ্গম্ম ঠাতি। এৰমেৰ খো মহারাজ যোগিনা যোগাৰচরেন সব্বলোকং অভিভৰিত্ৰা অচ্চুগ্গম্ম লোকুত্তরধম্মে ঠাতব্বং। ইদং মহারাজ পদুমস্স দুতিযং অঙ্গং গহেতব্বং।|
      block |পুন চপরং মহারাজ পদুমং অপ্পমত্তকেনপি অনিলেন এরিতং চলতি। এৰমেৰ খো মহারাজ যোগিনা যোগাৰচরেন অপ্পমত্তকেসুপি কিলেসেসু সংযমো করণীযো ভযদস্সাৰিনা ৰিহরিতব্বং। ইদং মহারাজ পদুমস্স ততিযং অঙ্গং গহেতব্বং। ভাসিতম্পেতং মহারাজ ভগৰতা দেৰাতিদেৰেন অণুমত্তেসু ৰজ্জেসু ভযদস্সাৰী সমাদায সিক্খতি সিক্খাপদেসূতি।|
      stand |পদুমঙ্গপঞ্হো দুতিযো।|
    block |৩ বীজঙ্গপঞ্হো|
      count |৩|, |ভন্তে নাগসেন বীজস্স দ্ৰে অঙ্গানি গহেতব্বানীতি যং ৰদেসি কতমানি তানি দ্ৰে অঙ্গানি গহেতব্বানীতি যথা মহারাজ বীজং অপ্পকম্পি সমানং ভদ্দকে খেত্তে ৰুত্তং দেৰে সম্মা ধারং পৰেচ্ছন্তে সুবহূনি ফলানি অনুদস্সতি এৰমেৰ খো মহারাজ যোগিনা যোগাৰচরেন যথা পটিপাদিতং সীলং কেৰলং সামঞ্ঞফলমনুদস্সতি। এৰং সম্মা পটিপজ্জিতব্বং। ইদং মহারাজ বীজস্স পঠমং অঙ্গং গহেতব্বং।|
      block |পুন চপরং মহারাজ বীজং সুপরিসোধিতে খেত্তে রোপিতং খিপ্পমেৰ সংৰিরূহতি এৰমেৰ খো মহারাজ যোগিনা যোগাৰচরেন মানসং সুপরিগ্গহিতং সুঞ্ঞাগারে পরিসোধিতং সতিপট্ঠানখেত্তৰরে খিত্তং খিপ্পমেৰ ৰিরূহতি। ইদং মহারাজ বীজস্স দুতিযং অঙ্গং গহেতব্বং । ভাসিতম্পেতং মহারাজ থেরেন অনুরুদ্ধেন|
      stand |বীজঙ্গপঞ্হো ততিযো।|
    block |৪ সালকল্যাণিকঙ্গপঞ্হো|
      count |৪|, |ভন্তে নাগসেন সালকল্যাণিকায একং অঙ্গং গহেতব্বন্তি যং ৰদেসি কতমং তং একং অঙ্গং গহেতব্বন্তি যথা মহারাজ সালকল্যাণিকা নাম অন্তোপথৰিযং যেৰ অভিৰড্ঢতি হত্থসতম্পি ভিয্যোপি এৰমেৰ খো মহারাজ যোগিনা যোগাৰচরেন চত্তারি সামঞ্ঞফলানি চতস্সো পটিসম্ভিদা ছল়ভিঞ্ঞাযো কেৰলঞ্চ সমণধম্মং সুঞ্ঞাগারে যেৰ পরিপূরযিতব্বং। ইদং মহারাজ সালকল্যাণিকায একং অঙ্গং গহেতব্বং। ভাসিতম্পেতং মহারাজ থেরেন রাহুলেন|
      stand |সালকল্যাণিকঙ্গপঞ্হো চতুত্থো।|
    block |৫ নাৰঙ্গপঞ্হো|
      count |৫|, |ভন্তে নাগসেন নাৰায তীণি অঙ্গানি গহেতব্বানীতি যং ৰদেসি কতমানি তানি তীণি অঙ্গানি গহেতব্বানীতি যথা মহারাজ নাৰা বহুৰিধদারুসঙ্ঘাটসমৰাযেন বহুম্পি জনং তারযতি এৰমেৰ খো মহারাজ যোগিনা যোগাৰচরেন আচারসীলগুণৰত্তপ্পটিৰত্তবহুৰিধধম্মসঙ্ঘাটসমৰাযেন সদেৰকো লোকো তারযিতব্বো। ইদং মহারাজ নাৰায পঠমং অঙ্গং গহেতব্বং।|
      block |পুন চপরং মহারাজ নাৰা বহুৰিধঊমিত্থনিতৰেগৰিসটমাৰট্টৰেগং সহতি এৰমেৰ খো মহারাজ যোগিনা যোগাৰচরেন বহুৰিধকিলেসঊমিৰেগং লাভসক্কারযসসিলোকপূজনৰন্দনা পরকুলেসু নিন্দাপসংসাসুখদুক্খসম্মাননৰিমাননবহুৰিধদোসঊমিৰেগঞ্চ সহিতব্বং। ইদং মহারাজ নাৰায দুতিযং অঙ্গং গহেতব্বং।|
      block |পুন চপরং মহারাজ নাৰা অপরিমিতমনন্তমপারমক্খোভিতগম্ভীরে মহতিমহাঘোসে তিমিতিমিঙ্গলমকরমচ্ছগণাকুলে মহতিমহাসমুদ্দে চরতি এৰমেৰ খো মহারাজ যোগিনা যোগাৰচরেন তিপরিৰট্ট দ্ৰাদসাকার চতুসচ্চাভিসমযপ্পটিৰেধে মানসং সঞ্চারযিতব্বং। ইদং মহারাজ নাৰায ততিযং অঙ্গং গহেতব্বং। ভাসিতম্পেতং মহারাজ ভগৰতা দেৰাতিদেৰেন সংযুত্তনিকাযৰরে সচ্চসংযুত্তে|
      block |ৰিতক্কেন্তা চ খো তুম্হে ভিক্খৰে ইদং দুক্খন্তি ৰিতক্কেয্যাথ অযং দুক্খসমুদযোতি ৰিতক্কেয্যাথ অযং দুক্খনিরোধোতি ৰিতক্কেয্যাথ অযং দুক্খনিরোধগামিনী পটিপদাতি ৰিতক্কেয্যাথাতি।|
      stand |নাৰঙ্গপঞ্হো পঞ্চমো।|
    block |৬ নাৰালগ্গনকঙ্গপঞ্হো|
      count |৬|, |ভন্তে নাগসেন নাৰালগ্গনকস্স দ্ৰে অঙ্গানি গহেতব্বানীতি যং ৰদেসি কতমানি তানি দ্ৰে অঙ্গানি গহেতব্বানীতি যথা মহারাজ নাৰালগ্গনকং বহুঊমিজালাকুলৰিক্খোভিতসলিলতলে মহতিমহাসমুদ্দে নাৰং লগ্গেতি ঠপেতি ন দেতি দিসাৰিদিসং হরিতুং এৰমেৰ খো মহারাজ যোগিনা যোগাৰচরেন রাগদোসমোহূমিজালে মহতিমহাৰিতক্কসম্পহারে চিত্তং লগ্গেতব্বং ন দাতব্বং দিসাৰিদিসং হরিতুং। ইদং মহারাজ নাৰালগ্গনকস্স পঠমং অঙ্গং গহেতব্বং।|
      block |পুন চপরং মহারাজ নাৰালগ্গনকং ন প্লৰতি ৰিসীদতি হত্থসতেপি উদকে নাৰং লগ্গেতি ঠানমুপনেতি এৰমেৰ খো মহারাজ যোগিনা যোগাৰচরেন লাভযসসক্কারমাননৰন্দনপূজনঅপচিতীসু লাভগ্গযসগ্গেপি ন প্লৰিতব্বং সরীরযাপনমত্তকে যেৰ চিত্তং ঠপেতব্বং। ইদং মহারাজ নাৰালগ্গনকস্স দুতিযং অঙ্গং গহেতব্বং। ভাসিতম্পেতং মহারাজ থেরেন সারিপুত্তেন ধম্মসেনাপতিনা|
      stand |নাৰালগ্গনকঙ্গপঞ্হো ছট্ঠো।|
    block |৭ কূপঙ্গপঞ্হো|
      count |৭|, |ভন্তে নাগসেন কূপস্স একং অঙ্গং গহেতব্বন্তি যং ৰদেসি কতমং তং একং অঙ্গং গহেতব্বন্তি যথা মহারাজ কূপো রজ্জুঞ্চ ৰরত্তঞ্চ লঙ্কারঞ্চ ধারেতি এৰমেৰ খো মহারাজ যোগিনা যোগাৰচরেন সতিসম্পজঞ্ঞসমন্নাগতেন ভৰিতব্বং অভিক্কন্তে পটিক্কন্তে আলোকিতে ৰিলোকিতে সমিঞ্জিতে পসারিতে সঙ্ঘাটিপত্তচীৰরধারণে অসিতে পীতে খাযিতে সাযিতে উচ্চারপস্সাৰকম্মে গতে ঠিতে নিসিন্নে সুত্তে জাগরিতে ভাসিতে তুণ্হীভাৰে সম্পজানকারিনা ভৰিতব্বং। ইদং মহারাজ কূপস্স একং অঙ্গং গহেতব্বং। ভাসিতম্পেতং মহারাজ ভগৰতা দেৰাতিদেৰেন সতো ভিক্খৰে ভিক্খু ৰিহরেয্য সম্পজানো অযং ৰো অম্হাকং অনুসাসনীতি।|
      stand |কূপঙ্গপঞ্হো সত্তমো।|
    block |৮ নিযামকঙ্গপঞ্হো|
      count |৮|, |ভন্তে নাগসেন নিযামকস্স তীণি অঙ্গানি গহেতব্বানীতি যং ৰদেসি কতমানি তানি তীণি অঙ্গানি গহেতব্বানীতি যথা মহারাজ নিযামকো রত্তিন্দিৰং সততং সমিতং অপ্পমত্তো যত্তপ্পযত্তো নাৰং সারেতি এৰমেৰ খো মহারাজ যোগিনা যোগাৰচরেন চিত্তং নিযামযমানেন রত্তিন্দিৰং সততং সমিতং অপ্পমত্তেন যত্তপ্পযত্তেন যোনিসো মনসিকারেন চিত্তং নিযামেতব্বং। ইদং মহারাজ নিযামকস্স পঠমং অঙ্গং গহেতব্বং। ভাসিতম্পেতং মহারাজ ভগৰতা দেৰাতিদেৰেন ধম্মপদে|
      block |পুন চপরং মহারাজ নিযামকস্স যং কিঞ্চি মহাসমুদ্দে কল্যাণং ৰা পাপকং ৰা সব্বং তং ৰিদিতং হোতি এৰমেৰ খো মহারাজ যোগিনা যোগাৰচরেন কুসলাকুসলং সাৰজ্জানৰজ্জং হীনপ্পণীতং কণ্হসুক্কসপ্পটিভাগং ৰিজানিতব্বং। ইদং মহারাজ নিযামকস্স দুতিযং অঙ্গং গহেতব্বং।|
      block |পুন চপরং মহারাজ নিযামকো যন্তে মুদ্দিকং দেতি মা কোচি যন্তং আমসিত্থাতি এৰমেৰ খো মহারাজ যোগিনা যোগাৰচরেন চিত্তে সংৰরমুদ্দিকা দাতব্বা মা কিঞ্চি পাপকং অকুসলৰিতক্কং ৰিতক্কেসীতি ইদং মহারাজ নিযামকস্স ততিযং অঙ্গং গহেতব্বং। ভাসিতম্পেতং মহারাজ ভগৰতা দেৰাতিদেৰেন সংযুত্তনিকাযৰরে মা ভিক্খৰে পাপকে অকুসলে ৰিতক্কে ৰিতক্কেয্যাথ সেয্যথীদং কামৰিতক্কং ব্যাপাদৰিতক্কং ৰিহিংসাৰিতক্কন্তি।|
      stand |নিযামকঙ্গপঞ্হো অট্ঠমো।|
    block |৯ কম্মকারঙ্গপঞ্হো|
      count |৯|, |ভন্তে নাগসেন কম্মকারস্স একং অঙ্গং গহেতব্বন্তি যং ৰদেসি কতমং তং একং অঙ্গং গহেতব্বন্তি যথা মহারাজ কম্মকারো এৰং চিন্তযতি ভতকো অহং ইমায নাৰায কম্মং করোমি ইমাযাহং নাৰায ৰাহসা ভত্তৰেতনং লভামি ন মে পমাদো করণীযো অপ্পমাদেন মে অযং নাৰা ৰাহেতব্বাতি এৰমেৰ খো মহারাজ যোগিনা যোগাৰচরেন এৰং চিন্তযিতব্বং ইমং খো অহং চাতুমহাভূতিকং কাযং সম্মসন্তো সততং সমিতং অপ্পমত্তো উপট্ঠিতস্সতি সতো সম্পজানো সমাহিতো একগ্গচিত্তো জাতিজরাব্যাধিমরণসোকপরিদেৰদুক্খদোমনস্সুপাযাসেহি পরিমুচ্চিস্সামীতি অপ্পমাদো মে করণীযোতি ইদং মহারাজ কম্মকারস্স একং অঙ্গং গহেতব্বং। ভাসিতম্পেতং মহারাজ থেরেন সারিপুত্তেন ধম্মসেনাপতিনা|
      stand |কম্মকারঙ্গপঞ্হো নৰমো।|
    block |১০ সমুদ্দঙ্গপঞ্হো|
      count |১০|, |ভন্তে নাগসেন সমুদ্দস্স পঞ্চ অঙ্গানি গহেতব্বানীতি যং ৰদেসি কতমানি তানি পঞ্চ অঙ্গানি গহেতব্বানীতি যথা মহারাজ মহাসমুদ্দো মতেন কুণপেন সদ্ধিং ন সংৰসতি এৰমেৰ খো মহারাজ যোগিনা যোগাৰচরেন রাগদোসমোহমানদিট্ঠিমক্খপল়াসইস্সামচ্ছরিযমাযাসাঠেয্যকুটিলৰিসমদুচ্চরিতকিলেসমলেহি সদ্ধিং ন সংৰসিতব্বং। ইদং মহারাজ সমুদ্দস্স পঠমং অঙ্গং গহেতব্বং।|
      block |পুন চপরং মহারাজ মহাসমুদ্দো মুত্তামণিৰেল়ুরিযসঙ্খসিলাপৰাল়ফলিকমণিৰিৰিধরতননিচযং ধারেন্তো পিদহতি ন বহি ৰিকিরতি। এৰমেৰ খো মহারাজ যোগিনা যোগাৰচরেন মগ্গফলঝানৰিমোক্খসমাধিসমাপত্তিৰিপস্সনাভিঞ্ঞাৰিৰিধগুণরতনানি অধিগন্ত্ৰা পিদহিতব্বানি ন বহি নীহরিতব্বানি। ইদং মহারাজ সমুদ্দস্স দুতিযং অঙ্গং গহেতব্বং।|
      block |পুন চপরং মহারাজ মহাসমুদ্দো মহন্তেহি মহাভূতেহি সদ্ধিং সংৰসতি। এৰমেৰ খো মহারাজ যোগিনা যোগাৰচরেন অপ্পিচ্ছং সন্তুট্ঠং ধুতৰাদং সল্লেখৰুত্তিং আচারসম্পন্নং লজ্জিং পেসলং গরুং ভাৰনীযং ৰত্তারং ৰচনক্খমং চোদকং পাপগরহিং ওৰাদকং অনুসাসকং ৰিঞ্ঞাপকং সন্দস্সকং সমাদপকং সমুত্তেজকং সম্পহংসকং কল্যাণমিত্তং সব্রহ্মচারিং নিস্সায ৰসিতব্বং। ইদং মহারাজ মহাসমুদ্দস্স ততিযং অঙ্গং গহেতব্বং।|
      block |পুন চপরং মহারাজ মহাসমুদ্দো নৰসলিলসম্পুণ্ণাহি গঙ্গাযমুনাঅচিরৰতীসরভূমহীআদীহি নদীসতসহস্সেহি অন্তলিক্খে সলিলধারাহি চ পূরিতোপি সকং ৰেলং নাতিৰত্ততি। এৰমেৰ খো মহারাজ যোগিনা যোগাৰচরেন লাভসক্কারসিলোকৰন্দনমাননপূজনকারণা জীৰিতহেতুপি সঞ্চিচ্চ সিক্খাপদৰীতিক্কমো ন করণীযো। ইদং মহারাজ মহাসমুদ্দস্স চতুত্থং অঙ্গং গহেতব্বং। ভাসিতম্পেতং মহারাজ ভগৰতা দেৰাতিদেৰেন|
      block |সেয্যথাপি মহারাজ মহাসমুদ্দো ঠিতধম্মো ৰেলং নাতিক্কমতি এৰমেৰ খো মহারাজ যং মহা সাৰকানং সিক্খাপদং পঞ্ঞত্তং তং মম সাৰকা জীৰিতহেতুপি নাতিক্কমন্তীতি।|
      block |পুন চপরং মহারাজ মহাসমুদ্দো সব্বসৰন্তীহি গঙ্গাযমুনাঅচিরৰতীসরভূমহীহি অন্তলিক্খে উদকধারাহিপি ন পরিপূরতি। এৰমেৰ খো মহারাজ যোগিনা যোগাৰচরেন উদ্দেসপরিপুচ্ছাসৰনধারণৰিনিচ্ছযঅভিধম্মৰিনযগাল়্হসুত্তন্তৰিগ্গহপদনিক্খেপপদসন্ধি পদৰিভত্তিনৰঙ্গজিনসাসনৰরং সুণন্তেনাপি ন তপ্পিতব্বং। ইদং মহারাজ মহাসমুদ্দস্স পঞ্চমং অঙ্গং গহেতব্বং। ভাসিতম্পেতং মহারাজ ভগৰতা দেৰাতিদেৰেন সুতসোমজাতকে|
      stand |সমুদ্দঙ্গপঞ্হো দসমো।সমুদ্দৰগ্গো দুতিযো।|
      block |তস্সুদ্দানং|
  block |৩ পথৰীৰগ্গো|
    block |১ পথৰীঅঙ্গপঞ্হো|
      count |১|, |ভন্তে নাগসেন পথৰিযা পঞ্চ অঙ্গানি গহেতব্বানীতি যং ৰদেসি কতমানি তানি পঞ্চ অঙ্গানি গহেতব্বানীতি যথা মহারাজ পথৰী ইট্ঠানিট্ঠানি কপ্পূরাগরুতগরচন্দনকুঙ্কুমাদীনি আকিরন্তেপি পিত্তসেম্হপুব্বরুহিরসেদমেদখেল়সিঙ্ঘাণিকলসিক- মুত্তকরীসাদীনি আকিরন্তেপি তাদিসা যেৰ এৰমেৰ খো মহারাজ যোগিনা যোগাৰচরেন ইট্ঠানিট্ঠে লাভালাভে যসাযসে নিন্দাপসংসায সুখদুক্খে সব্বত্থ তাদিনা যেৰ ভৰিতব্বং। ইদং মহারাজ পথৰিযা পঠমং অঙ্গং গহেতব্বং।|
      block |পুন চপরং মহারাজ পথৰী মণ্ডনৰিভূসনাপগতা সকগন্ধপরিভাৰিতা এৰমেৰ খো মহারাজ যোগিনা যোগাৰচরেন ৰিভূসনাপগতেন সকসীলগন্ধপরিভাৰিতেন ভৰিতব্বং। ইদং মহারাজ পথৰিযা দুতিযং অঙ্গং গহেতব্বং।|
      block |পুন চপরং মহারাজ পথৰী নিরন্তরা অখণ্ডচ্ছিদ্দা অসুসিরা বহলা ঘনা ৰিত্থিণ্ণা এৰমেৰ খো মহারাজ যোগিনা যোগাৰচরেন নিরন্তরমখণ্ডচ্ছিদ্দমসুসিরবহলঘনৰিত্থিণ্ণসীলেন ভৰিতব্বং। ইদং মহারাজ পথৰিযা ততিযং অঙ্গং গহেতব্বং।|
      block |পুন চপরং মহারাজ পথৰী গামনিগমনগরজনপদরুক্খপব্বতনদীতল়াকপোক্খরণীমিগপক্খিমনুজনরনারিগণং ধারেন্তীপি অকিলাসু হোতি এৰমেৰ খো মহারাজ যোগিনা যোগাৰচরেন ওৰদন্তেনপি অনুসাসন্তেনপি ৰিঞ্ঞাপেন্তেনপি সন্দস্সেন্তেনপি সমাদপেন্তেনপি সমুত্তেজেন্তেনপি সম্পহংসেন্তেনপি ধম্মদেসনাসু অকিলাসুনা ভৰিতব্বং। ইদং মহারাজ পথৰিযা চতুত্থং অঙ্গং গহেতব্বং।|
      block |পুন চপরং মহারাজ পথৰী অনুনযপ্পটিঘৰিপ্পমুত্তা এৰমেৰ খো মহারাজ যোগিনা যোগাৰচরেন অনুনযপ্পটিঘৰিপ্পমুত্তেন পথৰিসমেন চেতসা ৰিহরিতব্বং। ইদং মহারাজ পথৰিযা পঞ্চমং অঙ্গং গহেতব্বং। ভাসিতম্পেতং মহারাজ উপাসিকায চূল়সুভদ্দায সকসমণে পরিকিত্তযমানায|
      stand |পথৰীঅঙ্গপঞ্হো পঠমো।|
    block |২ আপঙ্গপঞ্হো|
      count |২|, |ভন্তে নাগসেন আপস্স পঞ্চ অঙ্গানি গহেতব্বানীতি যং ৰদেসি কতমানি তানি পঞ্চ অঙ্গানি গহেতব্বানীতি যথা মহারাজ আপো সুসণ্ঠিতমকম্পিতমলুল়িতসভাৰপরিসুদ্ধো এৰমেৰ খো মহারাজ যোগিনা যোগাৰচরেন কুহনলপননেমিত্তকনিপ্পেসিকতং অপনেত্ৰা সুসণ্ঠিতমকম্পিতমলুল়িতসভাৰপরিসুদ্ধাচারেন ভৰিতব্বং। ইদং মহারাজ আপস্স পঠমং অঙ্গং গহেতব্বং।|
      block |পুন চপরং মহারাজ আপো সীতলসভাৰসণ্ঠিতো এৰমেৰ খো মহারাজ যোগিনা যোগাৰচরেন সব্বসত্তেসু খন্তিমেত্তানুদ্দযসম্পন্নেন হিতেসিনা অনুকম্পকেন ভৰিতব্বং। ইদং মহারাজ আপস্স দুতিযং অঙ্গং গহেতব্বং।|
      block |পুন চপরং মহারাজ আপো অসুচিং সুচিং করোতি এৰমেৰ খো মহারাজ যোগিনা যোগাৰচরেন গামে ৰা অরঞ্ঞে ৰা উপজ্ঝাযে উপজ্ঝাযমত্তেসু আচরিযে আচরিযমত্তেসু সব্বত্থ অনধিকরণেন ভৰিতব্বং অনৰসেসকারিনা। ইদং মহারাজ আপস্স ততিযং অঙ্গং গহেতব্বং।|
      block |পুন চপরং মহারাজ আপো বহুজনপত্থিতো এৰমেৰ খো মহারাজ যোগিনা যোগাৰচরেন অপ্পিচ্ছসন্তুট্ঠপৰিৰিত্তপটিসল্লানেন সততং সব্বলোকমভিপত্থিতেন ভৰিতব্বং। ইদং মহারাজ আপস্স চতুত্থং অঙ্গং গহেতব্বং।|
      block |পুন চপরং মহারাজ আপো ন কস্সচি অহিতমুপদহতি এৰমেৰ খো মহারাজ যোগিনা যোগাৰচরেন পরভণ্ডনকলহৰিগ্গহৰিৰাদরিত্তজ্ঝানঅরতিজননং কাযৰচীচিত্তেহি পাপকং ন করণীযং। ইদং মহারাজ আপস্স পঞ্চমং অঙ্গং গহেতব্বং। ভাসিতম্পেতং মহারাজ ভগৰতা দেৰাতিদেৰেন কণ্হজাতকে|
      stand |আপঙ্গপঞ্হো দুতিযো।|
    block |৩ তেজঙ্গপঞ্হো|
      count |৩|, |ভন্তে নাগসেন তেজস্স পঞ্চ অঙ্গানি গহেতব্বানীতি যং ৰদেসি কতমানি তানি পঞ্চ অঙ্গানি গহেতব্বানীতি যথা মহারাজ তেজো তিণকট্ঠসাখাপলাসং ডহতি এৰমেৰ খো মহারাজ যোগিনা যোগাৰচরেন যে তে অব্ভন্তরা ৰা বাহিরা ৰা কিলেসা ইট্ঠানিট্ঠারম্মণানুভৰনা সব্বে তে ঞাণগ্গিনা ডহিতব্বা। ইদং মহারাজ তেজস্স পঠমং অঙ্গং গহেতব্বং।|
      block |পুন চপরং মহারাজ তেজো নিদ্দযো অকারুণিকো এৰমেৰ খো মহারাজ যোগিনা যোগাৰচরেন সব্বকিলেসেসু কারুঞ্ঞানুদ্দযা ন কাতব্বা। ইদং মহারাজ তেজস্স দুতিযং অঙ্গং গহেতব্বং।|
      block |পুন চপরং মহারাজ তেজো সীতং পটিহনতি এৰমেৰ খো মহারাজ যোগিনা যোগাৰচরেন ৰীরিযসন্তাপতেজং অভিজনেত্ৰা কিলেসা পটিহন্তব্বা। ইদং মহারাজ তেজস্স ততিযং অঙ্গং গহেতব্বং।|
      block |পুন চপরং মহারাজ তেজো অনুনযপ্পটিঘৰিপ্পমুত্তো উণ্হমভিজনেতি এৰমেৰ খো মহারাজ যোগিনা যোগাৰচরেন অনুনযপ্পটিঘৰিপ্পমুত্তেন তেজোসমেন চেতসা ৰিহরিতব্বং। ইদং মহারাজ তেজস্স চতুত্থং অঙ্গং গহেতব্বং।|
      block |পুন চপরং মহারাজ তেজো অন্ধকারং ৰিধমিত্ৰা আলোকং দস্সযতি এৰমেৰ খো মহারাজ যোগিনা যোগাৰচরেন অৰিজ্জন্ধকারং ৰিধমিত্ৰা ঞাণালোকং দস্সযিতব্বং। ইদং মহারাজ তেজস্স পঞ্চমং অঙ্গং গহেতব্বং। ভাসিতম্পেতং মহারাজ ভগৰতা দেৰাতিদেৰেন সকং পুত্তং রাহুলং ওৰদন্তেন|
      block |তেজোসমং রাহুল ভাৰনং ভাৰেহি তেজোসমং হি তে রাহুল ভাৰনং ভাৰযতো উপ্পন্না মনাপামনাপা ফস্সা চিত্তং ন পরিযাদায ঠস্সন্তীতি।|
      stand |তেজঙ্গপঞ্হো ততিযো।|
    block |৪ ৰাযুঙ্গপঞ্হো|
      count |৪|, |ভন্তে নাগসেন ৰাযুস্স পঞ্চ অঙ্গানি গহেতব্বানীতি যং ৰদেসি কতমানি তানি পঞ্চ অঙ্গানি গহেতব্বানীতি যথা মহারাজ ৰাযু সুপুপ্ফিতৰনসণ্ডন্তরং অভিৰাযতি এৰমেৰ খো মহারাজ যোগিনা যোগাৰচরেন ৰিমুত্তিৰরকুসুমপুপ্ফিতারম্মণৰনন্তরে রমিতব্বং। ইদং মহারাজ ৰাযুস্স পঠমং অঙ্গং গহেতব্বং।|
      block |পুন চপরং মহারাজ ৰাযু ধরণীরুহপাদপগণে মথযতি এৰমেৰ খো মহারাজ যোগিনা যোগাৰচরেন ৰনন্তরগতেন সঙ্খারে ৰিচিনন্তেন কিলেসা মথযিতব্বা। ইদং মহারাজ ৰাযুস্স দুতিযং অঙ্গং গহেতব্বং।|
      block |পুন চপরং মহারাজ ৰাযু আকাসে চরতি এৰমেৰ খো মহারাজ যোগিনা যোগাৰচরেন লোকুত্তরধম্মেসু মানসং সঞ্চারযিতব্বং। ইদং মহারাজ ৰাযুস্স ততিযং অঙ্গং গহেতব্বং।|
      block |পুন চপরং মহারাজ ৰাযু গন্ধং অনুভৰতি এৰমেৰ খো মহারাজ যোগিনা যোগাৰচরেন অত্তনো সীলৰরসুরভিগন্ধো অনুভৰিতব্বো। ইদং মহারাজ ৰাযুস্স চতুত্থং অঙ্গং গহেতব্বং।|
      block |পুন চপরং মহারাজ ৰাযু নিরালযো অনিকেতৰাসী এৰমেৰ খো মহারাজ যোগিনা যোগাৰচরেন নিরালযমনিকেতমসন্থৰেন সব্বত্থ ৰিমুত্তেন ভৰিতব্বং। ইদং মহারাজ ৰাযুস্স পঞ্চমং অঙ্গং গহেতব্বং। ভাসিতম্পেতং মহারাজ ভগৰতা দেৰাতিদেৰেন সুত্তনিপাতে|
      stand |ৰাযুঙ্গপঞ্হো চতুত্থো।|
    block |৫ পব্বতঙ্গপঞ্হো|
      count |৫|, |ভন্তে নাগসেন পব্বতস্স পঞ্চ অঙ্গানি গহেতব্বানীতি যং ৰদেসি কতমানি তানি পঞ্চ অঙ্গানি গহেতব্বানীতি যথা মহারাজ পব্বতো অচলো অকম্পিতো অসম্পৰেধী এৰমেৰ খো মহারাজ যোগিনা যোগাৰচরেন সম্মাননে ৰিমাননে সক্কারে অসক্কারে গরুকারে অগরুকারে যসে অযসে নিন্দায পসংসায সুখে দুক্খে ইট্ঠানিট্ঠেসু সব্বত্থ রূপসদ্দগন্ধরসফোট্ঠব্বধম্মেসু রজনীযেসু ন রজ্জিতব্বং দুস্সনীযেসু ন দুস্সিতব্বং মুয্হনীযেসু ন মুয্হিতব্বং ন কম্পিতব্বং ন চলিতব্বং পব্বতেন ৰিয অচলেন ভৰিতব্বং। ইদং মহারাজ পব্বতস্স পঠমং অঙ্গং গহেতব্বং। ভাসিতম্পেতং মহারাজ ভগৰতা দেৰাতিদেৰেন|
      block |পুন চপরং মহারাজ পব্বতো থদ্ধো ন কেনচি সংসট্ঠো এৰমেৰ খো মহারাজ যোগিনা যোগাৰচরেন থদ্ধেন অসংসট্ঠেন ভৰিতব্বং ন কেনচি সংসগ্গো করণীযো। ইদং মহারাজ পব্বতস্স দুতিযং অঙ্গং গহেতব্বং। ভাসিতম্পেতং মহারাজ ভগৰতা দেৰাতিদেৰেন|
      block |পুন চপরং মহারাজ পব্বতে বীজং ন ৰিরূহতি এৰমেৰ খো মহারাজ যোগিনা যোগাৰচরেন সকমানসে কিলেসা ন ৰিরূহাপেতব্বা। ইদং মহারাজ পব্বতস্স ততিযং অঙ্গং গহেতব্বং। ভাসিতম্পেতং মহারাজ থেরেন সুভূতিনা|
      block |পুন চপরং মহারাজ পব্বতো অচ্চুগ্গতো এৰমেৰ খো মহারাজ যোগিনা যোগাৰচরেন ঞাণচ্চুগ্গতেন ভৰিতব্বং। ইদং মহারাজ পব্বতস্স চতুত্থং অঙ্গং গহেতব্বং। ভাসিতম্পেতং মহারাজ ভগৰতা দেৰাতিদেৰেন|
      block |পুন চপরং মহারাজ পব্বতো অনুন্নতো অনোনতো এৰমেৰ খো মহারাজ যোগিনা যোগাৰচরেন উন্নতাৰনতি ন করণীযা। ইদং মহারাজ পব্বতস্স পঞ্চমং অঙ্গং গহেতব্বং। ভাসিতম্পেতং মহারাজ উপাসিকায চূল়সুভদ্দায সকসমণে পরিকিত্তযমানায|
      stand |পব্বতঙ্গপঞ্হো পঞ্চমো।|
    block |৬ আকাসঙ্গপঞ্হো|
      count |৬|, |ভন্তে নাগসেন আকাসস্স পঞ্চ অঙ্গানি গহেতব্বানীতি যং ৰদেসি কতমানি তানি পঞ্চ অঙ্গানি গহেতব্বানীতি যথা মহারাজ আকাসো সব্বসো অগয্হো এৰমেৰ খো মহারাজ যোগিনা যোগাৰচরেন সব্বসো কিলেসেহি অগয্হেন ভৰিতব্বং। ইদং মহারাজ আকাসস্স পঠমং অঙ্গং গহেতব্বং।|
      block |পুন চপরং মহারাজ আকাসো ইসিতাপসভূতদিজগণানুসঞ্চরিতো এৰমেৰ খো মহারাজ যোগিনা যোগাৰচরেন অনিচ্চং দুক্খং অনত্তাতি সঙ্খারেসু মানসং সঞ্চারযিতব্বং। ইদং মহারাজ আকাসস্স দুতিযং অঙ্গং গহেতব্বং।|
      block |পুন চপরং মহারাজ আকাসো সন্তাসনীযো এৰমেৰ খো মহারাজ যোগিনা যোগাৰচরেন সব্বভৰপটিসন্ধীসু মানসং উব্বেজযিতব্বং অস্সাদো ন কাতব্বো। ইদং মহারাজ আকাসস্স ততিযং অঙ্গং গহেতব্বং।|
      block |পুন চপরং মহারাজ আকাসো অনন্তো অপ্পমাণো অপরিমেয্যো এৰমেৰ খো মহারাজ যোগিনা যোগাৰচরেন অনন্তসীলেন অপরিমিতঞাণেন ভৰিতব্বং। ইদং মহারাজ আকাসস্স চতুত্থং অঙ্গং গহেতব্বং।|
      block |পুন চপরং মহারাজ আকাসো অলগ্গো অসত্তো অপ্পতিট্ঠিতো অপলিবুদ্ধো এৰমেৰ খো মহারাজ যোগিনা যোগাৰচরেন কুলে গণে লাভে আৰাসে পলিবোধে পচ্চযে সব্বকিলেসেসু চ সব্বত্থ অলগ্গেন ভৰিতব্বং অনাসত্তেন অপ্পতিট্ঠিতেন অপলিবুদ্ধেন ভৰিতব্বং। ইদং মহারাজ আকাসস্স পঞ্চমং অঙ্গং গহেতব্বং। ভাসিতম্পেতং মহারাজ ভগৰতা দেৰাতিদেৰেন সকং পুত্তং রাহুলং ওৰদন্তেন সেয্যথাপি রাহুল আকাসো ন কত্থচি পতিট্ঠিতো এৰমেৰ খো ত্ৰং রাহুল আকাসসমং ভাৰনং ভাৰেহি আকাসসমং হি তে রাহুল ভাৰনং ভাৰযতো উপ্পন্না মনাপামনাপা ফস্সা চিত্তং পরিযাদায ঠস্সন্তীতি।|
      stand |আকাসঙ্গপঞ্হো ছট্ঠো।|
    block |৭ চন্দঙ্গপঞ্হো|
      count |৭|, |ভন্তে নাগসেন চন্দস্স পঞ্চ অঙ্গানি গহেতব্বানীতি যং ৰদেসি কতমানি তানি পঞ্চ অঙ্গানি গহেতব্বানীতি যথা মহারাজ চন্দো সুক্কপক্খে উদযন্তো উত্তরুত্তরিং ৰড্ঢতি এৰমেৰ খো মহারাজ যোগিনা যোগাৰচরেন আচারসীলগুণৰত্তপ্পটিপত্তিযা আগমাধিগমে পটিসল্লানে সতিপট্ঠানে ইন্দ্রিযেসু গুত্তদ্ৰারতায ভোজনে মত্তঞ্ঞুতায জাগরিযানুযোগে উত্তরুত্তরিং ৰড্ঢিতব্বং। ইদং মহারাজ চন্দস্স পঠমং অঙ্গং গহেতব্বং।|
      block |পুন চপরং মহারাজ চন্দো উল়ারাধিপতি এৰমেৰ খো মহারাজ যোগিনা যোগাৰচরেন উল়ারেন ছন্দাধিপতিনা ভৰিতব্বং। ইদং মহারাজ চন্দস্স দুতিযং অঙ্গং গহেতব্বং।|
      block |পুন চপরং মহারাজ চন্দো নিসায চরতি এৰমেৰ খো মহারাজ যোগিনা যোগাৰচরেন পৰিৰিত্তেন ভৰিতব্বং। ইদং মহারাজ চন্দস্স ততিযং অঙ্গং গহেতব্বং।|
      block |পুন চপরং মহারাজ চন্দো ৰিমানকেতু এৰমেৰ খো মহারাজ যোগিনা যোগাৰচরেন সীলকেতুনা ভৰিতব্বং। ইদং মহারাজ চন্দস্স চতুত্থং অঙ্গং গহেতব্বং।|
      block |পুন চপরং মহারাজ চন্দো আযাচিতপত্থিতো উদেতি এৰমেৰ খো মহারাজ যোগিনা যোগাৰচরেন আযাচিতপত্থিতেন কুলানি উপসঙ্কমিতব্বানি। ইদং মহারাজ চন্দস্স পঞ্চমং অঙ্গং গহেতব্বং। ভাসিতম্পেতং মহারাজ ভগৰতা দেৰাতিদেৰেন সংযুত্তনিকাযৰরে চন্দূপমা ভিক্খৰে কুলানি উপসঙ্কমথ অপকস্সেৰ কাযং অপকস্স চিত্তং নিচ্চনৰকা কুলেসু অপ্পগব্ভাতি ।|
      stand |চন্দঙ্গপঞ্হো সত্তমো।|
    block |৮ সূরিযঙ্গপঞ্হো|
      count |৮|, |ভন্তে নাগসেন সূরিযস্স সত্ত অঙ্গানি গহেতব্বানীতি যং ৰদেসি কতমানি তানি সত্ত অঙ্গানি গহেতব্বানীতি যথা মহারাজ সূরিযো সব্বং উদকং পরিসোসেতি এৰমেৰ খো মহারাজ যোগিনা যোগাৰচরেন সব্বকিলেসা অনৰসেসং পরিসোসেতব্বা। ইদং মহারাজ সূরিযস্স পঠমং অঙ্গং গহেতব্বং।|
      block |পুন চপরং মহারাজ সূরিযো তমন্ধকারং ৰিধমতি এৰমেৰ খো মহারাজ যোগিনা যোগাৰচরেন সব্বং রাগতমং দোসতমং মোহতমং মানতমং দিট্ঠিতমং কিলেসতমং সব্বং দুচ্চরিততমং ৰিধমযিতব্বং। ইদং মহারাজ সূরিযস্স দুতিযং অঙ্গং গহেতব্বং।|
      block |পুন চপরং মহারাজ সূরিযো অভিক্খণং চরতি এৰমেৰ খো মহারাজ যোগিনা যোগাৰচরেন অভিক্খণং যোনিসো মনসিকারো কাতব্বো। ইদং মহারাজ সূরিযস্স ততিযং অঙ্গং গহেতব্বং।|
      block |পুন চপরং মহারাজ সূরিযো রংসিমালী এৰমেৰ খো মহারাজ যোগিনা যোগাৰচরেন আরম্মণমালিনা ভৰিতব্বং। ইদং মহারাজ সূরিযস্স চতুত্থং অঙ্গং গহেতব্বং।|
      block |পুন চপরং মহারাজ সূরিযো মহাজনকাযং সন্তাপেন্তো চরতি এৰমেৰ খো মহারাজ যোগিনা যোগাৰচরেন আচারসীলগুণৰত্তপ্পটিপত্তিযা ঝানৰিমোক্খসমাধিসমাপত্তিইন্দ্রিযবলবোজ্ঝঙ্গসতিপট্ঠানসম্মপ্পধানইদ্ধিপাদেহি সদেৰকো লোকো সন্তাপযিতব্বো। ইদং মহারাজ সূরিযস্স পঞ্চমং অঙ্গং গহেতব্বং।|
      block |পুন চপরং মহারাজ সূরিযো রাহুভযা ভীতো চরতি এৰমেৰ খো মহারাজ যোগিনা যোগাৰচরেন দুচ্চরিতদুগ্গতিৰিসমকন্তারৰিপাকৰিনিপাতকিলেসজালজটিতে দিট্ঠিসঙ্ঘাটপটিমুক্কে কুপথপক্খন্দে কুম্মগ্গপটিপন্নে সত্তে দিস্ৰা মহতা সংৰেগভযেন মানসং সংৰেজেতব্বং। ইদং মহারাজ সূরিযস্স ছট্ঠং অঙ্গং গহেতব্বং।|
      block |পুন চপরং মহারাজ সূরিযো কল্যাণপাপকে দস্সেতি এৰমেৰ খো মহারাজ যোগিনা যোগাৰচরেন ইন্দ্রিযবলবোজ্ঝঙ্গসতিপট্ঠানসম্মপ্পধানইদ্ধিপাদলোকিযলোকুত্তরধম্মা দস্সেতব্বা। ইদং মহারাজ সূরিযস্স সত্তমং অঙ্গং গহেতব্বং। ভাসিতম্পেতং মহারাজ থেরেন ৰঙ্গীসেন|
      stand |সূরিযঙ্গপঞ্হো অট্ঠমো।|
    block |৯ সক্কঙ্গপঞ্হো|
      count |৯|, |ভন্তে নাগসেন সক্কস্স তীণি অঙ্গানি গহেতব্বানীতি যং ৰদেসি কতমানি তানি তীণি অঙ্গানি গহেতব্বানীতি যথা মহারাজ সক্কো একন্তসুখসমপ্পিতো এৰমেৰ খো মহারাজ যোগিনা যোগাৰচরেন একন্তপৰিৰেকসুখাভিরতেন ভৰিতব্বং। ইদং মহারাজ সক্কস্স পঠমং অঙ্গং গহেতব্বং।|
      block |পুন চপরং মহারাজ সক্কো দেৰে দিস্ৰা পগ্গণ্হাতি হাসমভিজনেতি এৰমেৰ খো মহারাজ যোগিনা যোগাৰচরেন কুসলেসু ধম্মেসু অলীনমতন্দিতং সন্তং মানসং পগ্গহেতব্বং হাসমভিজনেতব্বং উট্ঠহিতব্বং ঘটিতব্বং ৰাযমিতব্বং । ইদং মহারাজ সক্কস্স দুতিযং অঙ্গং গহেতব্বং।|
      block |পুন চপরং মহারাজ সক্কস্স অনভিরতি নুপ্পজ্জতি এৰমেৰ খো মহারাজ যোগিনা যোগাৰচরেন সুঞ্ঞাগারে অনভিরতি ন উপ্পাদেতব্বা। ইদং মহারাজ সক্কস্স ততিযং অঙ্গং গহেতব্বং। ভাসিতম্পেতং মহারাজ থেরেন সুভূতিনা|
      stand |সক্কঙ্গপঞ্হো নৰমো।|
    block |১০ চক্কৰত্তিঙ্গপঞ্হো|
      count |১০|, |ভন্তে নাগসেন চক্কৰত্তিস্স চত্তারি অঙ্গানি গহেতব্বানীতি যং ৰদেসি কতমানি তানি চত্তারি অঙ্গানি গহেতব্বানীতি যথা মহারাজ চক্কৰত্তী চতূহি সঙ্গহৰত্থূহি জনং সঙ্গণ্হাতি এৰমেৰ খো মহারাজ যোগিনা যোগাৰচরেন চতস্সন্নং পরিসানং মানসং সঙ্গহেতব্বং অনুগ্গহেতব্বং সম্পহংসেতব্বং। ইদং মহারাজ চক্কৰত্তিস্স পঠমং অঙ্গং গহেতব্বং।|
      block |পুন চপরং মহারাজ চক্কৰত্তিস্স ৰিজিতে চোরা ন উট্ঠহন্তি এৰমেৰ খো মহারাজ যোগিনা যোগাৰচরেন কামরাগব্যাপাদৰিহিংসাৰিতক্কা ন উপ্পাদেতব্বা। ইদং মহারাজ চক্কৰত্তিস্স দুতিযং অঙ্গং গহেতব্বং। ভাসিতম্পেতং মহারাজ ভগৰতা দেৰাতিদেৰেন|
      block |পুন চপরং মহারাজ চক্কৰত্তী দিৰসে দিৰসে সমুদ্দপরিযন্তং মহাপথৰিং অনুযাযতি কল্যাণপাপকানি ৰিচিনমানো এৰমেৰ খো মহারাজ যোগিনা যোগাৰচরেন কাযকম্মং ৰচীকম্মং মনোকম্মং দিৰসে দিৰসে পচ্চৰেক্খিতব্বং কিং নু খো মে ইমেহি তীহি ঠানেহি অনুপৰজ্জস্স দিৰসো ৰীতিৰত্ততীতি। ইদং মহারাজ চক্কৰত্তিস্স ততিযং অঙ্গং গহেতব্বং। ভাসিতম্পেতং মহারাজ ভগৰতা দেৰাতিদেৰেন অঙ্গুত্তরনিকাযৰরে|
      block |কথম্ভূতস্স মে রত্তিন্দিৰা ৰীতিৰত্তন্তীতি পব্বজিতেন অভিণ্হং পচ্চৰেক্খিতব্বন্তি।|
      block |পুন চপরং মহারাজ চক্কৰত্তিস্স অব্ভন্তরবাহিরারক্খা সুসংৰিহিতা হোতি এৰমেৰ খো মহারাজ যোগিনা যোগাৰচরেন অব্ভন্তরানং বাহিরানং কিলেসানং আরক্খায সতিদোৰারিকো ঠপেতব্বো। ইদং মহারাজ চক্কৰত্তিস্স চতুত্থং অঙ্গং গহেতব্বং। ভাসিতম্পেতং মহারাজ ভগৰতা দেৰাতিদেৰেন|
      block |সতিদোৰারিকো ভিক্খৰে অরিযসাৰকো অকুসলং পজহতি কুসলং ভাৰেতি সাৰজ্জং পজহতি অনৰজ্জং ভাৰেতি সুদ্ধমত্তানং পরিহরতীতি।|
      stand |চক্কৰত্তিঙ্গপঞ্হো দসমো।|
      stand |পথৰীৰগ্গো ততিযো।|
      block |তস্সুদ্দানং|
  block |৪ উপচিকাৰগ্গো|
    block |১ উপচিকঙ্গপঞ্হো|
      count |১|, |ভন্তে নাগসেন উপচিকায একং অঙ্গং গহেতব্বন্তি যং ৰদেসি কতমং তং একং অঙ্গং গহেতব্বন্তি যথা মহারাজ উপচিকা উপরি ছদনং কত্ৰা অত্তানং পিদহিত্ৰা গোচরায চরতি এৰমেৰ খো মহারাজ যোগিনা যোগাৰচরেন সীলসংৰরছদনং কত্ৰা মানসং পিদহিত্ৰা পিণ্ডায চরিতব্বং সীলসংৰরছদনেন খো মহারাজ যোগী যোগাৰচরো সব্বভযসমতিক্কন্তো হোতি। ইদং মহারাজ উপচিকায একং অঙ্গং গহেতব্বং ভাসিতম্পেতং মহারাজ থেরেন উপসেনেন ৰঙ্গন্তপুত্তেন|
      stand |উপচিকঙ্গপঞ্হো পঠমো।|
    block |২ বিল়ারঙ্গপঞ্হো|
      count |২|, |ভন্তে নাগসেন বিল়ারস্স দ্ৰে অঙ্গানি গহেতব্বানীতি যং ৰদেসি কতমানি তানি দ্ৰে অঙ্গানি গহেতব্বানীতি যথা মহারাজ বিল়ারো গুহাগতোপি সুসিরগতোপি হম্মিযন্তরগতোপি উন্দূরং যেৰ পরিযেসতি এৰমেৰ খো মহারাজ যোগিনা যোগাৰচরেন গামগতেনাপি অরঞ্ঞগতেনাপি রুক্খমূলগতেনাপি সুঞ্ঞাগারগতেনাপি সততং সমিতং অপ্পমত্তেন কাযগতাসতিভোজনং যেৰ পরিযেসিতব্বং। ইদং মহারাজ বিল়ারস্স পঠমং অঙ্গং গহেতব্বং।|
      block |পুন চপরং মহারাজ বিল়ারো আসন্নে যেৰ গোচরং পরিযেসতি এৰমেৰ খো মহারাজ যোগিনা যোগাৰচরেন ইমেসু যেৰ পঞ্চসু উপাদানক্খন্ধেসু উদযব্বযানুপস্সিনা ৰিহরিতব্বং ইতি রূপং ইতি রূপস্স সমুদযো ইতি রূপস্স অত্থঙ্গমো ইতি ৰেদনা ইতি ৰেদনায সমুদযো ইতি ৰেদনায অত্থঙ্গমো ইতি সঞ্ঞা ইতি সঞ্ঞায সমুদযো ইতি সঞ্ঞায অত্থঙ্গমো ইতি সঙ্খারা ইতি সঙ্খারানং সমুদযো ইতি সঙ্খারানং অত্থঙ্গমো ইতি ৰিঞ্ঞাণং ইতি ৰিঞ্ঞাণস্স সমুদযো ইতি ৰিঞ্ঞাণস্স অত্থঙ্গমোতি। ইদং মহারাজ বিল়ারস্স দুতিযং অঙ্গং গহেতব্বং। ভাসিতম্পেতং মহারাজ ভগৰতা দেৰাতিদেৰেন|
      stand |বিল়ারঙ্গপঞ্হো দুতিযো।|
    block |৩ উন্দূরঙ্গপঞ্হো|
      count |৩|, |ভন্তে নাগসেন উন্দূরস্স একং অঙ্গং গহেতব্বন্তি যং ৰদেসি কতমং তং একং অঙ্গং গহেতব্বন্তি যথা মহারাজ উন্দূরো ইতোচিতো চ ৰিচরন্তো আহারূপাসীসকো যেৰ চরতি এৰমেৰ খো মহারাজ যোগিনা যোগাৰচরেন ইতোচিতো চ ৰিচরন্তেন যোনিসো মনসিকারূপাসীসকেনেৰ ভৰিতব্বং। ইদং মহারাজ উন্দূরস্স একং অঙ্গং গহেতব্বং। ভাসিতম্পেতং মহারাজ থেরেন উপসেনেন ৰঙ্গন্তপুত্তেন|
      stand |উন্দূরঙ্গপঞ্হো ততিযো।|
    block |৪ ৰিচ্ছিকঙ্গপঞ্হো|
      count |৪|, |ভন্তে নাগসেন ৰিচ্ছিকস্স একং অঙ্গং গহেতব্বন্তি যং ৰদেসি কতমং তং একং অঙ্গং গহেতব্বন্তি যথা মহারাজ ৰিচ্ছিকো নঙ্গুলাৰুধো নঙ্গুলং উস্সাপেত্ৰা চরতি এৰমেৰ খো মহারাজ যোগিনা যোগাৰচরেন ঞাণাৰুধেন ভৰিতব্বং ঞাণং উস্সাপেত্ৰা ৰিহরিতব্বং । ইদং মহারাজ ৰিচ্ছিকস্স একং অঙ্গং গহেতব্বং। ভাসিতম্পেতং মহারাজ থেরেন উপসেনেন ৰঙ্গন্তপুত্তেন|
      stand |ৰিচ্ছিকঙ্গপঞ্হো চতুত্থো।|
    block |৫ নকুলঙ্গপঞ্হো|
      count |৫|, |ভন্তে নাগসেন নকুলস্স একং অঙ্গং গহেতব্বন্তি যং ৰদেসি কতমং তং একং অঙ্গং গহেতব্বন্তি যথা মহারাজ নকুলো উরগমুপগচ্ছন্তো ভেসজ্জেন কাযং পরিভাৰেত্ৰা উরগমুপগচ্ছতি গহেতুং এৰমেৰ খো মহারাজ যোগিনা যোগাৰচরেন কোধাঘাতবহুলং কলহৰিগ্গহৰিৰাদৰিরোধাভিভূতং লোকমুপগচ্ছন্তেন মেত্তাভেসজ্জেন মানসং অনুলিম্পিতব্বং। ইদং মহারাজ নকুলস্স একং অঙ্গং গহেতব্বং। ভাসিতম্পেতং মহারাজ থেরেন সারিপুত্তেন ধম্মসেনাপতিনা|
      stand |নকুলঙ্গপঞ্হো পঞ্চমো।|
    block |৬ জরসিঙ্গালঙ্গপঞ্হো|
      count |৬|, |ভন্তে নাগসেন জরসিঙ্গালস্স দ্ৰে অঙ্গানি গহেতব্বানীতি যং ৰদেসি কতমানি তানি দ্ৰে অঙ্গানি গহেতব্বানীতি যথা মহারাজ জরসিঙ্গালো ভোজনং পটিলভিত্ৰা অজিগুচ্ছমানো যাৰদত্থং আহরযতি এৰমেৰ খো মহারাজ যোগিনা যোগাৰচরেন ভোজনং পটিলভিত্ৰা অজিগুচ্ছমানেন সরীরযাপনমত্তমেৰ পরিভুঞ্জিতব্বং। ইদং মহারাজ জরসিঙ্গালস্স পঠমং অঙ্গং গহেতব্বং। ভাসিতম্পেতং মহারাজ থেরেন মহাকস্সপেন|
      block |পুন চপরং মহারাজ জরসিঙ্গালো ভোজনং পটিলভিত্ৰা ন ৰিচিনাতি লূখং ৰা পণীতং ৰাতি এৰমেৰ খো মহারাজ যোগিনা যোগাৰচরেন ভোজনং পটিলভিত্ৰা ন ৰিচিনিতব্বং লূখং ৰা পণীতং ৰা সম্পন্নং ৰা অসম্পন্নং ৰাতি যথালদ্ধেন সন্তুস্সিতব্বং। ইদং মহারাজ জরসিঙ্গালস্স দুতিযং অঙ্গং গহেতব্বং। ভাসিতম্পেতং মহারাজ থেরেন উপসেনেন ৰঙ্গন্তপুত্তেন|
      stand |জরসিঙ্গালঙ্গপঞ্হো ছট্ঠো।|
    block |৭ মিগঙ্গপঞ্হো|
      count |৭|, |ভন্তে নাগসেন মিগস্স তীণি অঙ্গানি গহেতব্বানীতি যং ৰদেসি কতমানি তানি তীণি অঙ্গানি গহেতব্বানীতি যথা মহারাজ মিগো দিৰা অরঞ্ঞে চরতি রত্তিং অব্ভোকাসে এৰমেৰ খো মহারাজ যোগিনা যোগাৰচরেন দিৰা অরঞ্ঞে ৰিহরিতব্বং রত্তিং অব্ভোকাসে। ইদং মহারাজ মিগস্স পঠমং অঙ্গং গহেতব্বং।|
      block |ভাসিতম্পেতং মহারাজ ভগৰতা দেৰাতিদেৰেন লোমহংসনপরিযাযে|
      block |সো খো অহং সারিপুত্ত যা তা রত্তিযো সীতা হেমন্তিকা অন্তরট্ঠকা হিমপাতসমযা তথারূপাসু রত্তীসু রত্তিং অব্ভোকাসে ৰিহরামি দিৰা ৰনসণ্ডে। গিম্হানং পচ্ছিমে মাসে দিৰা অব্ভোকাসে ৰিহরামি রত্তিং ৰনসণ্ডেতি।|
      block |পুন চপরং মহারাজ মিগো সত্তিম্হি ৰা সরে ৰা ওপতন্তে ৰঞ্চেতি পলাযতি ন কাযমুপনেতি এৰমেৰ খো মহারাজ যোগিনা যোগাৰচরেন কিলেসেসু ওপতন্তেসু ৰঞ্চযিতব্বং পলাযিতব্বং ন চিত্তমুপনেতব্বং। ইদং মহারাজ মিগস্স দুতিযং অঙ্গং গহেতব্বং।|
      block |পুন চপরং মহারাজ মিগো মনুস্সে দিস্ৰা যেন ৰা তেন ৰা পলাযতি মা মং তে অদ্দসংসূতি এৰমেৰ খো মহারাজ যোগিনা যোগাৰচরেন ভণ্ডনকলহৰিগ্গহৰিৰাদসীলে দুস্সীলে কুসীতে সঙ্গণিকারামে দিস্ৰা যেন ৰা তেন ৰা পলাযিতব্বং মা মং তে অদ্দসংসু অহঞ্চ তে মা অদ্দসন্তি। ইদং মহারাজ মিগস্স ততিযং অঙ্গং গহেতব্বং। ভাসিতম্পেতং মহারাজ থেরেন সারিপুত্তেন ধম্মসেনাপতিনা|
      stand |মিগঙ্গপঞ্হো সত্তমো।|
    block |৮ গোরূপঙ্গপঞ্হো|
      count |৮|, |ভন্তে নাগসেন গোরূপস্স চত্তারি অঙ্গানি গহেতব্বানীতি যং ৰদেসি কতমানি তানি চত্তারি অঙ্গানি গহেতব্বানীতি যথা মহারাজ গোরূপো সকং গেহং ন ৰিজহতি এৰমেৰ খো মহারাজ যোগিনা যোগাৰচরেন সকো কাযো ন ৰিজহিতব্বো অনিচ্চুচ্ছাদনপরিমদ্দনভেদনৰিকিরণৰিদ্ধংসনধম্মো অযং কাযোতি। ইদং মহারাজ গোরূপস্স পঠমং অঙ্গং গহেতব্বং।|
      block |পুন চপরং মহারাজ গোরূপো আদিন্নধুরো সুখদুক্খেন ধুরং ৰহতি এৰমেৰ খো মহারাজ যোগিনা যোগাৰচরেন আদিন্নব্রহ্মচরিযেন সুখদুক্খেন যাৰ জীৰিতপরিযাদানা আপাণকোটিকং ব্রহ্মচরিযং চরিতব্বং। ইদং মহারাজ গোরূপস্স দুতিযং অঙ্গং গহেতব্বং।|
      block |পুন চপরং মহারাজ গোরূপো ছন্দেন ঘাযমানো পানীযং পিৰতি এৰমেৰ খো মহারাজ যোগিনা যোগাৰচরেন আচরিযুপজ্ঝাযানং অনুসিট্ঠি ছন্দেন পেমেন পসাদেন ঘাযমানেন পটিগ্গহেতব্বা। ইদং মহারাজ গোরূপস্স ততিযং অঙ্গং গহেতব্বং।|
      block |পুন চপরং মহারাজ গোরূপো যেন কেনচি ৰাহিযমানো ৰহতি এৰমেৰ খো মহারাজ যোগিনা যোগাৰচরেন থেরনৰমজ্ঝিমভিক্খূনম্পি গিহিউপাসকস্সাপি ওৰাদানুসাসনী সিরসা সম্পটিচ্ছিতব্বা। ইদং মহারাজ গোরূপস্স চতুত্থং অঙ্গং গহেতব্বং। ভাসিতম্পেতং মহারাজ থেরেন সারিপুত্তেন ধম্মসেনাপতিনা|
      stand |গোরূপঙ্গপঞ্হো অট্ঠমো।|
    block |৯ ৰরাহঙ্গপঞ্হো|
      count |৯|, |ভন্তে নাগসেন ৰরাহস্স দ্ৰে অঙ্গানি গহেতব্বানীতি যং ৰদেসি কতমানি তানি দ্ৰে অঙ্গানি গহেতব্বানীতি যথা মহারাজ ৰরাহো সন্তত্তকঠিতে গিম্হসমযে সম্পত্তে উদকং উপগচ্ছতি এৰমেৰ খো মহারাজ যোগিনা যোগাৰচরেন দোসেন চিত্তে আলুল়িতখলিতৰিব্ভন্তসন্তত্তে সীতলামতপণীতমেত্তাভাৰনং উপগন্তব্বং। ইদং মহারাজ ৰরাহস্স পঠমং অঙ্গং গহেতব্বং।|
      block |পুন চপরং মহারাজ ৰরাহো চিক্খল্লমুদকমুপগন্ত্ৰা নাসিকায পথৰিং খণিত্ৰা দোণিং কত্ৰা দোণিকায সযতি এৰমেৰ খো মহারাজ যোগিনা যোগাৰচরেন মানসে কাযং নিক্খিপিত্ৰা আরম্মণন্তরগতেন সযিতব্বং। ইদং মহারাজ ৰরাহস্স দুতিযং অঙ্গং গহেতব্বং। ভাসিতম্পেতং মহারাজ থেরেন পিণ্ডোলভারদ্ৰাজেন|
      stand |ৰরাহঙ্গপঞ্হো নৰমো।|
    block |১০ হত্থিঙ্গপঞ্হো|
      count |১০|, |ভন্তে নাগসেন হত্থিস্স পঞ্চ অঙ্গানি গহেতব্বানীতি যং ৰদেসি কতমানি তানি পঞ্চ অঙ্গানি গহেতব্বানীতি যথা মহারাজ হত্থী নাম চরন্তো যেৰ পথৰিং দালেতি এৰমেৰ খো মহারাজ যোগিনা যোগাৰচরেন কাযং সম্মসমানেনেৰ সব্বে কিলেসা দালেতব্বা। ইদং মহারাজ হত্থিস্স পঠমং অঙ্গং গহেতব্বং।|
      block |পুন চপরং মহারাজ হত্থী সব্বকাযেনেৰ অপলোকেতি উজুকং যেৰ পেক্খতি ন দিসাৰিদিসা ৰিলোকেতি এৰমেৰ খো মহারাজ যোগিনা যোগাৰচরেন সব্বকাযেন অপলোকিনা ভৰিতব্বং ন দিসাৰিদিসা ৰিলোকেতব্বা ন উদ্ধং উল্লোকেতব্বং ন অধো ওলোকেতব্বং যুগমত্তপেক্খিনা ভৰিতব্বং। ইদং মহারাজ হত্থিস্স দুতিযং অঙ্গং গহেতব্বং।|
      block |পুন চপরং মহারাজ হত্থী অনিবদ্ধসযনো গোচরাযমনুগন্ত্ৰা ন তমেৰ দেসং ৰাসত্থমুপগচ্ছতি ন ধুৰপ্পতিট্ঠালযো এৰমেৰ খো মহারাজ যোগিনা যোগাৰচরেন অনিবদ্ধসযনেন ভৰিতব্বং নিরালযেন পিণ্ডায গন্তব্বং যদি পস্সতি ৰিপস্সকো মনুঞ্ঞং পতিরূপং রুচিরদেসে ভৰং মণ্ডপং ৰা রুক্খমূলং ৰা গুহং ৰা পব্ভারং ৰা তত্থেৰ ৰাসমুপগন্তব্বং ধুৰপ্পতিট্ঠালযো ন কাতব্বো। ইদং মহারাজ হত্থিস্স ততিযং অঙ্গং গহেতব্বং।|
      block |পুন চপরং মহারাজ হত্থী উদকং ওগাহিত্ৰা সুচিৰিমলসীতলসলিলপরিপুণ্ণং কুমুদুপ্পলপদুমপুণ্ডরীকসঞ্ছন্নং মহতিমহন্তং পদুমসরং ওগাহিত্ৰা কীল়তি গজৰরকীল়ং এৰমেৰ খো মহারাজ যোগিনা যোগাৰচরেন সুচিৰিমলৰিপ্পসন্নমনাৰিলধম্মৰরৰারিপুণ্ণং ৰিমুত্তিকুসুমসঞ্ছন্নং মহাসতিপট্ঠানপোক্খরণিং ওগাহিত্ৰা ঞাণেন সঙ্খারা ওধুনিতব্বা ৰিধুনিতব্বা যোগাৰচরকীল়া কীল়িতব্বা। ইদং মহারাজ হত্থিস্স চতুত্থং অঙ্গং গহেতব্বং।|
      block |পুন চপরং মহারাজ হত্থী সতো পাদং উদ্ধরতি সতো পাদং নিক্খিপতি এৰমেৰ খো মহারাজ যোগিনা যোগাৰচরেন সতেন সম্পজানেন পাদং উদ্ধরিতব্বং সতেন সম্পজানেন পাদং নিক্খিপিতব্বং অভিক্কমপটিক্কমে সমিঞ্জনপসারণে সব্বত্থ সতেন সম্পজানেন ভৰিতব্বং। ইদং মহারাজ হত্থিস্স পঞ্চমং অঙ্গং গহেতব্বং। ভাসিতম্পেতং মহারাজ ভগৰতা দেৰাতিদেৰেন সংযুত্তনিকাযৰরে|
      stand |হত্থিঙ্গপঞ্হো দসমো।উপচিকাৰগ্গো চতুত্থো।|
      block |তস্সুদ্দানং|
  block |৫ সীহৰগ্গো|
    block |১ সীহঙ্গপঞ্হো|
      count |১|, |ভন্তে নাগসেন সীহস্স সত্ত অঙ্গানি গহেতব্বানীতি যং ৰদেসি কতমানি তানি সত্ত অঙ্গানি গহেতব্বানীতি যথা মহারাজ সীহো নাম সেতৰিমলপরিসুদ্ধপণ্ডরো এৰমেৰ খো মহারাজ যোগিনা যোগাৰচরেন সেতৰিমলপরিসুদ্ধপণ্ডরচিত্তেন ব্যপগতকুক্কুচ্চেন ভৰিতব্বং। ইদং মহারাজ সীহস্স পঠমং অঙ্গং গহেতব্বং।|
      block |পুন চপরং মহারাজ সীহো চতুচরণো ৰিক্কন্তচারী এৰমেৰ খো মহারাজ যোগিনা যোগাৰচরেন চতুরিদ্ধিপাদচরণেন ভৰিতব্বং। ইদং মহারাজ সীহস্স দুতিযং অঙ্গং গহেতব্বং।|
      block |পুন চপরং মহারাজ সীহো অভিরূপরুচিরকেসরী এৰমেৰ খো মহারাজ যোগিনা যোগাৰচরেন অভিরূপরুচিরসীলকেসরিনা ভৰিতব্বং। ইদং মহারাজ সীহস্স ততিযং অঙ্গং গহেতব্বং।|
      block |পুন চপরং মহারাজ সীহো জীৰিতপরিযাদানেপি ন কস্সচি ওনমতি এৰমেৰ খো মহারাজ যোগিনা যোগাৰচরেন চীৰরপিণ্ডপাতসেনাসনগিলানপচ্চযভেসজ্জপরিক্খারপরিযাদানেপি ন কস্সচি ওনমিতব্বং। ইদং মহারাজ সীহস্স চতুত্থং অঙ্গং গহেতব্বং।|
      block |পুন চপরং মহারাজ সীহো সপদানভক্খো যস্মিং ওকাসে নিপততি তত্থেৰ যাৰদত্থং ভক্খযতি ন ৰরমংসং ৰিচিনাতি এৰমেৰ খো মহারাজ যোগিনা যোগাৰচরেন সপদানভক্খেন ভৰিতব্বং ন কুলানি ৰিচিনিতব্বানি ন পুব্বগেহং হিত্ৰা কুলানি উপসঙ্কমিতব্বানি ন ভোজনং ৰিচিনিতব্বং যস্মিং ওকাসে কবল়ং আদীযতি তস্মিং যেৰ ওকাসে ভুঞ্জিতব্বং সরীরযাপনত্থং ন ৰরভোজনং ৰিচিনিতব্বং। ইদং মহারাজ সীহস্স পঞ্চমং অঙ্গং গহেতব্বং।|
      block |পুন চপরং মহারাজ সীহো অসন্নিধিভক্খো সকিং গোচরং ভক্খযিত্ৰা ন পুন তং উপগচ্ছতি এৰমেৰ খো মহারাজ যোগিনা যোগাৰচরেন অসন্নিধিকারপরিভোগিনা ভৰিতব্বং। ইদং মহারাজ সীহস্স ছট্ঠং অঙ্গং গহেতব্বং।|
      block |পুন চপরং মহারাজ সীহো ভোজনং অলদ্ধা ন পরিতস্সতি লদ্ধাপি ভোজনং অগধিতো অমুচ্ছিতো অনজ্ঝোসন্নো পরিভুঞ্জতি এৰমেৰ খো মহারাজ যোগিনা যোগাৰচরেন ভোজনং অলদ্ধা ন পরিতস্সিতব্বং লদ্ধাপি ভোজনং অগধিতেন অমুচ্ছিতেন অনজ্ঝোসন্নেন আদীনৰদস্সাৰিনা নিস্সরণপঞ্ঞেন পরিভুঞ্জিতব্বং। ইদং মহারাজ সীহস্স সত্তমং অঙ্গং গহেতব্বং। ভাসিতম্পেতং মহারাজ ভগৰতা দেৰাতিদেৰেন সংযুত্তনিকাযৰরে থেরং মহাকস্সপং পরিকিত্তযমানেন|
      block |সন্তুট্ঠোযং ভিক্খৰে কস্সপো ইতরীতরেন পিণ্ডপাতেন ইতরীতরপিণ্ডপাতসন্তুট্ঠিযা চ ৰণ্ণৰাদী ন চ পিণ্ডপাতহেতু অনেসনং অপ্পতিরূপং আপজ্জতি অলদ্ধা চ পিণ্ডপাতং ন পরিতস্সতি লদ্ধা চ পিণ্ডপাতং অগধিতো অমুচ্ছিতো অনজ্ঝোসন্নো আদীনৰদস্সাৰী নিস্সরণপঞ্ঞো পরিভুঞ্জতীতি।|
      stand |সীহঙ্গপঞ্হো পঠমো।|
    block |২ চক্কৰাকঙ্গপঞ্হো|
      count |২|, |ভন্তে নাগসেন চক্কৰাকস্স তীণি অঙ্গানি গহেতব্বানীতি যং ৰদেসি কতমানি তানি তীণি অঙ্গানি গহেতব্বানীতি যথা মহারাজ চক্কৰাকো যাৰ জীৰিতপরিযাদানা দুতিযিকং ন ৰিজহতি এৰমেৰ খো মহারাজ যোগিনা যোগাৰচরেন যাৰ জীৰিতপরিযাদানা যোনিসো মনসিকারো ন ৰিজহিতব্বো। ইদং মহারাজ চক্কৰাকস্স পঠমং অঙ্গং গহেতব্বং।|
      block |পুন চপরং মহারাজ চক্কৰাকো সেৰালপণকভক্খো তেন চ সন্তুট্ঠিং আপজ্জতি তায চ সন্তুট্ঠিযা বলেন চ ৰণ্ণেন চ ন পরিহাযতি এৰমেৰ খো মহারাজ যোগিনা যোগাৰচরেন যথালাভসন্তোসো করণীযো যথালাভসন্তুট্ঠো খো মহারাজ যোগী যোগাৰচরো ন পরিহাযতি সীলেন ন পরিহাযতি সমাধিনা ন পরিহাযতি পঞ্ঞায ন পরিহাযতি ৰিমুত্তিযা ন পরিহাযতি ৰিমুত্তিঞাণদস্সনেন ন পরিহাযতি সব্বেহি কুসলেহি ধম্মেহি। ইদং মহারাজ চক্কৰাকস্স দুতিযং অঙ্গং গহেতব্বং।|
      block |পুন চপরং মহারাজ চক্কৰাকো পাণে ন ৰিহেঠযতি এৰমেৰ খো মহারাজ যোগিনা যোগাৰচরেন নিহিতদণ্ডেন নিহিতসত্থেন লজ্জিনা দযাপন্নেন সব্বপাণভূতহিতানুকম্পিনা ভৰিতব্বং। ইদং মহারাজ চক্কৰাকস্স ততিযং অঙ্গং গহেতব্বং। ভাসতম্পেতং মহারাজ ভগৰতা দেৰাতিদেৰেন চক্কৰাকজাতকে|
      stand |চক্কৰাকঙ্গপঞ্হো দুতিযো।|
    block |৩ পেণাহিকঙ্গপঞ্হো|
      count |৩|, |ভন্তে নাগসেন পেণাহিকায দ্ৰে অঙ্গানি গহেতব্বানীতি যং ৰদেসি কতমানি তানি দ্ৰে অঙ্গানি গহেতব্বানীতি যথা মহারাজ পেণাহিকা সকপতিম্হি উসূযায ছাপকে ন পোসযতি এৰমেৰ খো মহারাজ যোগিনা যোগাৰচরেন সকমনে কিলেসে উপ্পন্নে উসূযাযিতব্বং সতিপট্ঠানেন সম্মাসংৰরসুসিরে পক্খিপিত্ৰা মনোদ্ৰারে কাযগতাসতি ভাৰেতব্বা। ইদং মহারাজ পেণাহিকায পঠমং অঙ্গং গহেতব্বং।|
      block |পুন চপরং মহারাজ পেণাহিকা পৰনে দিৰসং গোচরং চরিত্ৰা সাযং পক্খিগণং উপেতি অত্তনো গুত্তিযা এৰমেৰ খো মহারাজ যোগিনা যোগাৰচরেন এককেন পৰিৰেকং সেৰিতব্বং সংযোজনপরিমুত্তিযা তত্র রতিং অলভমানেন উপৰাদভযপরিরক্খণায সঙ্ঘং ওসরিত্ৰা সঙ্ঘরক্খিতেন ৰসিতব্বং। ইদং মহারাজ পেণাহিকায দুতিযং অঙ্গং গহেতব্বং। ভাসিতম্পেতং মহারাজ ব্রহ্মুনা সহম্পতিনা ভগৰতো সন্তিকে|
      stand |পেণাহিকঙ্গপঞ্হো ততিযো।|
    block |৪ ঘরকপোতঙ্গপঞ্হো|
      count |৪|, |ভন্তে নাগসেন ঘরকপোতস্স একং অঙ্গং গহেতব্বন্তি যং ৰদেসি কতমং তং একং অঙ্গং গহেতব্বন্তি যথা মহারাজ ঘরকপোতো পরগেহে ৰসমানো ন তেসং কিঞ্চি ভণ্ডস্স নিমিত্তং গণ্হাতি মজ্ঝত্তো ৰসতি সঞ্ঞাবহুলো এৰমেৰ খো মহারাজ যোগিনা যোগাৰচরেন পরকুলং উপগতেন তস্মিং কুলে ইত্থীনং ৰা পুরিসানং ৰা মঞ্চে ৰা পীঠে ৰা ৰত্থে ৰা অলঙ্কারে ৰা উপভোগে ৰা পরিভোগে ৰা ভোজনৰিকতীসু ৰা ন নিমিত্তং গহেতব্বং মজ্ঝত্তেন ভৰিতব্বং সমণসঞ্ঞা পচ্চুপট্ঠপেতব্বা। ইদং মহারাজ ঘরকপোতস্স একং অঙ্গং গহেতব্বং। ভাসিতম্পেতং মহারাজ ভগৰতা দেৰাতিদেৰেন চূল়নারদজাতকে|
      stand |ঘরকপোতঙ্গপঞ্হো চতুত্থো।|
    block |৫ উলূকঙ্গপঞ্হো|
      count |৫|, |ভন্তে নাগসেন উলূকস্স দ্ৰে অঙ্গানি গহেতব্বানীতি যং ৰদেসি কতমানি তানি দ্ৰে অঙ্গানি গহেতব্বানীতি যথা মহারাজ উলূকো কাকেহি পটিৰিরুদ্ধো রত্তিং কাকসঙ্ঘং গন্ত্ৰা বহূপি কাকে হনতি এৰমেৰ খো মহারাজ যোগিনা যোগাৰচরেন অঞ্ঞাণেন পটিৰিরুদ্ধো কাতব্বো একেন রহো নিসীদিত্ৰা অঞ্ঞাণং সম্পমদ্দিতব্বং মূলতো ছিন্দিতব্বং। ইদং মহারাজ উলূকস্স পঠমং গহেতব্বং।|
      block |পুন চপরং মহারাজ উলূকো সুপ্পটিসল্লীনো হোতি এৰমেৰ খো মহারাজ যোগিনা যোগাৰচরেন পটিসল্লানারামেন ভৰিতব্বং পটিসল্লানরতেন। ইদং মহারাজ উলূকস্স দুতিযং অঙ্গং গহেতব্বং। ভাসিতম্পেতং মহারাজ ভগৰতা দেৰাতিদেৰেন সংযুত্তনিকাযৰরে|
      block |ইধ ভিক্খৰে ভিক্খু পটিসল্লানারামো পটিসল্লানরতো ইদং দুক্খন্তি যথাভূতং পজানাতি অযং দুক্খসমুদযোতি যথা ভূথং পজানাতি অযং দুক্খনিরোধোতি যথাভূতং পজানাতি অযং দুক্খনিরোধগামিনী পটিপদাতি যথাভূতং পজানাতীতি।|
      stand |উলূকঙ্গপঞ্হো পঞ্চমো।|
    block |৬ সতপত্তঙ্গপঞ্হো|
      count |৬|, |ভন্তে নাগসেন সতপত্তস্স একং অঙ্গং গহেতব্বন্তি যং ৰদেসি কতমং তং একং অঙ্গং গহেতব্বন্তি যথা মহারাজ সতপত্তো রৰিত্ৰা পরেসং খেমং ৰা ভযং ৰা আচিক্খতি এৰমেৰ খো মহারাজ যোগিনা যোগাৰচরেন পরেসং ধম্মং দেসযমানেন ৰিনিপাতং ভযতো দস্সযিতব্বং নিব্বানং খেমতো দস্সযিতব্বং। ইদং মহারাজ সতপত্তস্স একং অঙ্গং গহেতব্বং। ভাসিতম্পেতং মহারাজ থেরেন পিণ্ডোলভারদ্ৰাজেন|
      stand |সতপত্তঙ্গপঞ্হো ছট্ঠো।|
    block |৭ ৰগ্গুলিঙ্গপঞ্হো|
      count |৭|, |ভন্তে নাগসেন ৰগ্গুলিস্স দ্ৰে অঙ্গানি গহেতব্বানীতি যং ৰদেসি কতমানি তানি দ্ৰে অঙ্গানি গহেতব্বানীতি যথা মহারাজ ৰগ্গুলি গেহং পৰিসিত্ৰা ৰিচরিত্ৰা নিক্খমতি ন তত্থ পলিবুদ্ধতি এৰমেৰ খো মহারাজ যোগিনা যোগাৰচরেন গামং পিণ্ডায পৰিসিত্ৰা সপদানং ৰিচরিত্ৰা পটিলদ্ধলাভেন খিপ্পমেৰ নিক্খমিতব্বং ন তত্থ পলিবুদ্ধেন ভৰিতব্বং। ইদং মহারাজ ৰগ্গুলিস্স পঠমং অঙ্গং গহেতব্বং।|
      block |পুন চপরং মহারাজ ৰগ্গুলি পরগেহে ৰসমানো ন তেসং পরিহানিং করোতি এৰমেৰ খো মহারাজ যোগিনা যোগাৰচরেন কুলানি উপসঙ্কমিত্ৰা অতিযাচনায ৰা ৰিঞ্ঞত্তিবহুলতায ৰা কাযদোসবহুলতায ৰা অতিভাণিতায ৰা সমানসুখদুক্খতায ৰা ন তেসং কোচি ৰিপ্পটিসারো করণীযো নপি তেসং মূলকম্মং পরিহাপেতব্বং সব্বথা ৰড্ঢি যেৰ ইচ্ছিতব্বা। ইদং মহারাজ ৰগ্গুলিস্স দুতিযং অঙ্গং গহেতব্বং। ভাসিতম্পেতং মহারাজ ভগৰতা দেৰাতিদেৰেন দীঘনিকাযৰরে লক্খণসুত্তন্তে|
      stand |ৰগ্গুলিঙ্গপঞ্হো সত্তমো।|
    block |৮ জলূকঙ্গপঞ্হো|
      count |৮|, |ভন্তে নাগসেন জলূকায একং অঙ্গং গহেতব্বন্তি যং ৰদেসি কতমং তং একং অঙ্গং গহেতব্বন্তি যথা মহারাজ জলূকা যত্থ অল্লীযতি তত্থেৰ দল়্হং অল্লীযিত্ৰা রুহিরং পিৰতি এৰমেৰ খো মহারাজ যোগিনা যোগাৰচরেন যস্মিং আরম্মণে চিত্তং অল্লীযতি তং আরম্মণং ৰণ্ণতো চ সণ্ঠানতো চ দিসতো চ ওকাসতো চ পরিচ্ছেদতো চ লিঙ্গতো চ নিমিত্ততো চ দল়্হং পতিট্ঠাপেত্ৰা তেনেৰারম্মণেন ৰিমুত্তিরসমসেচনকং পাতব্বং। ইদং মহারাজ জলূকায একং অঙ্গং গহেতব্বং। ভাসিতম্পেতং মহারাজ থেরেন অনুরুদ্ধেন|
      stand |জলূকঙ্গপঞ্হো অট্ঠমো।|
    block |৯ সপ্পঙ্গপঞ্হো|
      count |৯|, |ভন্তে নাগসেন সপ্পস্স তীণি অঙ্গানি গহেতব্বানীতি যং ৰদেসি কতমানি তানি তীণি অঙ্গানি গহেতব্বানীতি যথা মহারাজ সপ্পো উরেন গচ্ছতি এৰমেৰ খো মহারাজ যোগিনা যোগাৰচরেন পঞ্ঞায চরিতব্বং পঞ্ঞায চরমানস্স খো মহারাজ যোগিনো চিত্তং ঞাযে চরতি ৰিলক্খণং ৰিৰজ্জেতি সলক্খণং ভাৰেতি। ইদং মহারাজ সপ্পস্স পঠমং অঙ্গং গহেতব্বং।|
      block |পুন চপরং মহারাজ সপ্পো চরমানো ওসধং পরিৰজ্জেন্তো চরতি এৰমেৰ খো মহারাজ যোগিনা যোগাৰচরেন দুচ্চরিতং পরিৰজ্জেন্তেন চরিতব্বং। ইদং মহারাজ সপ্পস্স দুতিযং অঙ্গং গহেতব্বং।|
      block |পুন চপরং মহারাজ সপ্পো মনুস্সে দিস্ৰা তপ্পতি সোচতি চিন্তযতি এৰমেৰ খো মহারাজ যোগিনা যোগাৰচরেন কুৰিতক্কে ৰিতক্কেত্ৰা অরতিং উপ্পাদযিত্ৰা তপ্পিতব্বং সোচিতব্বং চিন্তযিতব্বং পমাদেন মে দিৰসো ৰীতিনামিতো ন সো পুন সক্কা লদ্ধুন্তি। ইদং মহারাজ সপ্পস্স ততিযং অঙ্গং গহেতব্বং। ভাসিতম্পেতং মহারাজ ভগৰতা ভল্লাটিযজাতকে দ্ৰিন্নং কিন্নরানং|
      stand |সপ্পঙ্গপঞ্হো নৰমো।|
    block |১০ অজগরঙ্গপঞ্হো|
      count |১০|, |ভন্তে নাগসেন অজগরস্স একং অঙ্গং গহেতব্বন্তি যং ৰদেসি কতমং তং একং অঙ্গং গহেতব্বন্তি যথা মহারাজ অজগরো মহতিমহাকাযো বহূপি দিৰসে ঊনূদরো দীনতরো কুচ্ছিপূরং আহারং ন লভতি অপরিপুণ্ণো যেৰ যাৰদেৰ সরীরযাপনমত্তকেন যাপেতি এৰমেৰ খো মহারাজ যোগিনো যোগাৰচরস্স ভিক্খাচরিযপ্পসুতস্স পরপিণ্ডমুপগতস্স পরদিন্নপ্পাটিকঙ্খিস্স সযংগাহপ্পটিৰিরতস্স দুল্লভং উদরপরিপূরং আহারং অপি চ অত্থৰসিকেন কুলপুত্তেন চত্তারো পঞ্চ আলোপে অভুঞ্জিত্ৰা অৰসেসং উদকেন পরিপূরেতব্বং। ইদং মহারাজ অজগরস্স একং অঙ্গং গহেতব্বং। ভাসিতম্পেতং মহারাজ থেরেন সারিপুত্তেন ধম্মসেনাপতিনা|
      stand |অজগরঙ্গপঞ্হো দসমো।|
      stand |সীহৰগ্গো পঞ্চমো।|
      block |তস্সুদ্দানং|
  block |৬ মক্কটকৰগ্গো|
    block |১ পন্থমক্কটকঙ্গপঞ্হো|
      count |১|, |ভন্তে নাগসেন পন্থমক্কটকস্স একং অঙ্গং গহেতব্বন্তি যং ৰদেসি কতমং তং একং অঙ্গং গহেতব্বন্তি যথা মহারাজ পন্থমক্কটকো পন্থে মক্কটজালৰিতানং কত্ৰা যদি তত্থ জালকে লগ্গতি কিমি ৰা মক্খিকা ৰা পটঙ্গো ৰা তং গহেত্ৰা ভক্খযতি এৰমেৰ খো মহারাজ যোগিনা যোগাৰচরেন ছসু দ্ৰারেসু সতিপট্ঠানজালৰিতানং কত্ৰা যদি তত্থ কিলেসমক্খিকা বজ্ঝন্তি তত্থেৰ ঘাতেতব্বা। ইদং মহারাজ পন্থমক্কটকস্স একং অঙ্গং গহেতব্বং। ভাসিতম্পেতং মহারাজ থেরেন অনুরুদ্ধেন|
      stand |পন্থমক্কটকঙ্গপঞ্হো পঠমো।|
    block |২ থনস্সিতদারকঙ্গপঞ্হো|
      count |২|, |ভন্তে নাগসেন থনস্সিতদারকস্স একং অঙ্গং গহেতব্বন্তি যং ৰদেসি কতমং তং একং অঙ্গং গহেতব্বন্তি যথা মহারাজ থনস্সিতদারকো সদত্থে লগ্গতি খীরত্থিকো রোদতি এৰমেৰ খো মহারাজ যোগিনা যোগাৰচরেন সদত্থে লগ্গিতব্বং সব্বত্থ ধম্মঞাণেন ভৰিতব্বং উদ্দেসে পরিপুচ্ছায সম্মপ্পযোগে পৰিৰেকে গরুসংৰাসে কল্যাণমিত্তসেৰনে। ইদং মহারাজ থনস্সিতদারকস্স একং অঙ্গং গহেতব্বং। ভাসিতম্পেতং মহারাজ ভগৰতা দেৰাতিদেৰেন দীঘনিকাযৰরে পরিনিব্বানসুত্তন্তে|
      stand |থনস্সিতদারকঙ্গপঞ্হো দুতিযো।|
    block |৩ চিত্তকধরকুম্মঙ্গপঞ্হো|
      count |৩|, |ভন্তে নাগসেন চিত্তকধরকুম্মস্স একং অঙ্গং গহেতব্বন্তি যং ৰদেসি কতমং তং একং অঙ্গং গহেতব্বন্তি যথা মহারাজ চিত্তকধরকুম্মো উদকভযা উদকং পরিৰজ্জেত্ৰা ৰিচরতি তায চ পন উদকং পরিৰজ্জনায আযুনা ন পরিহাযতি এৰমেৰ খো মহারাজ যোগিনা যোগাৰচরেন পমাদে ভযদস্সাৰিনা ভৰিতব্বং অপ্পমাদে গুণৰিসেসদস্সাৰিনা। তায চ পন ভযদস্সাৰিতায ন পরিহাযতি সামঞ্ঞা নিব্বানস্স সন্তিকে উপেতি । ইদং মহারাজ চিত্তকধরকুম্মস্স একং অঙ্গং গহেতব্বং। ভাসিতম্পেতং মহারাজ ভগৰতা দেৰাতিদেৰেন ধম্মপদে|
      stand |চিত্তকধরকুম্মঙ্গপঞ্হো চতুত্থো।|
    block |৪ পৰনঙ্গপঞ্হো|
      count |৪|, |ভন্তে নাগসেন পৰনস্স পঞ্চ অঙ্গানি গহেতব্বানীতি যং ৰদেসি কতমানি তানি পঞ্চ অঙ্গানি গহেতব্বানীতি যথা মহারাজ পৰনং নাম অসুচিজনং পটিচ্ছাদেতি এৰমেৰ খো মহারাজ যোগিনা যোগাৰচরেন পরেসং অপরদ্ধং খলিতং পটিচ্ছাদেতব্বং ন ৰিৰরিতব্বং। ইদং মহারাজ পৰনস্স পঠমং অঙ্গং গহেতব্বং।|
      block |পুন চপরং মহারাজ পৰনং সুঞ্ঞং পচুরজনেহি এৰমেৰ খো মহারাজ যোগিনা যোগাৰচরেন রাগদোসমোহমানদিট্ঠিজালেহি সব্বেহি চ কিলেসেহি সুঞ্ঞেন ভৰিতব্বং। ইদং মহারাজ পৰনস্স দুতিযং অঙ্গং গহেতব্বং।|
      block |পুন চপরং মহারাজ পৰনং ৰিৰিত্তং জনসম্বাধরহিতং এৰমেৰ খো মহারাজ যোগিনা যোগাৰচরেন পাপকেহি অকুসলেহি ধম্মেহি অনরিযেহি পৰিৰিত্তেন ভৰিতব্বং। ইদং মহারাজ পৰনস্স ততিযং অঙ্গং গহেতব্বং।|
      block |পুন চপরং মহারাজ পৰনং সন্তং পরিসুদ্ধং এৰমেৰ খো মহারাজ যোগিনা যোগাৰচরেন সন্তেন পরিসুদ্ধেন ভৰিতব্বং নিব্বুতেন পহীনমানেন পহীনমক্খেন ভৰিতব্বং। ইদং মহারাজ পৰনস্স চতুত্থং অঙ্গং গহেতব্বং।|
      block |পুন চপরং মহারাজ পৰনং অরিযজনসংসেৰিতং এৰমেৰ খো মহারাজ যোগিনা যোগাৰচরেন অরিযজনসংসেৰিতেন ভৰিতব্বং। ইদং মহারাজ পৰনস্স পঞ্চমং অঙ্গং গহেতব্বং। ভাসিতম্পেতং মহারাজ ভগৰতা দেৰাতিদেৰেন সংযুত্তনিকাযৰরে|
      stand |পৰনঙ্গপঞ্হো চতুত্থো।|
    block |৫ রুক্খঙ্গপঞ্হো|
      count |৫|, |ভন্তে নাগসেন রুক্খস্স তীণি অঙ্গানি গহেতব্বানীতি যং ৰদেসি কতমানি তানি তীণি অঙ্গানি গহেতব্বানীতি যথা মহারাজ রুক্খো নাম পুপ্ফফলধরো এৰমেৰ খো মহারাজ যোগিনা যোগাৰচরেন ৰিমুত্তিপুপ্ফসামঞ্ঞফলধারিনা ভৰিতব্বং। ইদং মহারাজ রুক্খস্স পঠমং অঙ্গং গহেতব্বং।|
      block |পুন চপরং মহারাজ রুক্খো উপগতানমনুপ্পৰিট্ঠানং জনানং ছাযং দেতি এৰমেৰ খো মহারাজ যোগিনা যোগাৰচরেন উপগতানমনুপ্পৰিট্ঠানং পুগ্গলানং আমিসপ্পটিসন্ধারেন ৰা ধম্মপ্পটিসন্থারেন ৰা পটিসন্থরিতব্বং। ইদং মহারাজ রুক্খস্স দুতিযং অঙ্গং গহেতব্বং।|
      block |পুন চপরং মহারাজ রুক্খো ছাযাৰেমত্তং ন করোতি এৰমেৰ খো মহারাজ যোগিনা যোগাৰচরেন সব্বসত্তেসু ৰেমত্ততা ন কাতব্বা চোরৰধকপচ্চত্থিকেসুপি অত্তনিপি সমসমা মেত্তাভাৰনা কাতব্বা কিন্তি ইমে সত্তা অৰেরা অব্যাপজ্জা অনীঘা সুখী অত্তানং পরিহরেয্যুন্তি। ইদং মহারাজ রুক্খস্স ততিযং অঙ্গং গহেতব্বং। ভাসিতম্পেতং মহারাজ থেরেন সারিপুত্তেন ধম্মসেনাপতিনা|
      stand |রুক্খঙ্গপঞ্হো পঞ্চমো।|
    block |৬ মেঘঙ্গপঞ্হো|
      count |৬|, |ভন্তে নাগসেন মেঘস্স পঞ্চ অঙ্গানি গহেতব্বানীতি যং ৰদেসি কতমানি তানি পঞ্চ অঙ্গানি গহেতব্বানীতি যথা মহারাজ মেঘো উপ্পন্নং রজোজল্লং ৰূপসমেতি এৰমেৰ খো মহারাজ যোগিনা যোগাৰচরেন উপ্পন্নং কিলেসরজোজল্লং ৰূপসমেতব্বং। ইদং মহারাজ মেঘস্স পঠমং অঙ্গং গহেতব্বং।|
      block |পুন চপরং মহারাজ মেঘো পথৰিযা উণ্হং নিব্বাপেতি এৰমেৰ খো মহারাজ যোগিনা যোগাৰচরেন মেত্তাভাৰনায সদেৰকো লোকো নিব্বাপেতব্বো। ইদং মহারাজ মেঘস্স দুতিযং অঙ্গং গহেতব্বং।|
      block |পুন চপরং মহারাজ মেঘো সব্ববীজানি ৰিরুহাপেতি এৰমেৰ খো মহারাজ যোগিনা যোগাৰচরেন সব্বসত্তানং সদ্ধং উপ্পাদেত্ৰা তং সদ্ধাবীজং তীসু সম্পত্তীসু রোপেতব্বং দিব্বমানুসিকাসু সুখসম্পত্তীসু যাৰপরমত্থনিব্বানসুখসম্পত্তি। ইদং মহারাজ মেঘস্স ততিযং অঙ্গং গহেতব্বং।|
      block |পুন চপরং মহারাজ মেঘো উতুতো সমুট্ঠহিত্ৰা ধরণিতলরুহে তিণরুক্খলতাগুম্বওসধিৰনপ্পতযো পরিরক্খতি এৰমেৰ খো মহারাজ যোগিনা যোগাৰচরেন যোনিসো মনসিকারং নিব্বত্তেত্ৰা তেন যোনিসো মনসিকারেন সমণধম্মো পরিরক্খিতব্বো যোনিসো মনসিকারমূলকা সব্বে কুসলা ধম্মা। ইদং মহারাজ মেঘস্স চতুত্থং অঙ্গং গহেতব্বং।|
      block |পুন চপরং মহারাজ মেঘো ৰস্সমানো নদিতল়াকপোক্খরণিযো কন্দরপদরসরসোব্ভউদপানানি চ পরিপূরেতি উদকধারাহি এৰমেৰ খো মহারাজ যোগিনা যোগাৰচরেন আগমপরিযত্তিযা ধম্মমেঘমভিৰস্সযিত্ৰা অধিগমকামানং মানসং পরিপূরযিতব্বং। ইদং মহারাজ মেঘস্স পঞ্চমং অঙ্গং গহেতব্বং। ভাসিতম্পেতং মহারাজ থেরেন সারিপুত্তেন ধম্মসেনাপতিনা|
      stand |মেঘঙ্গপঞ্হো ছট্ঠো।|
    block |৭ মণিরতনঙ্গপঞ্হো|
      count |৭|, |ভন্তে নাগসেন মণিরতনস্স তীণি অঙ্গানি গহেতব্বানীতি যং ৰদেসি কতমানি তানি তীণি অঙ্গানি গহেতব্বানীতি যথা মহারাজ মণিরতনং একন্তপরিসুদ্ধং এৰমেৰ খো মহারাজ যোগিনা যোগাৰচরেন একন্তপরিসুদ্ধাজীৰেন ভৰিতব্বং। ইদং মহারাজ মণিরতনস্স পঠমং অঙ্গং গহেতব্বং।|
      block |পুন চপরং মহারাজ মণিরতনং ন কেনচি সদ্ধিং মিস্সীযতি এৰমেৰ খো মহারাজ যোগিনা যোগাৰচরেন পাপেহি পাপসহাযেহি সদ্ধিং ন মিস্সিতব্বং। ইদং মহারাজ মণিরতনস্স দুতিযং অঙ্গং গহেতব্বং।|
      block |পুন চপরং মহারাজ মণিরতনং জাতিরতনেহি যোজীযতি এৰমেৰ খো মহারাজ যোগিনা যোগাৰচরেন উত্তমৰরজাতিমন্তেহি সদ্ধিং সংৰসিতব্বং পটিপন্নকফলট্ঠসেক্খফলসমঙ্গীহি সোতাপন্নসকদাগামিঅনাগামিঅরহন্ততেৰিজ্জছল়ভিঞ্ঞসমণমণিরতনেহি সদ্ধিং সংৰসিতব্বং। ইদং মহারাজ মণিরতনস্স ততিযং অঙ্গং গহেতব্বং। ভাসিতম্পেতং মহারাজ ভগৰতা দেৰাতিদেৰেন সুত্তনিপাতে|
      stand |মণিরতনপঞ্হো সত্তমো।|
    block |৮ মাগৰিকঙ্গপঞ্হো|
      count |৮|, |ভন্তে নাগসেন মাগৰিকস্স চত্তারি অঙ্গানি গহেতব্বানীতি যং ৰদেসি কতমানি তানি চত্তারি অঙ্গানি গহেতব্বানীতি যথা মহারাজ মাগৰিকো অপ্পমিদ্ধো হোতি এৰমেৰ খো মহারাজ যোগিনা যোগাৰচরেন অপ্পমিদ্ধেন ভৰিতব্বং। ইদং মহারাজ মাগৰিকস্স পঠমং অঙ্গং গহেতব্বং।|
      block |পুন চপরং মহারাজ মাগৰিকো মিগেসু যেৰ চিত্তং উপনিবন্ধতি এৰমেৰ খো মহারাজ যোগিনা যোগাৰচরেন আরম্মণেসু যেৰ চিত্তং উপনিবন্ধিতব্বং। ইদং মহারাজ মাগৰিকস্স দুতিযং অঙ্গং গহেতব্বং।|
      block |পুন চপরং মহারাজ মাগৰিকো কালং কম্মস্স জানাতি এৰমেৰ খো মহারাজ যোগিনা যোগাৰচরেন পটিসল্লানস্স কালো জানিতব্বো অযং কালো পটিসল্লানস্স অযং কালো নিক্খমনাযাতি। ইদং মহারাজ মাগৰিকস্স ততিযং অঙ্গং গহেতব্বং।|
      block |পুন চপরং মহারাজ মাগৰিকো মিগং দিস্ৰা হাসমভিজনেতি ইমং লচ্ছামীতি এৰমেৰ খো মহারাজ যোগিনা যোগাৰচরেন আরম্মণে অভিরমিতব্বং হাসমভিজনেতব্বং উত্তরিং ৰিসেসমধিগচ্ছিস্সামীতি। ইদং মহারাজ মাগৰিকস্স চতুত্থং অঙ্গং গহেতব্বং। ভাসিতম্পেতং মহারাজ থেরেন মোঘরাজেন|
      stand |মাগৰিকঙ্গপঞ্হো অট্ঠমো।|
    block |৯ বাল়িসিকঙ্গপঞ্হো|
      count |৯|, |ভন্তে নাগসেন বাল়িসিকস্স দ্ৰে অঙ্গানি গহেতব্বানীতি যং ৰদেসি কতমানি তানি দ্ৰে অঙ্গানি গহেতব্বানীতি যথা মহারাজ বাল়িসিকো বল়িসেন মচ্ছে উদ্ধরতি এৰমেৰ খো মহারাজ যোগিনা যোগাৰচরেন ঞাণেন উত্তরিং সামঞ্ঞফলানি উদ্ধরিতব্বানি। ইদং মহারাজ বাল়িসিকস্স পঠমং অঙ্গং গহেতব্বং।|
      block |পুন চপরং মহারাজ বাল়িসিকো পরিত্তকং ৰধিত্ৰা ৰিপুলং লাভমধিগচ্ছতি এৰমেৰ খো মহারাজ যোগিনা যোগাৰচরেন পরিত্তলোকামিসমত্তং পরিচ্চজিতব্বং। লোকামিসমত্তং মহারাজ পরিচ্চজিত্ৰা যোগী যোগাৰচরো ৰিপুলং সামঞ্ঞফলং অধিগচ্ছতি। ইদং মহারাজ বাল়িসিকস্স দুতিযং অঙ্গং গহেতব্বং। ভাসিতম্পেতং মহারাজ থেরেন রাহুলেন|
      stand |বাল়িসিকঙ্গপঞ্হো নৰমো।|
    block |১০ তচ্ছকঙ্গপঞ্হো|
      count |১০|, |ভন্তে নাগসেন তচ্ছকস্স দ্ৰে অঙ্গানি গহেতব্বানীতি যং ৰদেসি কতমানি তানি দ্ৰে অঙ্গানি গহেতব্বানীতি যথা মহারাজ তচ্ছকো কাল়সুত্তং অনুলোমেত্ৰা রুক্খং তচ্ছতি এৰমেৰ খো মহারাজ যোগিনা যোগাৰচরেন জিনসাসনমনুলোমযিত্ৰা সীলপথৰিযং পতিট্ঠহিত্ৰা সদ্ধাহত্থেন পঞ্ঞাৰাসিং গহেত্ৰা কিলেসা তচ্ছেতব্বা। ইদং মহারাজ তচ্ছকস্স পঠমং অঙ্গং গহেতব্বং।|
      block |পুন চপরং মহারাজ তচ্ছকো ফেগ্গুং অপহরিত্ৰা সারমাদিযতি এৰমেৰ খো মহারাজ যোগিনা যোগাৰচরেন সস্সতং উচ্ছেদং তং জীৰং তং সরীরং অঞ্ঞং জীৰং অঞ্ঞং সরীরং তদুত্তমং অঞ্ঞদুত্তমং অকতমভব্বং অপুরিসকারং অব্রহ্মচরিযৰাসং সত্তৰিনাসং নৰসত্তপাতুভাৰং সঙ্খারসস্সতভাৰং যো করোতি সো পটিসংৰেদেতি অঞ্ঞো করোতি অঞ্ঞো পটিসংৰেদেতি কম্মফলদস্সনা চ কিরিযফলদিট্ঠি চ ইতি এৰরূপানি চেৰ অঞ্ঞানি চ ৰিৰাদপথানি অপনেত্ৰা সঙ্খারানং সভাৰং পরমসুঞ্ঞতং নিরীহনিজ্জীৰতং অচ্চন্তং সুঞ্ঞতং আদিযিতব্বং। ইদং মহারাজ তচ্ছকস্স দুতিযং অঙ্গং গহেতব্বং। ভাসিতম্পেতং মহারাজ ভগৰতা দেৰাতিদেৰেন সুত্তনিপাতে|
      stand |তচ্ছকঙ্গপঞ্হো দসমো।|
      stand |মক্কটকৰগ্গো ছট্ঠো।|
      block |তস্সুদ্দানং|
  block |৭ কুম্ভৰগ্গো|
    block |১ কুম্ভঙ্গপঞ্হো|
      count |১|, |ভন্তে নাগসেন কুম্ভস্স একং অঙ্গং গহেতব্বন্তি যং ৰদেসি কতমং তং একং অঙ্গং গহেতব্বন্তি যথা মহারাজ কুম্ভো সম্পুণ্ণো ন সণতি এৰমেৰ খো মহারাজ যোগিনা যোগাৰচরেন আগমে অধিগমে পরিযত্তিযং সামঞ্ঞে পারমিং পত্ৰা ন সণিতব্বং ন তেন মানো করণীযো ন দব্বো দস্সেতব্বো নিহতমানেন নিহতদব্বেন ভৰিতব্বং উজুকেন অমুখরেন অৰিকত্থিনা। ইদং মহারাজ কুম্ভস্স একং অঙ্গং গহেতব্বং। ভাসিতম্পেতং মহারাজ ভগৰতা দেৰাতিদেৰেন সুত্তনিপাতে|
      stand |কুম্ভঙ্গপঞ্হো পঠমো।|
    block |২ কাল়াযসঙ্গপঞ্হো|
      count |২|, |ভন্তে নাগসেন কাল়াযসস্স দ্ৰে অঙ্গানি গহেতব্বানীতি যং ৰদেসি কতমানি তানি দ্ৰে অঙ্গানি গহেতব্বানীতি যথা মহারাজ কাল়াযসো সুপীতো ৰমতি এৰমেৰ খো মহারাজ যোগিনো যোগাৰচরস্স মানসং যোনিসো মনসিকারেন অপীতং ৰমতি। ইদং মহারাজ কাল়াযসস্স পঠমং অঙ্গং গহেতব্বং।|
      block |পুন চপরং মহারাজ কাল়াযসো সকিং পীতং উদকং ন ৰমতি এৰমেৰ খো মহারাজ যোগিনা যোগাৰচরেন যো সকিং উপ্পন্নো পসাদো ন পুন সো ৰমিতব্বো উল়ারো সো ভগৰা সম্মাসম্বুদ্ধো স্ৰাক্খাতো ধম্মো সুপ্পটিপন্নো সঙ্ঘোতি। রূপং অনিচ্চং ৰেদনা অনিচ্চা সঞ্ঞা অনিচ্চা সঙ্খারা অনিচ্চা ৰিঞ্ঞাণং অনিচ্চন্তি যং সকিং উপ্পন্নং ঞাণং ন পুন তং ৰমিতব্বং। ইদং মহারাজ কাল়াযসস্স দুতিযং অঙ্গং গহেতব্বং। ভাসিতম্পেতং মহারাজ ভগৰতা দেৰাতিদেৰেন|
      stand |কাল়াযসঙ্গপঞ্হো দুতিযো।|
    block |৩ ছত্তঙ্গপঞ্হো|
      count |৩|, |ভন্তে নাগসেন ছত্তস্স তীণি অঙ্গানি গহেতব্বানীতি যং ৰদেসি কতমানি তানি তীণি অঙ্গানি গহেতব্বানীতি যথা মহারাজ ছত্তং উপরি মুদ্ধনি চরতি এৰমেৰ খো মহারাজ যোগিনা যোগাৰচরেন কিলেসানং উপরি মুদ্ধনি চরেন ভৰিতব্বং। ইদং মহারাজ ছত্তস্স পঠমং অঙ্গং গহেতব্বং।|
      block |পুন চপরং মহারাজ ছত্তং মুদ্ধনুপত্থম্ভং হোতি এৰমেৰ খো মহারাজ যোগিনা যোগাৰচরেন যোনিসো মনসিকারুপত্থম্ভেন ভৰিতব্বং। ইদং মহারাজ ছত্তস্স দুতিযং অঙ্গং গহেতব্বং।|
      block |পুন চপরং মহারাজ ছত্তং ৰাতাতপমেঘৰুট্ঠিযো পটিহনতি এৰমেৰ খো মহারাজ যোগিনা যোগাৰচরেন নানাৰিধদিট্ঠিপুথুসমণব্রাহ্মণানং মতৰাততিৰিধগ্গিসন্তাপকিলেসৰুট্ঠিযো পটিহন্তব্বা । ইদং মহারাজ ছত্তস্স ততিযং অঙ্গং গহেতব্বং। ভাসিতম্পেতং মহারাজ থেরেন সারিপুত্তেন ধম্মসেনাপতিনা|
      stand |ছত্তঙ্গপঞ্হো ততিযো।|
    block |৪ খেত্তঙ্গপঞ্হো|
      count |৪|, |ভন্তে নাগসেন খেত্তস্স তীণি অঙ্গানি গহেতব্বানীতি যং ৰদেসি কতমানি তানি তীণি অঙ্গানি গহেতব্বানীতি যথা মহারাজ খেত্তং মাতিকাসম্পন্নং হোতি এৰমেৰ খো মহারাজ যোগিনা যোগাৰচরেন সুচরিতৰত্তপ্পটিৰত্তমাতিকাসম্পন্নেন ভৰিতব্বং। ইদং মহারাজ খেত্তস্স পঠমং অঙ্গং গহেতব্বং।|
      block |পুন চপরং মহারাজ খেত্তং মরিযাদাসম্পন্নং হোতি তায চ মরিযাদায উদকং রক্খিত্ৰা ধঞ্ঞং পরিপাচেতি এৰমেৰ খো মহারাজ যোগিনা যোগাৰচরেন সীলহিরিমরিযাদাসম্পন্নেন ভৰিতব্বং তায চ সীলহিরিমরিযাদায সামঞ্ঞং রক্খিত্ৰা চত্তারি সামঞ্ঞফলানি গহেতব্বানি। ইদং মহারাজ খেত্তস্স দুতিযং অঙ্গং গহেতব্বং।|
      block |পুন চপরং মহারাজ খেত্তং উট্ঠানসম্পন্নং হোতি কস্সকস্স হাসজনকং অপ্পম্পি বীজং ৰুত্তং বহু হোতি বহু ৰুত্তং বহুতরং হোতি এৰমেৰ খো মহারাজ যোগিনা যোগাৰচরেন উট্ঠানসম্পন্নেন ৰিপুলফলদাযিনা ভৰিতব্বং দাযকানং হাসজনকেন ভৰিতব্বং যথা অপ্পং দিন্নং বহু হোতি বহু দিন্নং বহুতরং হোতি। ইদং মহারাজ খেত্তস্স ততিযং অঙ্গং গহেতব্বং। ভাসিতম্পেতং মহারাজ থেরেন উপালিনা ৰিনযধরেন|
      stand |খেত্তঙ্গপঞ্হো চতুত্থো।|
    block |৫ অগদঙ্গপঞ্হো|
      count |৫|, |ভন্তে নাগসেন অগদস্স দ্ৰে অঙ্গানি গহেতব্বানীতি যং ৰদেসি কতমানি তানি দ্ৰে অঙ্গানি গহেতব্বানীতি। যথা মহারাজ অগদে কিমী ন সণ্ঠহন্তি এৰমেৰ খো মহারাজ যোগিনা যোগাৰচরেন মানসে কিলেসা ন সণ্ঠপেতব্বা। ইদং মহারাজ অগদস্স পঠমং অঙ্গং গহেতব্বং।|
      block |পুন চপরং মহারাজ অগদো দট্ঠফুট্ঠদিট্ঠঅসিতপীতখাযিতসাযিতং সব্বং ৰিসং পটিহনতি এৰমেৰ খো মহারাজ যোগিনা যোগাৰচরেন রাগদোসমোহমানদিট্ঠিৰিসং সব্বং পটিহনিতব্বং। ইদং মহারাজ অগদস্স দুতিযং অঙ্গং গহেতব্বং। ভাসিতম্পেতং মহারাজ ভগৰতা দেৰাতিদেৰেন|
      stand |অগদঙ্গপঞ্হো পঞ্চমো।|
    block |৬ ভোজনঙ্গপঞ্হো|
      count |৬|, |ভন্তে নাগসেন ভোজনস্স তীণি অঙ্গানি গহেতব্বানীতি যং ৰদেসি কতমানি তানি তীণি অঙ্গানি গহেতব্বানীতি যথা মহারাজ ভোজনং সব্বসত্তানং উপত্থম্ভো এৰমেৰ খো মহারাজ যোগিনা যোগাৰচরেন সব্বসত্তানং মগ্গুপত্থম্ভেন ভৰিতব্বং। ইদং মহারাজ ভোজনস্স পঠমং অঙ্গং গহেতব্বং।|
      block |পুন চপরং মহারাজ ভোজনং সব্বসত্তানং বলং ৰড্ঢেতি এৰমেৰ খো মহারাজ যোগিনা যোগাৰচরেন পুঞ্ঞৰড্ঢিযা ৰড্ঢিতব্বং। ইদং মহারাজ ভোজনস্স দুতিযং অঙ্গং গহেতব্বং।|
      block |পুন চপরং মহারাজ ভোজনং সব্বসত্তানং অভিপত্থিতং এৰমেৰ খো মহারাজ যোগিনা যোগাৰচরেন সব্বলোকাভিপত্থিতেন ভৰিতব্বং। ইদং মহারাজ ভোজনস্স ততিযং অঙ্গং গহেতব্বং। ভাসিতম্পেতং মহারাজ থেরেন মহামোগ্গল্লানেন|
      stand |ভোজনঙ্গপঞ্হো ছট্ঠো।|
    block |৭ ইস্সাসঙ্গপঞ্হো|
      count |৭|, |ভন্তে নাগসেন ইস্সাসস্স চত্তারি অঙ্গানি গহেতব্বানীতি যং ৰদেসি কতমানি তানি চত্তারি অঙ্গানি গহেতব্বানীতি যথা মহারাজ ইস্সাসো সরে পাতযন্তো উভো পাদে পথৰিযং দল়্হং পতিট্ঠাপেতি জণ্ণুঅৰেকল্লং করোতি সরকলাপং কটিসন্ধিম্হি ঠপেতি কাযং উপত্থদ্ধং করোতি দ্ৰে হত্থে সন্ধিট্ঠানং আরোপেতি মুট্ঠিং পীল়যতি অঙ্গুলিযো নিরন্তরং করোতি গীৰং পগ্গণ্হাতি চক্খূনি মুখঞ্চ পিদহতি নিমিত্তং উজুং করোতি হাসমুপ্পাদেতি ৰিজ্ঝিস্সামীতি এৰমেৰ খো মহারাজ যোগিনা যোগাৰচরেন সীলপথৰিযং ৰীরিযপাদে পতিট্ঠাপেতব্বং খন্তিসোরচ্চং অৰেকল্লং কাতব্বং সংৰরে চিত্তং ঠপেতব্বং সংযমনিযমে অত্তা উপনেতব্বো ইচ্ছা মুচ্ছা পীল়যিতব্বা যোনিসো মনসিকারে চিত্তং নিরন্তরং কাতব্বং ৰীরিযং পগ্গহেতব্বং ছ দ্ৰারা পিদহিতব্বা সতি উপট্ঠপেতব্বা হাসমুপ্পাদেতব্বং সব্বকিলেসে ঞাণনারাচেন ৰিজ্ঝিস্সামীতি। ইদং মহারাজ ইস্সাসস্স পঠমং অঙ্গং গহেতব্বং।|
      block |পুন চপরং মহারাজ ইস্সাসো আল়কং পরিহরতি ৰঙ্কজিম্হকুটিলনারাচস্স উজুকরণায। এৰমেৰ খো মহারাজ যোগিনা যোগাৰচরেন ইমস্মিং কাযে সতিপট্ঠানআল়কং পরিহরিতব্বং ৰঙ্কজিম্হকুটিলচিত্তস্স উজুকরণায। ইদং মহারাজ ইস্সাসস্স দুতিযং অঙ্গং গহেতব্বং।|
      block |পুন চপরং মহারাজ ইস্সাসো লক্খে উপাসেতি এৰমেৰ খো মহারাজ যোগিনা যোগাৰচরেন ইমস্মিং কাযে উপাসিতব্বং। কথং মহারাজ যোগিনা যোগাৰচরেন ইমস্মিং কাযে উপাসিতব্বং অনিচ্চতো উপাসিতব্বং দুক্খতো উপাসিতব্বং অনত্ততো উপাসিতব্বং রোগতো…পে॰… গণ্ডতো…পে॰… সল্লতো…পে॰… অঘতো…পে॰… আবাধতো…পে॰… পরতো…পে॰… পলোকতো…পে॰… ঈতিতো…পে॰… উপদ্দৰতো…পে॰… ভযতো…পে॰… উপসগ্গতো…পে॰… চলতো…পে॰… পভঙ্গুতো…পে॰… অদ্ধুৰতো…পে॰… অতাণতো…পে॰… অলেণতো…পে॰… অসরণতো…পে॰… রিত্ততো…পে॰… তুচ্ছতো…পে॰… সুঞ্ঞতো…পে॰… আদীনৰতো…পে॰… ৰিপরিণামধম্মতো…পে॰… অসারতো …পে॰… অঘমূলতো…পে॰… ৰধকতো…পে॰… ৰিভৰতো…পে॰… সাসৰতো…পে॰… সঙ্খততো…পে॰… মারামিসতো…পে॰… জাতিধম্মতো…পে॰… জরাধম্মতো…পে॰… ব্যাধিধম্মতো…পে॰… মরণধম্মতো…পে॰… সোকধম্মতো…পে॰… পরিদেৰধম্মতো…পে॰… উপাযাসধম্মতো…পে॰… সংকিলেসধম্মতো…পে॰… এৰং খো মহারাজ যোগিনা যোগাৰচরেন ইমস্মিং কাযে উপাসিতব্বং। ইদং মহারাজ ইস্সাসস্স ততিযং অঙ্গং গহেতব্বং।|
      block |পুন চপরং মহারাজ ইস্সাসো সাযং পাতং উপাসতি। এৰমেৰ খো মহারাজ যোগিনা যোগাৰচরেন সাযং পাতং আরম্মণে উপাসিতব্বং। ইদং মহারাজ ইস্সাসস্স চতুত্থং অঙ্গং গহেতব্বং। ভাসিতম্পেতং মহারাজ থেরেন সারিপুত্তেন ধম্মসেনাপতিনা|
      stand |ইস্সাসঙ্গপঞ্হো সত্তমো।|
      stand |কুম্ভৰগ্গো সত্তমো ।|
      block |তস্সুদ্দানং|
      stand |ওপম্মকথাপঞ্হো নিট্ঠিতো।নিগমনং|
      block |ইতি ছসু কণ্ডেসু বাৰীসতিৰগ্গপতিমণ্ডিতেসু দ্ৰাসট্ঠিঅধিকা দ্ৰেসতা ইমস্মিং পোত্থকে আগতা মিলিন্দপঞ্হা সমত্তা অনাগতা চ পন দ্ৰাচত্তালীসা হোন্তি আগতা চ অনাগতা চ সব্বা সমোধানেত্ৰা চতূহি অধিকা তিসতপঞ্হা হোন্তি সব্বাৰ মিলিন্দপঞ্হাতি সঙ্খং গচ্ছন্তি।|
      block |রঞ্ঞো চ থেরস্স চ পুচ্ছাৰিসজ্জনাৰসানে চতুরাসীতিসতসহস্সযোজনবহলা উদকপরিযন্তং কত্ৰা অযং মহাপথৰী ছধা কম্পিত্থ ৰিজ্জুল্লতা নিচ্ছরিংসু দেৰতা দিব্বপুপ্ফৰস্সং পৰস্সিংসু মহাব্রহ্মা সাধুকারমদাসি মহাসমুদ্দকুচ্ছিযং মেঘত্থনিতনিগ্ঘোসো ৰিয মহাঘোসো অহোসি ইতি সো মিলিন্দো রাজা চ ওরোধগণা চ সিরসা অঞ্জলিং পণামেত্ৰা ৰন্দিংসু।|
      block |মিলিন্দো রাজা অতিৰিয পমুদিতহদযো সুমথিতমানহদযো বুদ্ধসাসনে সারমতিনো রতনত্তযে সুনিক্কঙ্খো নিগ্গুম্বো নিত্থদ্ধো হুত্ৰা থেরস্স গুণেসু পব্বজ্জাসু পটিপদাইরিযাপথেসু চ অতিৰিয পসন্নো ৰিস্সত্থো নিরালযো নিহতমানত্থম্ভো উদ্ধটদাঠো ৰিয ভুজগিন্দো এৰমাহ সাধু ভন্তে নাগসেন বুদ্ধৰিসযো পঞ্হো তযা ৰিসজ্জিতো ইমস্মিং বুদ্ধসাসনে ঠপেত্ৰা ধম্মসেনাপতিং সারিপুত্তত্থেরং অঞ্ঞো তযা সদিসো পঞ্হৰিসজ্জনে নত্থি খমথ ভন্তে নাগসেন মম অচ্চযং উপাসকং মং ভন্তে নাগসেন ধারেথ অজ্জতগ্গে পাণুপেতং সরণং গতন্তি।|
      block |তদা রাজা সহ বলকাযেহি নাগসেনত্থেরং পযিরুপাসিত্ৰা মিলিন্দং নাম ৰিহারং কারেত্ৰা থেরস্স নিয্যাতেত্ৰা চতূহি পচ্চযেহি নাগসেনং কোটিসতেহি ভিক্খূহি সদ্ধিং পরিচরি পুনপি থেরস্স পঞ্ঞায পসীদিত্ৰা পুত্তস্স রজ্জং নিয্যাতেত্ৰা অগারস্মা অনগারিযং পব্বজিত্ৰা ৰিপস্সনং ৰড্ঢেত্ৰা অরহত্তং পাপুণি তেন ৰুত্তং|
      stand |মিলিন্দপঞ্হো নিট্ঠিতো।|
