block |২২ ২ পরিসাৰগ্গো|
  block |১ পরিসাসুত্তং|
    count |২১১|, |চত্তারোমে ভিক্খৰে পরিসদূসনা। কতমে চত্তারো ভিক্খু ভিক্খৰে দুস্সীলো পাপধম্মো পরিসদূসনো ভিক্খুনী ভিক্খৰে দুস্সীলা পাপধম্মা পরিসদূসনা উপাসকো ভিক্খৰে দুস্সীলো পাপধম্মো পরিসদূসনো উপাসিকা ভিক্খৰে দুস্সীলা পাপধম্মা পরিসদূসনা। ইমে খো ভিক্খৰে চত্তারো পরিসদূসনা।|
    block |চত্তারোমে ভিক্খৰে পরিসসোভনা। কতমে চত্তারো ভিক্খু ভিক্খৰে সীলৰা কল্যাণধম্মো পরিসসোভনো ভিক্খুনী ভিক্খৰে সীলৰতী কল্যাণধম্মা পরিসসোভনা উপাসকো ভিক্খৰে সীলৰা কল্যাণধম্মো পরিসসোভনো উপাসিকা ভিক্খৰে সীলৰতী কল্যাণধম্মা পরিসসোভনা। ইমে খো ভিক্খৰে চত্তারো পরিসসোভনাতি। পঠমং।|
  block |২ দিট্ঠিসুত্তং|
    count |২১২|, |চতূহি ভিক্খৰে ধম্মেহি সমন্নাগতো যথাভতং নিক্খিত্তো এৰং নিরযে। কতমেহি চতূহি কাযদুচ্চরিতেন ৰচীদুচ্চরিতেন মনোদুচ্চরিতেন মিচ্ছাদিট্ঠিযা ইমেহি খো ভিক্খৰে চতূহি ধম্মেহি সমন্নাগতো যথাভতং নিক্খিত্তো এৰং নিরযে।|
    block |চতূহি ভিক্খৰে ধম্মেহি সমন্নাগতো যথাভতং নিক্খিত্তো এৰং সগ্গে। কতমেহি চতূহি কাযসুচরিতেন ৰচীসুচরিতেন মনোসুচরিতেন সম্মাদিট্ঠিযা ইমেহি খো ভিক্খৰে চতূহি ধম্মেহি সমন্নাগতো যথাভতং নিক্খিত্তো এৰং সগ্গেতি। দুতিযং।|
  block |৩ অকতঞ্ঞুতাসুত্তং|
    count |২১৩|, |চতূহি ভিক্খৰে ধম্মেহি সমন্নাগতো যথাভতং নিক্খিত্তো এৰং নিরযে। কতমেহি চতূহি কাযদুচ্চরিতেন ৰচীদুচ্চরিতেন মনোদুচ্চরিতেন অকতঞ্ঞুতা অকতৰেদিতা ইমেহি খো ভিক্খৰে চতূহি ধম্মেহি সমন্নাগতো যথাভতং নিক্খিত্তো এৰং নিরযে।|
    block |চতূহি ভিক্খৰে ধম্মেহি সমন্নাগতো যথাভতং নিক্খিত্তো এৰং সগ্গে। কতমেহি চতূহি কাযসুচরিতেন ৰচীসুচরিতেন মনোসুচরিতেন কতঞ্ঞুতাকতৰেদিতা ইমেহি খো ভিক্খৰে চতূহি ধম্মেহি সমন্নাগতো যথাভতং নিক্খিত্তো এৰং সগ্গেতি। ততিযং।|
  block |৪ পাণাতিপাতীসুত্তং|
    count |২১৪|, |…পে॰… পাণাতিপাতী হোতি অদিন্নাদাযী হোতি কামেসুমিচ্ছাচারী হোতি মুসাৰাদী হোতি…পে॰… পাণাতিপাতা পটিৰিরতো হোতি অদিন্নাদানা পটিৰিরতো হোতি কামেসুমিচ্ছাচারা পটিৰিরতো হোতি মুসাৰাদা পটিৰিরতো হোতি। চতুত্থং।|
  block |৫ পঠমমগ্গসুত্তং|
    count |২১৫|, |…পে॰… মিচ্ছাদিট্ঠিকো হোতি মিচ্ছাসঙ্কপ্পো হোতি মিচ্ছাৰাচো হোতি মিচ্ছাকম্মন্তো হোতি…পে॰… সম্মাদিট্ঠিকো হোতি সম্মাসঙ্কপ্পো হোতি সম্মাৰাচো হোতি সম্মাকম্মন্তো হোতি। পঞ্চমং।|
  block |৬ দুতিযমগ্গসুত্তং|
    count |২১৬|, |…পে॰… মিচ্ছাআজীৰো হোতি মিচ্ছাৰাযামো হোতি মিচ্ছাসতি হোতি মিচ্ছাসমাধি হোতি…পে॰… সম্মাআজীৰো হোতি সম্মাৰাযামো হোতি সম্মাসতি হোতি সম্মাসমাধি হোতি। ছট্ঠং।|
  block |৭ পঠমৰোহারপথসুত্তং|
    count |২১৭|, |…পে॰… অদিট্ঠে দিট্ঠৰাদী হোতি অসুতে সুতৰাদী হোতি অমুতে মুতৰাদী হোতি অৰিঞ্ঞাতে ৰিঞ্ঞাতৰাদী হোতি…পে॰… অদিট্ঠে অদিট্ঠৰাদী হোতি অসুতে অসুতৰাদী হোতি অমুতে অমুতৰাদী হোতি অৰিঞ্ঞাতে অৰিঞ্ঞাতৰাদী হোতি। সত্তমং।|
  block |৮ দুতিযৰোহারপথসুত্তং|
    count |২১৮|, |…পে॰… দিট্ঠে অদিট্ঠৰাদী হোতি সুতে অসুতৰাদী হোতি মুতে অমুতৰাদী হোতি ৰিঞ্ঞাতে অৰিঞ্ঞাতৰাদী হোতি…পে॰… দিট্ঠে দিট্ঠৰাদী হোতি সুতে সুতৰাদী হোতি মুতে মুতৰাদী হোতি ৰিঞ্ঞাতে ৰিঞ্ঞাতৰাদী হোতি। অট্ঠমং।|
  block |৯ অহিরিকসুত্তং|
    count |২১৯|, |…পে॰… অস্সদ্ধো হোতি দুস্সীলো হোতি অহিরিকো হোতি অনোত্তপ্পী হোতি…পে॰… সদ্ধো হোতি সীলৰা হোতি হিরিমা হোতি ওত্তপ্পী হোতি। নৰমং।|
  block |১০ দুস্সীলসুত্তং|
    count |২২০|, |চতূহি ভিক্খৰে ধম্মেহি সমন্নাগতো যথাভতং নিক্খিত্তো এৰং নিরযে। কতমেহি চতূহি অস্সদ্ধো হোতি দুস্সীলো হোতি কুসীতো হোতি দুপ্পঞ্ঞো হোতি ইমেহি খো ভিক্খৰে চতূহি ধম্মেহি সমন্নাগতো যথাভতং নিক্খিত্তো এৰং নিরযে।|
    block |চতূহি ভিক্খৰে ধম্মেহি সমন্নাগতো যথাভতং নিক্খিত্তো এৰং সগ্গে। কতমেহি চতূহি সদ্ধো হোতি সীলৰা হোতি আরদ্ধৰীরিযো হোতি পঞ্ঞৰা হোতি ইমেহি খো ভিক্খৰে চতূহি ধম্মেহি সমন্নাগতো যথাভতং নিক্খিত্তো এৰং সগ্গেতি। দসমং।|
    stand |পরিসাৰগ্গো দুতিযো।|
    block |তস্সুদ্দানং|
    block
      block |পরিসা দিট্ঠি অকতঞ্ঞুতা পাণাতিপাতাপি দ্ৰে মগ্গা।|
      block |দ্ৰে ৰোহারপথা ৰুত্তা অহিরিকং দুপ্পঞ্ঞেন চাতি॥|
