block |২ সিক্খাপদপেয্যালং|
  block |১ ভিক্খুসুত্তং|
    count |২৮৬|, |পঞ্চহি ভিক্খৰে ধম্মেহি সমন্নাগতো ভিক্খু যথাভতং নিক্খিত্তো এৰং নিরযে। কতমেহি পঞ্চহি পাণাতিপাতী হোতি অদিন্নাদাযী হোতি অব্রহ্মচারী হোতি মুসাৰাদী হোতি সুরামেরযমজ্জপমাদট্ঠাযী হোতি। ইমেহি খো ভিক্খৰে পঞ্চহি ধম্মেহি সমন্নাগতো ভিক্খু যথাভতং নিক্খিত্তো এৰং নিরযে।|
    block |পঞ্চহি ভিক্খৰে ধম্মেহি সমন্নাগতো ভিক্খু যথাভতং নিক্খিত্তো এৰং সগ্গে। কতমেহি পঞ্চহি পাণাতিপাতা পটিৰিরতো হোতি অদিন্নাদানা পটিৰিরতো হোতি অব্রহ্মচরিযা পটিৰিরতো হোতি মুসাৰাদা পটিৰিরতো হোতি সুরামেরযমজ্জপমাদট্ঠানা পটিৰিরতো হোতি। ইমেহি খো ভিক্খৰে পঞ্চহি ধম্মেহি সমন্নাগতো ভিক্খু যথাভতং নিক্খিত্তো এৰং সগ্গেতি। পঠমং।|
  block |২-৭ ভিক্খুনীসুত্তাদিছক্কং|
    count |২৮৭-২৯২|, |পঞ্চহি ভিক্খৰে ধম্মেহি সমন্নাগতা ভিক্খুনী…পে॰… সিক্খমানা… সামণেরো… সামণেরী… উপাসকো… উপাসিকা যথাভতং নিক্খিত্তা এৰং নিরযে। কতমেহি পঞ্চহি পাণাতিপাতিনী হোতি অদিন্নাদাযিনী হোতি কামেসুমিচ্ছাচারিনী হোতি মুসাৰাদিনী হোতি সুরামেরযমজ্জপমাদট্ঠাযিনী হোতি। ইমেহি খো ভিক্খৰে পঞ্চহি ধম্মেহি সমন্নাগতা উপাসিকা যথাভতং নিক্খিত্তা এৰং নিরযে।|
    block |পঞ্চহি ভিক্খৰে ধম্মেহি সমন্নাগতা উপাসিকা যথাভতং নিক্খিত্তা এৰং সগ্গে। কতমেহি পঞ্চহি পাণাতিপাতা পটিৰিরতা হোতি অদিন্নাদানা পটিৰিরতা হোতি কামেসুমিচ্ছাচারা পটিৰিরতা হোতি মুসাৰাদা পটিৰিরতা হোতি সুরামেরযমজ্জপমাদট্ঠানা পটিৰিরতা হোতি। ইমেহি খো ভিক্খৰে পঞ্চহি ধম্মেহি সমন্নাগতা উপাসিকা যথাভতং নিক্খিত্তা এৰং সগ্গেতি। সত্তমং।|
  block |৮ আজীৰকসুত্তং|
    count |২৯৩|, |পঞ্চহি ভিক্খৰে ধম্মেহি সমন্নাগতো আজীৰকো যথাভতং নিক্খিত্তো এৰং নিরযে। কতমেহি পঞ্চহি পাণাতিপাতী হোতি অদিন্নাদাযী হোতি অব্রহ্মচারী হোতি মুসাৰাদী হোতি সুরামেরযমজ্জপমাদট্ঠাযী হোতি। ইমেহি খো ভিক্খৰে পঞ্চহি ধম্মেহি সমন্নাগতো আজীৰকো যথাভতং নিক্খিত্তো এৰং নিরযেতি। অট্ঠমং।|
  block |৯-১৭ নিগণ্ঠসুত্তাদিনৰকং|
    count |২৯৪-৩০২|, |পঞ্চহি ভিক্খৰে ধম্মেহি সমন্নাগতো নিগণ্ঠো…পে॰… মুণ্ডসাৰকো… জটিলকো… পরিব্বাজকো… মাগণ্ডিকো… তেদণ্ডিকো… আরুদ্ধকো… গোতমকো… দেৰধম্মিকো যথাভতং নিক্খিত্তো এৰং নিরযে। কতমেহি পঞ্চহি পাণাতিপাতী হোতি অদিন্নাদাযী হোতি…পে॰… সুরামেরযমজ্জপমাদট্ঠাযী হোতি। ইমেহি খো ভিক্খৰে পঞ্চহি ধম্মেহি সমন্নাগতো দেৰধম্মিকো যথাভতং নিক্খিত্তো এৰং নিরযেতি। সত্তরসমং।|
    stand |সিক্খাপদপেয্যালং নিট্ঠিতং।|
